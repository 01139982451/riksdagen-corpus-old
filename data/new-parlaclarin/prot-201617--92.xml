<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2016</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2016</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--92</head>
          <docDate when="2016-01-01">2016-01-01</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 16 mars justerades.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2016/17:388
          </note>
          <note>
            Till riksdagen
          </note>
          <note>
            Interpellation 2016/17:388 Användningen av UNRWA:s medel
          </note>
          <note>
            av Mikael Oscarsson (KD)
          </note>
          <note>
            Interpellationen kommer inte att kunna besvaras inom föreskriven
            tid.
          </note>
          <note>
            Skälet till dröjsmålet är deltagande i en ceremoni på Arlanda
            för Zaida Catalán.
          </note>
          <note>
            Helsingfors den 3 april 2017
          </note>
          <note>
            Utrikesdepartementet
          </note>
          <note>
            Isabella Lövin (MP)
          </note>
          <note>
            Enligt uppdrag
          </note>
          <note>
            Håkan Åkesson
          </note>
          <note>
            Expeditionschef
          </note>
          <note>
            Interpellation 2016/17:397
          </note>
          <note>
            Till riksdagen
          </note>
          <note>
            Interpellation 2016/17:397 Förtroendet för Natos försvarsförpliktelser
          </note>
          <note>
            av Pål Jonson (M)
          </note>
          <note>
            Interpellationen kommer inte att kunna besvaras inom föreskriven
            tid.
          </note>
          <note>
            Skälet till dröjsmålet är deltagande i en ceremoni på Arlanda
            för Zaida Catalán.
          </note>
          <note>
            Helsingfors den 3 april 2017
          </note>
          <note>
            Utrikesdepartementet
          </note>
          <note>
            Marg ot Wallström (S)
          </note>
          <note>
            Enligt uppdrag
          </note>
          <note>
            Håkan Åkesson
          </note>
          <note>
            Expeditionschef
          </note>
          <note>
            Interpellation 2016/17:411
          </note>
          <note>
            Till riksdagen
          </note>
          <note>
            Interpellation 2016/17:411 Sysselsättningsfasen
          </note>
          <note>
            av Lotta Finstorp (M)
          </note>
          <note>
            Interpellationen kommer att besvaras den 25 april.
          </note>
          <note>
            Skälet till dröjsmålet är inbokade resor och engagemang som inte
            kan ändras.
          </note>
          <note>
            Helsingfors den 31 mars 2017
          </note>
          <note>
            Arbetsmarknadsdepartementet
          </note>
          <note>
            Ylva Johansson (S)
          </note>
          <note>
            Enligt uppdrag
          </note>
          <note>
            Susanne Södersten
          </note>
          <note>
            Expeditionschef
          </note>
          <note>
            Interpellation 2016/17:412
          </note>
          <note>
            Till riksdagen
          </note>
          <note>
            Interpellation 2016/17:412 Åtgärder för minskad psykisk ohälsa
          </note>
          <note>
            av Lotta Finstorp (M)
          </note>
          <note>
            Frågan kommer att besvaras tisdagen den 2 maj 2017.
          </note>
          <note>
            Skälet till dröjsmålet är redan inbokade resor.
          </note>
          <note>
            Helsingfors den 31 mars 2017
          </note>
          <note>
            Socialdepartementet
          </note>
          <note>
            Gabriel Wikström (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2016/17:128 till utrikesutskottet
          </note>
          <note>
            EU-dokument
          </note>
          <note>
            KOM(2017) 150 till miljö- och jordbruksutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 26 maj .
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Miljö- och jordbruksutskottets betänkande
          </note>
          <note>
            2016/17:MJU12 Djurskydd
          </note>
          <note>
            Skatteutskottets betänkanden
          </note>
          <note>
            2016/17:SkU23 Beskattning av företag, kapital och fastighet
          </note>
          <note>
            2016/17:SkU24 Punktskatter
          </note>
          <note>
            2016/17:SkU26 Skatteförfarande och folkbokföring
          </note>
          <note>
            Finansutskottets betänkande
          </note>
          <note>
            2016/17:FiU30 Kompletterande bestämmelser till EU:s förordning
            om faktablad för Priip-produkter
          </note>
          <note>
            § 5 Åldersbedömning tidigare i asylprocessen
          </note>
          <note>
            Socialförsäkringsutskottets betänkande 2016/17:SfU18
          </note>
          <note>
            Åldersbedömning tidigare i asylprocessen (prop. 2016/17:121)
          </note>
          <note>
            föredrogs.
          </note>
          <note type="speaker">
            Anf. 1 MIKAEL CEDERBRATT (M):
          </note>
          <note>
            Fru talman! Jag yrkar bifall till de moderata reservationerna
            7 och 8.
          </note>
          <u who="mikael_cederbratt_d5ab97" prev="cont">
            <seg>
              Det här är en efterlängtad proposition, men ack vad den har dröjt.
              Tyvärr är detta ett signum för den nuvarande regeringen.
            </seg>
            <seg>
              Propositionen är på det hela bra, men den har sina brister. För
              det första borde åldersbedömningen göras direkt vid ankomsten
              till Sverige. Det är viktigt att barn behandlas rätt och får det
              stöd som de behöver. Det måste vara en omskakande resa att färdas
              över jorden ensam, utan mor eller far. Detta innebär att det är
              viktigt, och ibland helt nödvändigt, att ge dessa barn stöd och
              behandling.
            </seg>
            <seg>
              Vi behöver använda varenda krona av de resurser som finns till
              dessa barn. Därför måste de medlen gå till barn och inte till
              vuxna som säger att de är barn. Det kan också innebära onödiga
              risker att blanda barn, utan föräldrar närvarande, med andra vuxna
              som inte är släktingar. Det är därför vi moderater anser det mer
              än rimligt, för barnens skull, att åldersbedömningen görs direkt
              vid ankomsten.
            </seg>
            <seg>
              För det andra vet vi att det har varit svårt för Migrationsverket
              att få åldersbestämningar på plats. Detta har i mångt och mycket
              berott på att landstingen har ansvarat för sådana åtgärder, och
              där har intresset – minst sagt – varit svalt. Vi moderater tror
              därför att det vore bra om Migrationsverket anställer egna läkare
              för att tillgodose de ungas och statens intressen i denna fråga.
            </seg>
            <seg>
              För det tredje, fru talman, bör det vara frivilligt att genomgå
              en sådan åldersbedömning. Men om någon vägrar, i ett fall då åldern
              bedöms som oklar, bör den personen bedömas som vuxen. Detta gäller
              naturligtvis inte om det föreligger särskilda skäl att vägra.
              Tesen att den som intet har att dölja inte har något att förlora
              på sanningen bör tillämpas.
            </seg>
            <seg>
              För det fjärde: Som ett led i att ge dessa ensamkommande barn
              det stöd de behöver har de placerats i HVB-hem, där kommunen är
              huvudman. Det innebär att de anställda vid hemmen dagligen ser
              och träffar dessa barn, och de anställda kommer efter en tid att
              lära känna dem. Om det då skulle uppstå tvivel om huruvida det
              rör sig om ett barn eller en vuxen bör kommunen ha rätt att begära
              en åldersbedömning – detta för att barnen ska känna sig trygga.
            </seg>
            <seg>
              Slutligen, fru talman, vill jag nämna att vi moderater anser
              att de nya föreskrifterna bör kunna tillämpas även om ansökan
              har registrerats före den 1 februari 2017, vilket är det datum
              som regeringen föreslår.
            </seg>
          </u>
          <note type="speaker">
            Anf. 2 PAULA BIELER (SD):
          </note>
          <u who="paula_bieler_647d15" xml:id="i-6b5854b816ec7b7d">
            <seg>
              Fru talman! Även jag vill börja med reservationerna. Vi står
              bakom samtliga våra reservationer, men för tids vinnande yrkar
              jag bifall endast till reservation 7, gemensamt med Moderaterna,
              och till reservation 11.
            </seg>
            <seg>
              I det förra anförandet kunde vi höra att lagstiftningen är välkommen,
              men ack vad sent den kom. Dessa ord stämmer jag givetvis in i
              – det är ingen hemlighet att vi från Sverigedemokraterna under
              lång tid har pekat på behovet av liknande lagstiftning och av
              att säkerställa att de som behandlas som barn också är barn.
            </seg>
            <seg>
              Jag kan samtidigt inte låta bli att tycka att detta är lite hycklande
              av någon från ett parti som hade regeringsmakten under tidigare
              mandatperiod. Vi vet att även allianspolitiker har lyft fram behovet
              av åldersbedömningar – exempelvis finns en artikel från 2012 av
              centerpartisten Staffan Danielsson som handlar om just detta.
              Lagstiftningen hade kunnat komma på plats betydligt tidigare än
              vad som nu är fallet.
            </seg>
            <seg>
              Fru talman! Med detta sagt är det här definitivt ett bra första
              steg, även om det kommer alldeles för sent. Det är ohållbart att
              ha en ordning där resurser som är avsedda för barn riskerar att
              gå till vuxna. Framför allt är det ohållbart att – som vi nyss
              hörde – barn som placeras i boenden för att de ska få extra trygghet
              riskerar att hamna med vuxna personer. Dessa personer är inte
              bara vuxna utan har även visat att de inte har någon respekt för
              regelverk och lagar. Det skapar otrygghet och osäkerhet.
            </seg>
            <seg>
              Förra veckan kunde vi i samband med flera fall läsa att det inte
              är av misstag som personer uppger fel ålder. Det har kommit flera
              vittnesmål under lång tid, inte minst i den granskning som Expressen
              gjorde förra veckan, där personer som har kommit hit först har
              uppgivit att de är ensamkommande barn och att de är 16–17 år men
              sedan har erkänt att de är vuxna. Den artikel från förra veckan
              som hade rubriken Ja, jag är 22 fast i Sverige är jag 17 år är
              ingen ny historia – det är ingen ny berättelse. Just därför är
              det extra allvarligt att vi inte har vidtagit konkreta granskningsåtgärder
              för detta.
            </seg>
            <seg>
              I våra grannländer har man ålderstestat sedan flera år tillbaka,
              och det har rapporterats att uppemot 50, 60, 70 eller ibland 80
              procent av de personer som har ålderstestats har visat sig vara
              vuxna. Det ska givetvis påpekas att man inte testar samtliga som
              uppger att de är ensamkommande, utan detta sker när det finns
              en viss osäkerhet, men det är ändå en väldigt hög siffra. Många
              har sett möjligheten och tagit tillfället i akt att uppge en lägre
              ålder, eftersom de vet att de då har en chans ett bli bedömda
              på ett annat sätt.
            </seg>
            <seg>
              Det är också givet att man väljer det land som inte gör noggranna
              granskningar. När jag för tre fyra veckor sedan var i Bryssel
              på en konferens om asylsituationen i Europa just nu – om migrantströmmarna
              hit – frågade jag en representant för gode män från Nederländerna
              om hur de arbetar med åldersbedömningar. Han svarade bland annat
              att de gör åldersbedömningar till och från. Nu har de haft en
              period där de inte har behövt göra detta, eftersom antalet fall
              minskade drastiskt sedan de började med att göra åldersbedömningar.
              Det var inte längre lika många som uppgav fel ålder.
            </seg>
            <seg>
              Detta gav en preventiv effekt. Det påverkar migrationsflödet
              och hur människor beter sig – det påverkar huruvida de försöker
              att lämna felaktiga uppgifter eller inte. Nu såg man i Nederländerna
              åter ett ökat behov och skulle därför börja med ålderstesterna
              igen. Lagstiftning har effekt, liksom – tyvärr – vår släpphänthet.
            </seg>
            <seg>
              Fru talman! Jag sa inledningsvis att detta är ett bra första
              steg, och det är just ett första steg. Det finns betydligt mer
              att göra än dessa små steg i rätt riktning, där man åtminstone
              får till stånd en lagstiftning som tydligare visar att bevisbördan
              när det gäller fakta som ger särskilda fördelar ligger på den
              person som uppger att den befinner sig i en viss situation – i
              detta fall att den är minderårig.
            </seg>
            <seg>
              Det är inte staten som ska bevisa att en person är vuxen, utan
              det är den som hävdar att den är minderårig och som därmed hävdar
              rätt till särskilda fördelar som ska styrka sitt behov av detta.
            </seg>
            <seg>
              Därför införs också ett erbjudande till dem vars ålder riskerar
              att skrivas upp av Migrationsverket. De kan välja att bli ålderstestade
              för att visa att de verkligen är minderåriga. Som detta är utformat
              i förslaget handlar det dock, som sagt, bara om de personer vars
              ålder Migrationsverket planerar att skriva upp – inte om samtliga
              fall där åldern är oklar.
            </seg>
            <seg>
              Det kan vid en första anblick tyckas räcka, för om det är oklart
              kommer man rimligtvis att skriva upp åldern så som bevisbördan
              är. Men givet de berättelser och rapporter vi har hört från Migrationsverket
              förra eller förr ­ förra året tenderar man av tidspress och en
              önskan att avsluta så många ärenden så snabbt som möjligt och
              med så få överklaganden som möjligt att snabbt ge den asylsökande
              ett bifall i stället för att göra en längre pröv ­ ning. Därmed
              finns det en uppenbar risk för att vi hamnar i en liknande situation
              som 2015 med ett mycket stort inflöde till Sverige och att man
              för enkelhets skull inte skriver upp åldern för att det kommer
              att bli en utdragen process. Man låter i stället personen som
              säger sig vara ett barn bedömas som barn för att kunna gå vidare.
            </seg>
            <seg>
              Fru talman! Därför anser vi i Sverigedemokraterna att man bör
              göra det tydligt i lagen att i samtliga fall där det inte är uppenbart
              att det rör sig om ett barn ska man utgå från att personen ska
              bedömas som vuxen, om inte personen genomgår en ålderstest som
              tydligt visar att det är ett barn och om inte det är oklart även
              efter en medicinsk åldersbedömning, för medicinska åldersbestämningar
              är inte alltid hundraprocentigt säkra. Det kommer alltid att finnas
              fall där barnens eller de vuxnas ålder är oklar.
            </seg>
            <seg>
              Då har vi en princip, benefit of the doubt, som innebär att man
              ska döma till personens fördel . Personen kommer alltså att registreras
              som barn. Det är en procedur som ändå är rimlig. Har man använt
              alla de möjligheter som finns för att se om det är ett barn eller
              inte och det fortfarande är oklart är det rimligt att inte riskera
              att ett barn bedöms som vuxen. Men problemet att vuxna eventuellt
              kan bosätta sig med barn och därmed utsätta barnen för risk kvarstår.
              Därför är det Sverigedemokraternas mening att alla de fall dä
              r personer registreras som barn därför att man efter en medicinsk
              åldersbedömning fortsatt inte vet helt säkert ska särskiljas från
              de fall där det faktiskt kunnat styrkas att det rör sig om barn
              – för barnens trygghets skull.
            </seg>
            <seg>
              I den lagstiftning som föreslås talar man egentligen om att de
              beslut som ska komma tidigare under asylprocessen, vilket är välkommet,
              ska vara tillfälliga. Men vi sverigedemokrater anser att de bör
              kunna vara slutgiltiga i och med att alla de beslut som ska fattas
              ska vara baserade antingen på uppenbarhet eller på en medicinsk
              bedömning på vetenskaplig grund, alternativt på att det finns
              verkligt starka bevis i annan form, som godkända och styrkta identitetshandlingar.
              Detta ska gälla, utom i de få fall där åldern fortfarande kommer
              att vara oklar. Därför menar vi att samtliga beslut bör kunna
              betraktas som slutgiltiga från start. Det är orimligt att det
              skulle komma fram nya uppgifter senare i processen som gör att
              man ändrar åldern, utom de oklara fallen fortsatt. Det är de enda
              fall som vi anser ska kunna överklagas.
            </seg>
            <seg>
              Bland annat Moderaterna har en reservation om att kommuner ska
              kun ­ na be om åldersbedömningar. Sverigedemokraterna stöder inte
              reservatio ­ nen utan föreslår en bredd i åtgärder, bland annat
              som sagt att samtliga ska prövas men också att man ska kontrollera
              åldern på dem som har registrerats som ensamkommande barn redan
              sedan 2011, eftersom det var då vi fick en betydligt generösare
              tolkning av vår migrationslagstiftning med förändrad praxis. Med
              våra förslag skulle det inte längre finnas ett behov för kommuner
              själva att begära åldersbedömningar, utan samtliga oklara fall
              bör ändå kunna fångas upp.
            </seg>
            <seg>
              Däremot stöder vi yrkandet om att om man nekar till att delta
              i medicinsk åldersbedömning, trots att det egentligen är för personens
              eget bästa, ska det ses som ett medgivande att bedömningen att
              man är över 18 år egentligen är korrekt och att man inte vill
              ta chansen att bevisa att den är fel.
            </seg>
            <seg>
              Vi vill också gå ett steg längre än Moderaterna, som förvisso
              föreslår att man ska kunna använda den nya lagstiftningen även
              för fall som har registrerats före den 1 februari i år. Vi anser
              att alla fall som Migrationsverket fortfarande hanterar, som handlar
              om personer som uppgett att de är barn men där åldern är oklar,
              också ska omfattas av lagstiftningen.
            </seg>
            <seg>
              Vi kunde i januari läsa ett flertal artiklar där Migrationsverket
              pratar om att det i dagsläget finns 20 000 öppna ärenden med personer
              som skulle kunna komma i fråga för åldersbedömningar. Men de omfattas
              ju inte av dagens lagstiftning, eftersom det är ärenden som var
              registrerade redan i januari i år.
            </seg>
            <seg>
              Regeringen hävdar i propositionen att man undantar de här personerna
              därför att de redan borde ha hunnit så pass långt i processen
              att det slutgiltiga beslutet efter att asylprövningen avslutas
              ligger så pass nära i tiden. Men alla som har vistats i det här
              landet den senaste tiden vet ju att handläggningstiderna hos Migrationsverket
              är oerhört långa. Tiden från det att en ansökan registreras tills
              att den är färdigbehandlad är väldigt lång. Därför, återigen,
              ska samtliga ärenden som är öppna omfattas av lagstiftning ­ en.
            </seg>
          </u>
          <note>
            I detta anförande instämde Heidi Karlsson (SD).
          </note>
          <note type="speaker">
            Anf. 3 SOLVEIG ZANDER (C):
          </note>
          <u who="solveig_zander_d11441" xml:id="i-b227febd0311cbbc">
            <seg>
              Fru talman! Det måste erkännas att det här är ett betänkande
              som innehåller en hel del bra förslag, även om vi centerpartister
              hade velat se några ytterligare punkter som skulle göra det ännu
              bättre.
            </seg>
            <seg>
              Låt mig börja med det som är lite positivt i sammanhanget, och
              det är att man nu säger att åldersbedömningarna på barn och ungdomar
              ska göras mycket tidigare i asylprocessen, vilket är jätteviktigt.
              Det är också viktigt att Migrationsverkets beslut kan överklagas,
              för det ger en rättssäkerhet. Sist men inte minst kan jag nämna
              som positivt att den här processen inte ska dra ut på tiden, för
              all väntan skapar ju oro.
            </seg>
            <seg>
              Den första av de fyra punkter som vi centerpartister speciellt
              skulle vilja trycka på som angelägna i sammanhanget är att det
              ska vara tidiga , rättssäkra och inte godtyckliga åldersbedömningar.
            </seg>
            <seg>
              Den andra punkten är att de som åldersbedömdes enligt den äldre
              rutinen och fått avslag ska få möjlighet att prövas enligt den
              nya metoden.
            </seg>
            <seg>
              Den tredje punkten är att ungdomar som har skrivits upp i ålder
              och fått avslag som håller på att omprövas ska få möjlighet att
              stanna kvar i den kommun där de har sin trygghet sedan tidigare.
            </seg>
            <seg>
              Den fjärde punkten är att de som har fått ett jobb i Sverige
              ska få stanna kvar.
            </seg>
            <seg>
              Vi har den senaste tiden hört hur ohyggligt dåligt de ensamkommande
              asylsökande barnen och ungdomarna mår. Det kommer larmrapporter
              om barn som begår självmord, försöker begå självmord eller har
              självskadebeteenden, och det kan inte vi acceptera. Vi kan inte
              acceptera att barn har det så förskräckligt i vårt välfärdsland
              Sverige, där regeringen dessutom vill att vi ska lagstifta om
              barnkonventionen. Då är det ju barn och ungdomar som vi i allra
              högsta grad ska värna.
            </seg>
            <seg>
              Den främsta anledningen till att barn och ungdomar är oroliga
              och känner en otrygghet ligger i den lagstiftning som regeringen
              har beslutat om och även de åldersuppskrivningar som Migrationsverket
              gör.
            </seg>
            <seg>
              Rättsmedicinalverkets nya metod för medicinsk åldersbedömning
              ska vara och är mycket bättre. Det betyder att de åldersbedömningar
              man gör enligt den nya metoden blir mer rättssäkra och inte lika
              godtyckliga.
            </seg>
            <seg>
              Migrationsverket erkänner att de tidigare bedömningarna var mer
              godtyckliga och inte alls lika rättssäkra. Det betyder att man
              måste få en andra prövning när man har överklagat, om man fick
              sin bedömning enligt de gamla rutinerna och metoderna.
            </seg>
            <seg>
              Vad skulle det innebära om man inte gör om och gör rätt? Då riskerar
              ungdomar som är under 18 år att utvisas till Afghanistan, och
              ingen enda människa vill ju att det ska ske.
            </seg>
            <seg>
              Får dessa ungdomar en omprövning enligt de nya medicinska bedömningarna
              vet vi att de har skrivits upp och därför behöver få en andra
              prövning.
            </seg>
            <seg>
              I avvaktan på omprövningen ska man få stanna kvar i sin kommun,
              för där har man sin trygghet, vilket är viktigt.
            </seg>
            <seg>
              De ungdomar som har jobb i Sverige måste få stanna. Det är i
              allra högsta grad ett skäl att göra ett spårbyte. Centerpartiet
              vill ta bort gränsen på fyra månader. Alla människor i vårt land
              som arbetar är med och bidrar till allas vårt välstånd och till
              sitt eget. Har man fått ett jobb i Sverige har man kommit långt
              in i det svenska samhället och lyckats med sin integra ­ tion.
            </seg>
            <seg>
              Fru talman! Med Centerpartiets förslag på ändringar och kompletteringar
              skulle lagen bli ännu mer rättssäker och tydlig. De desperata,
              oroliga och otrygga ungdomarna skulle få tillbaka hoppet och drömmen
              om en annan värld och ett annat liv.
            </seg>
            <seg>
              Alla som söker asyl ska inte få uppehållstillstånd. Det vill
              inte Centerpartiet. Men de regler som man söker utifrån och som
              man ska få sina individuella skäl prövade utifrån ska vara tydliga
              och lika för alla.
            </seg>
            <seg>
              Fru talman! Vi politiker har ett stort ansvar för att värna om
              de mest utsatta personerna i vårt land, barn och ungdomar, i alla
              hänseenden.
            </seg>
          </u>
          <note>
            Fru talman! Jag yrkar bifall till Centerpartiets reservation,
            nr 9.
          </note>
          <note type="speaker">
            Anf. 4 CHRISTINA HÖJ LARSEN (V):
          </note>
          <u who="christina_hoj_larsen_e123bd" xml:id="i-3823ee8abfdc9959">
            <seg>
              Fru talman! Ålder har stor betydelse i det svenska asylsystemet
              och rättsväsendet, och därför är det i många fall viktigt att
              vi fastställer en persons ålder. Men tyvärr är det ibland omöjligt
              att fastställa den exakta åldern. Människor är inte träd med årsringar,
              utan vi är ganska olika.
            </seg>
            <seg>
              De metoder som finns för att bestämma ålder är aldrig perfekta
              utan ger svar inom ett visst intervall. Vänsterpartiets kritik
              mot åldersbedöm ­ ningar har historiskt inte handlat om bedömningarna
              i sig utan om att me ­ toderna för bedömning har varit så osäkra
              att det har lett till bristande rätts ­ säkerhet. Denna åsikt
              är ganska utbredd och delas av ett flertal organisa ­ tioner och
              experter, som Advokatsamfundet och Svenska Barnläkarföre ­ ningen.
            </seg>
            <seg>
              Nu finns det mer tillförlitliga metoder och ett tydligare regelverk
              för hur bedömningarna ska tolkas och genomföras. Förslaget vi
              i dag debatterar innebär att reglerna ska tolkas så att de är
              till förmån för den sökande vid eventuell osäkerhet. Detta välkomnar
              Vänsterpartiet.
            </seg>
            <seg>
              Samtidigt finns alltid en risk att bedömningen blir missvisande.
              Därför måste de medicinska bedömningarna kompletteras med andra
              metoder, till exempel med en bedömning av barnets psykosociala
              utveckling och allmänna mognad. Det måste också finnas möjlighet
              att göra undantag vid särskilda skäl, och integriteten hos dem
              som undersöks måste värnas noga.
            </seg>
            <seg>
              Regeringen motiverar förslaget med att detta ska förhindra att
              vuxna asylsökande bor tillsammans med ensamkommande barn på boenden
              som är anpassade för barn och att resurser avsatta för barn inte
              ska gå till vuxna asylsökande.
            </seg>
            <seg>
              Vänsterpartiet instämmer i att det är bra att dessa problem åtgärdas
              genom förslaget. Men vi motiverar snarare behovet av mer rättssäkra
              åldersbedömningar med att det ska förhindra de godtyckliga uppskrivningarna
              av ensamkommandes ålder som riskerar att leda till att barn utvisas
              eller förlorar de rättigheter de har som just barn. Man kan också
              fråga sig varför vi talar så lite om att det är viktigt att förhindra
              att barn kan tvingas bo med vuxna om de skrivs upp i ålder.
            </seg>
            <seg>
              Fru talman! Låt oss titta lite bakåt på vad som har hänt. Metoderna
              för att göra åldersbedömningar av ensamkommande asylsökande barn
              har varierat genom åren och gjorts med mer eller mindre godtyckliga
              metoder.
            </seg>
            <seg>
              Under en period runt 2005 röntgades i stort sett alla, och hela
              osäkerhetsintervallet, två till fyra år, utnyttjades då till den
              asylsökandes nackdel.
            </seg>
            <seg>
              I och med att nya riktlinjer infördes med krav på att osäkerhetsintervallet
              skulle vara till den sökandes fördel upphörde i praktiken åldersbedömningarna.
              Det resulterade i problem med att vuxna placerades i ungdomsboenden.
              Då började i stället åldersbedömningar göras efter handläggarnas
              egna uppfattningar, vilket såklart ledde till tveksamma bedömning
              ­ ar och omfattande kritik.
            </seg>
            <seg>
              År 2012 kom Socialstyrelsen med nya riktlinjer om hur åldersbedömningar
              skulle gå till. Utifrån dem gjordes en överenskommelse mellan
              Migrationsverket, Socialstyrelsen och Svenska Barnläkarföreningen.
              Det bestämdes att barnläkare skulle göra bedömningarna och att
              röntgen skulle vara bara en del av underlaget. Åldern skulle fastställas
              utifrån en samlad bedömning baserad på de medicinska bedömningarna
              och barnets psykosociala utveckling och allmänna mognad. Det var
              barnläkarna som gjorde de samlade bedömningarna, och de lämnade
              endast de samlade bedömningarna till Migrationsverket. Det var
              en bra ordning.
            </seg>
            <seg>
              År 2015 började Migrationsverket gå runt denna överenskommelse
              och begära ut röntgenbilderna ur den samlade bedömningen. Röntgenbilder
              är dock inte särskilt exakta eftersom det som sagt är en differens
              på två till fyra år, vilket är ganska mycket. Migrationsverket
              ignorerade helt enkelt barnläkarnas kunskap och expertis. Barnläkarna
              vägrade att lämna ut röntgenbilderna varpå Migrationsverket sa
              upp avtalet.
            </seg>
            <seg>
              I dagsläget har både barnläkarna och Advokatsamfundet beslutat
              att inte medverka till åldersbedömningar, vilket gör det svårt
              för barn att bevisa sin faktiska ålder.
            </seg>
            <seg>
              I debatten har barnläkarna ofta beskyllts för att bromsa i frågan
              och förvärra problemet. Även Vänsterpartiet har påståtts vara
              mot åldersbedömningar fast det är metoderna i sig vi kritiserar.
              Bland annat har kritik uttalats av migrationsminister Morgan Johansson
              – även om det i själva verket var Migrationsverket, en myndighet
              som migrationsministern ansvarar för, som bröt överenskommelsen.
            </seg>
            <seg>
              Sedan en tid tillbaka görs relativt få utredningar och åldersbedömningar,
              med undantag för ett stort antal snabba åldersuppskrivningar i
              anslutning till registrering under slutet av 2015. I slutet av
              2016 gjordes ock ­ så en stor mängd åldersuppskrivningar, ofta
              på beslutsdagen och utan utredning. Nära hälften av de ensamkommande
              barn från Afghanistan som fick beslut under 2016 fick samtidigt
              en åldersuppskrivning.
            </seg>
            <seg>
              Jag tror att vi alla minns Systembolagets massiva kampanj om
              ålder. Vi vet allihop att vi behöver visa id tills vi är 25, just
              för att det är väldigt svårt att genom att bara titta på en människa
              se om den är 17 ½, 21 och så vidare. Det är väldigt olika. Det
              som har hänt vid de snabba uppskrivningarna är just att personal
              på Migrationsverket har tittat och höftat och sagt: Du är nog
              ungefär i den åldern. Det inte en rättssäker ordning i Sverige.
            </seg>
            <seg>
              Den 5 mars gick Migrationsverket ut med en kraftig kritik av
              de åldersbedömningar som gjordes av myndigheten under 2016. De
              meddelade att inga fler beslut som behöver innehålla en bedömning
              av den asylsökandes ålder ska fattas förrän de nya metoder som
              Rättsmedicinalverket rekommenderat är i bruk.
            </seg>
            <seg>
              Migrationsverket meddelade också att en särskild ledningsgrupp
              tillsatts för att stärka kvaliteten och för att utgöra ett stöd
              för handläggarna samt att omfattande utbildningsinsatser har inletts.
              De som har fått beslut och överklagat det kan begära att migrationsdomstolen
              ber Migrationsverket beställa en medicinsk åldersbedömning av
              Rättsmedicinalverket.
            </seg>
            <seg>
              Vänsterpartiet välkomnar verkligen Migrationsverkets granskning
              av de åldersbedömningar de genomfört och den självkritik myndigheten
              uttryckt. Men mot bakgrund av hur allvarliga fel som uppdagats,
              hur me ­ toderna för åldersbedömningar varierat genom åren och
              vilka långtgående konsekvenser besluten får för enskilda personer
              bör en närmare genomlys ­ ning göras av hur ålder s bedömningarna
              genomförts genom åren och vilka konsekvenser de har fått. En sådan
              genomlysning bör syfta till att klargöra ansvaret för hur bedömningarna
              gått till och förhindra att liknande situa ­ tioner uppstår i
              framtiden.
            </seg>
            <seg>
              På tisdagskvällen i förra veckan lyfte ett plan med tvångsutvisade
              till Kabul. Vi vet att det ombord på planet fanns personer som
              skrivits upp i ålder. Mot bakgrund av allt jag har sagt här –
              att det inte funnits en tillförlitlig metod för åldersbedömning
              och att Migrationsverket har stoppat åldersuppskrivningarna eftersom
              de själva såg brister i rättssäkerheten – är det uppenbart att
              en del ensamkommande kan ha befunnit sig på planet och hamnat
              i en mycket allvarlig situation.
            </seg>
            <seg>
              Sverige får inte riskera att tvångsutvisa barn till ett av världens
              farligaste länder. En regering som säger sig vilja göra barnkonventionen
              till lag borde inse detta. Därför har Vänsterpartiet ställt sig
              bakom det yrkande om åldersbedömning före verkställighet som lagts
              fram av Centerpartiet.
            </seg>
            <seg>
              Vi kommer om en månad, när vi debatterar regeringens proposition
              om uppehållstillstånd rörande studier på gymnasienivå, att debattera
              de svåra omständigheter som ensamkommande lever under och vad
              som ytterligare behöver göras. Det ser jag fram emot.
            </seg>
            <seg>
              Fru talman! Det är som sagt mycket bra att regeringen lägger
              fram ett förslag för att förbättra rättssäkerheten i åldersbedömningarna.
              Det är ock ­ så bra att propositionen tydligt fastslår att principen
              benefit of the doubt ska gälla och att bedömningarna vid osäkerhet
              ska tolkas till den sökandes fördel samt att de medicinska åldersbedömningarna
              ska bekostas av staten och inte den sökande.
            </seg>
            <seg>
              Vänsterpartiet välkomnar också att bedömningen görs tidigare
              i processen och att det kommer att finnas möjlighet att överklaga
              besluten, även om det sistnämnda kan stärkas i vissa avseenden.
              Vänsterpartiet står bak ­ om förslaget men ser som sagt ett par
              brister som måste åtgärdas.
            </seg>
            <seg>
              Vi vill att den psykosociala bedömningen ska kunna vara ett viktigt
              underlag i de fall det inte går att genomföra en medicinsk ålderbedömning.
              Det är viktigt att kunna göra detta. Metoderna för åldersbedömning
              bör därför kompletteras med en bedömning av barnets psykosociala
              utveck ­ ling och allmänna mognad.
            </seg>
            <seg>
              Med detta, fru talman, yrkar jag bifall till reservation 4. Jag
              ber om ursäkt för att jag drog över tiden lite.
            </seg>
          </u>
          <note type="speaker">
            Anf. 5 FREDRIK MALM (L):
          </note>
          <u who="fredrik_malm_442e5b" xml:id="i-6f3df32e6c5e602e">
            <seg>
              Fru talman! Jag vill börja med att yrka bifall till Liberalernas
              reserva ­ tion 5 under punkt 1.
            </seg>
            <seg>
              Betänkandet är väldigt viktigt av ett grundläggande och fundamentalt
              skäl: Vi behandlar barn och vuxna olika i Sverige. Barn har i
              Sverige särskilda skyddsbehov. Barn har särskilda rättigheter
              i Sverige. Vuxna har däremot särskilda skyldigheter gentemot barn.
              Detta innebär att om en person kommer till Sverige och söker asyl
              är det stor skillnad om personen är 17 år eller till exempel 22.
            </seg>
            <seg>
              Vi vet att det tyvärr, sannolikt oftare än vad man har trott,
              förekommer att människor uppger att de är yngre än vad de är.
              Därför behövs medicinska åldersbedömningar, och dessa måste göras
              tidigt i processen så att vi inte blandar barn och vuxna på boenden.
              Det är fullständigt orimligt om vi har flickor som är 15–17 år
              och traumatiserade av krig och som befinner sig på ett boende
              där det finns män över 20 år i korridoren och så vidare. Detta
              kan leda till mycket stora problem.
            </seg>
            <seg>
              I Sverige är det många som har motarbetat att man ska kunna använda
              sig av medicinska åldersbedömningar. Jag och Liberalerna tycker
              att det är viktigt att man kan göra dessa bedömningar för att
              få ett bättre underlag för att fatta beslut om hur gamla människor
              är.
            </seg>
            <seg>
              Jag har väldigt svårt att se varför Sverige som land ska säga
              att det är oviktigt att veta hur gamla människor är i vårt land.
              Det är klart att det är jätteviktigt att vi vet detta, ända tills
              människor ska gå i pension i framtiden.
            </seg>
            <seg>
              Om vi nu låter tusentals människor komma in i Sverige och personer
              uppger att de är yngre än vad de är och det slutar med att de
              bedöms vara flera år yngre kommer det att få konsekvenser under
              människors hela liv. Därför är det viktigt att vi gör medicinska
              åldersbedömningar.
            </seg>
            <seg>
              Detta betyder inte att åldersbedömningarna är helt vattentäta.
              De är mer träffsäkra nu än vad de har varit tidigare, och det
              innebär att man får en bättre grund för att fatta beslut om människors
              ålder. Därtill är det viktigt att de görs så tidigt som möjligt
              i processen av det skälet att de kommer att styra vilken boendeplacering
              en person får.
            </seg>
            <seg>
              Om vi har ambitionen i Sverige att ha en fungerande, rimlig och
              rättssäker asylpolitik är det självklart att vi också måste göra
              allt för att så tidigt som möjligt fastställa hur gamla människor
              är.
            </seg>
            <seg>
              Jag tycker egentligen inte att det finns så mycket mer att säga
              om detta. Liberalerna har en reservation som gäller att ensamkommande
              personer som är mellan 18 och 21 när de skrivs upp i ålder eller
              blir 18 år förlorar mycket av det stöd som tidigare har satts
              in under ett antal år. Det blir ett ganska abrupt skifte i tillvaron
              för dessa killar, och därför är det rimligt att de ska kunna ha
              en kontaktperson under ytterligare några år.
            </seg>
            <seg>
              Liberalerna har också en reservation tillsammans med Moderaterna
              som innebär att kommuner, om man misstänker att det förekommer
              att personer finns på boenden för barn fast de är vuxna, ska kunna
              begära att en medicinsk åldersbedömning görs.
            </seg>
          </u>
          <note type="speaker">
            Anf. 6 ARON MODIG (KD):
          </note>
          <u who="aron_modig_6b3590" xml:id="i-f2d741966fcb666a">
            <seg>
              Fru talman! Vi i KD står bakom alla våra tre reservationer i
              betänkandet, men här i kammaren yrkar vi bifall endast till reservation
              9.
            </seg>
            <seg>
              Vi debatterar i dag regeringens förslag om att åldersbedömning
              ska ske tidigare i asylprocessen. Om det råder oklarhet kring
              om en asylsökande är under 18 år eller inte ska Migrationsverket
              så snart som möjligt göra en åldersbedömning och fatta ett tillfälligt
              beslut om ålder. Innan ett sådant tillfälligt beslut fattas ska
              den asylsökande ges tillfälle att genomgå en medicinsk åldersbedömning.
              De tillfälliga besluten ska kunna överklagas.
            </seg>
            <seg>
              Kristdemokraterna stöder dessa förslag. Vi tycker att det är
              bra att regeringen tar detta initiativ. Åtgärderna är viktiga
              för att i så stor utsträckning som möjligt undvika att vuxna asylsökande
              placeras tillsammans med ensamkommande barn men också för att
              vi ska kunna försäkra oss om att de resurser som ska gå till barn
              inte används till vuxna.
            </seg>
            <seg>
              Fru talman! Kristdemokraterna har tre reservationer i det aktuella
              betänkandet. Alla syftar till att åstadkomma ökad rättssäkerhet.
              Det handlar bland annat om de övergångsregler som ska gälla för
              förslagen.
            </seg>
            <seg>
              I propositionen föreslås att de nya reglerna ska gälla från och
              med den 1 maj och omfatta de personer som har sökt asyl efter
              den 1 februari. Detta kan komma att innebära att en person som
              har inkommit med sin ansökan om asyl före den 1 februari och som
              har fått eller får en tillfällig bedömning av åldern inte får
              möjlighet att överklaga denna bedömning.
            </seg>
            <seg>
              Kristdemokraterna anser att möjligheten att överklaga ett tillfälligt
              beslut om, eller en bedömning av, en asylsökandes ålder bör omfatta
              alla, oavsett när asylansökan har lämnats in. Om detta handlar
              reservation 12.
            </seg>
            <seg>
              Kristdemokraterna konstaterar vidare att Barnombudsmannen och
              Unicef Sverige i sina remissvar anför att Migrationsverket ska
              inhämta uppgifter från socialtjänsten och andra personer som har
              träffat den asylsökande innan myndigheten fattar ett tillfälligt
              beslut om ålder.
            </seg>
            <seg>
              Regeringen svarar på detta i betänkandet och säger att Migrationsverket
              ska se till att det finns ett fullgott beslutsunderlag och, precis
              som hittills, kommer att ha möjlighet att begära in uppgifter
              från socialtjänsten i de fall där det kan anses befogat och där
              det kan antas bidra till utredningen.
            </seg>
            <seg>
              Fru talman! Detta är ett rimligt svar. Men Kristdemokraterna
              vill betona att det nu ankommer på regeringen att följa upp att
              Migrationsverket faktiskt inhämtar sådana uppgifter i de fall
              som det behövs. Om detta handlar reservation 6.
            </seg>
            <seg>
              Fru talman! Slutligen välkomnar Kristdemokraterna att Rättsmedicinalverkets
              nya metoder för medicinsk åldersbedömning nu kommer igång. Men
              vi välkomnar också att Migrationsverket med anledning av detta
              nyligen beslutade att inga nya beslut ska tas i asylärenden där
              åldern är oklar innan de nya metoderna för åldersbedömning har
              kunnat tillämpas.
            </seg>
            <seg>
              Kristdemokraterna tycker att det är bra men menar att även de
              som har fått beslut om avvisning eller utvisning, och där åldern
              varit avgörande för beslutet, ska erbjudas möjligheten att genomgå
              en medicinsk åldersbedömning enligt Rättsmedicinalverkets nya
              metoder innan avvisningsbeslutet verkställs. Anledningen till
              detta är att minderåriga inte ska riskera utvisning på grund av
              att de ansökt om uppehållstillstånd en kort tid innan en fungerande
              metod för åldersbedömning infördes. Om detta handlar reservation
              9.
            </seg>
          </u>
          <note type="speaker">
            Anf. 7 YILMAZ KERIMO (S):
          </note>
          <note>
            Fru talman! Utskottet ställer sig bakom regeringens förslag till
            ändringar i utlänningslagen som innebär att åldersbedömningar
            av ensamkommande barn ska göras tidigare i asylprocessen jämfört
            med i dag. Jag yrkar därför bifall till utskottets förslag i socialförsäkringsutskottets
            betänkande 18 och avslag på samtliga reservationer.
          </note>
          <u who="yilmaz_kerimo_3f66d9" prev="cont">
            <seg>
              Under 2015 sökte sig rekordmånga asylsökande till Sverige – närmare
              163 000. Vi ansträngde oss till det yttersta för att klara detta,
              och vi kan vara stolta över den insats som Sverige gjorde under
              hösten. Men situatio ­ nen blev till slut ohållbar. Det stod då
              även klart för oss att EU:s gemensamma asylpolitik inte fungerade.
              De yttre gränserna upprätthölls inte, och asylsökande tilläts
              själva välja vilket EU-land de skulle söka asyl i. För Sveriges
              del ledde flyktingsituationen till att hela asylsystemet sattes
              under stor press. Även andra centrala samhällsfunktioner, såsom
              hälso- och sjukvården, skolan och den sociala barn- och ungdomsvården,
              har blivit hårt belastade.
            </seg>
            <seg>
              Den stora flyktingvågen hösten 2015 gjorde det tydligt att vår
              modell att genomföra åldersbedömning senare i asylprocessen inte
              fungerar. Detta leder bland annat till att många asylsökande,
              som senare bedöms vara vuxna, under asylprocessen behandlas som
              ensamkommande barn. För ­ utom att det innebär en stor kostnad
              för samhället, där resurser avsedda för barn i stället går till
              vuxna, är det inte bra att vuxna personer bor tillsam ­ mans med
              barn på HVB-hem eller stödboenden.
            </seg>
            <seg>
              Det är olyckligt att vuxna asylsökande kan komma att behandlas
              som barn under asylprocessen och därmed få del av de rättigheter
              och förmåner som är avsedda för barn. Det kan gälla placering
              i särskilt boende, skolgång och hälso- och sjukvård.
            </seg>
            <seg>
              För att förslaget ska få en önskad effekt krävs att en bedömning
              av den sökandes ålder görs så tidigt som möjligt. Det innebär
              att Migrationsverket måste utreda frågan om den sökandes ålder
              mer noggrant vid den initiala muntliga utredningen och i förekommande
              fall ge den sökande skäligt rådrum för att ta ställning till frågan
              om samtycke till en medicinsk åldersbedömning.
            </seg>
            <seg>
              I de fall myndigheten erbjuder den sökande att genomgå en medicinsk
              åldersbedömning torde dock ett nekat samtycke utan godtagbar anledning
              leda till att myndighetens preliminära bedömning kvarstår, det
              vill säga att den sökande inte har gjort sannolikt att han eller
              hon är under 18 år.
            </seg>
            <seg>
              Regeringen föreslår i propositionen att Migrationsverket ska
              bedöma en utlännings ålder tidigare i asylprocessen än vad som
              görs i dag. Om det råder oklarhet om huruvida en asylsökande som
              uppger sig vara ett ensamkommande barn är under 18 år eller inte
              ska Migrationsverket så snart som möjligt göra en åldersbedömning
              och fatta ett tillfälligt beslut om den sökandes ålder. Innan
              ett tillfälligt beslut fattas som innebär att den sökande bedöms
              vara 18 år eller äldre ska Migrationsverket ge den sökande tillfälle
              att genomgå en medicinsk åldersbedömning. Regeringen föreslår
              också att Migrationsverkets tillfälliga beslut ska kunna överklagas.
            </seg>
            <seg>
              Fru talman! Vi socialdemokrater anser att detta är en efterlängtad
              förändring, som nu kan bli verklighet redan den 1 maj om riksdagen
              ställer sig bakom förslaget i betänkandet. Jag yrkar därför återigen
              avslag på samtliga tolv reservationer och bifall till förslaget
              i betänkandet.
            </seg>
          </u>
          <note type="speaker">
            Anf. 8 MIKAEL CEDERBRATT (M) replik:
          </note>
          <u who="mikael_cederbratt_d5ab97" xml:id="i-5bcb92d327d297fa">
            <seg>
              Fru talman! Som jag sa i mitt anförande tycker vi moderater att
              man ska ge kommuner möjlighet att begära en åldersbedömning. Jag
              redovisade lite grann varför vi tycker det. Det beror helt enkelt
              på att kommunerna är huvudmän för HVB-hemmen.
            </seg>
            <seg>
              Min svärson jobbade ett par år på ett boende för ensamkommande
              flyktingbarn. Han jobbade inte 24 timmar om dygnet, men han jobbade
              dygnets alla timmar. När vi talade om hans arbete uppfattade jag
              därför att han hade lärt känna dessa människor – i detta fall
              pojkar – väldigt väl. Han såg när de var glada, han såg när de
              var ledsna, han såg när de var arga och han såg när de var uppgivna.
              När en sådan person, som lär känna människor så väl, börjar misstänka
              att något av dessa flyktingbarn faktiskt inte är ett barn måste
              jag fråga Yilmaz Kerimo: Vad är det som gör att reger ­ ingen
              faktiskt väljer bort en sådan viktig resurs som skulle kunna bedöma
              och upptäcka att vi har vuxna på ställen där de inte ska vara?
            </seg>
          </u>
          <note type="speaker">
            Anf. 9 YILMAZ KERIMO (S) replik:
          </note>
          <u who="yilmaz_kerimo_3f66d9" xml:id="i-a5ffbc377f2aebee">
            <seg>
              Fru talman! Först och främst tycker jag att det är beklagligt
              att Moderaterna som var vid makten under åtta år inte gjorde dessa
              ändringar tidigare. När vi nu gör dessa ändringar för att tidigarelägga
              åldersbedömningar är de fortfarande inte nöjda. Det är på sin
              plats att göra tidigare åldersbedömningar. Det är jätteviktigt.
            </seg>
            <seg>
              När dessa människor redan finns på HVB-hem har man utgått från
              att Migrationsverket har gjort sin bedömning enligt vad som tidigare
              har gällt. Därför ska kommunerna inte en gång till begära en åldersbedömning.
              En sådan har redan gjorts, och då har man bedömt att dessa människor
              är barn under 18 år.
            </seg>
            <seg>
              Det kan finnas vissa brister. Därför vidtas nu åtgärder för att
              tidigarelägga åldersbedömningen.
            </seg>
          </u>
          <note type="speaker">
            Anf. 10 MIKAEL CEDERBRATT (M) replik:
          </note>
          <u who="mikael_cederbratt_d5ab97" xml:id="i-12a4dfc1096d14a0">
            <seg>
              Fru talman! Jag kan vara självkritisk till vad vi gjorde och
              inte gjorde när vi satt i regeringen. Men jag tycker att det är
              ett dåligt argument från en ny regering att säga: Bara för att
              ni inte gjorde detta gör inte vi det heller.
            </seg>
            <seg>
              Jag tycker att detta argument är lite ihåligt.
            </seg>
            <seg>
              Detta område är svårt. Men om det finns personer som lär känna
              dessa människor väldigt väl har jag inte hört ett enda gott argument
              för att reger ­ ingen väljer bort möjligheten för kommunerna att
              begära en åldersbedöm ­ ning.
            </seg>
          </u>
          <note type="speaker">
            Anf. 11 YILMAZ KERIMO (S) replik:
          </note>
          <u who="yilmaz_kerimo_3f66d9" xml:id="i-d32de1f81dd27ab6">
            <seg>
              Fru talman! När Migrationsverket har placerat någon på ett HVB-hem,
              som i det fall Mikael Cederbratt nämner, innebär det som sagt
              att Migra ­ tionsverket har gjort bedömningen att personen är
              ett barn under 18 år. Man har gjort den bedömningen, och därför
              finns ingen anledning att ifrågasätta det igen. Nu har vi däremot
              börjat med en ny process där be ­ dömningen ska ske så tidigt
              som möjligt, för att eventuella brister som kan ha förekommit
              tidigare inte ska upprepas.
            </seg>
            <seg>
              Återigen: Vi har tagit ställning för att göra dessa förändringar,
              medan ni satt vid makten i åtta år utan att göra det – trots att
              vi har haft samma problem tidigare.
            </seg>
          </u>
          <note type="speaker">
            Anf. 12 PAULA BIELER (SD) replik:
          </note>
          <u who="paula_bieler_647d15" xml:id="i-0faf2f3d80fb716d">
            <seg>
              Fru talman! Detta är som sagt en lagstiftning som går åt rätt
              håll men inte når hela vägen fram.
            </seg>
            <seg>
              Om man bara lyssnade på Yilmaz Kerimos anförande och inte var
              fullt uppmärksam kunde man tycka att det lät ganska bra och som
              att regeringen går ganska långt. Kerimo tog upp att det i den
              nya lagtexten står att en åldersbedömning ska göras om det finns
              skäl att ifrågasätta att sökanden är under 18 år. Innan beslut
              fattas om att den sökande bedöms vara 18 år ska en medicinsk åldersbedömning
              göras. Skillnaden här är dock att den medicinska åldersbedömningen
              bara ska genomföras om Migrationsverket överväger att justera
              upp åldern och inte i samtliga oklara fall.
            </seg>
            <seg>
              Jag har många gånger hört personer tro att det per automatik
              är medicinsk åldersbedömning det handlar om bara man pratar om
              åldersbedömning. Men i de enda fallen där det verkligen gäller
              att en åldersbedömning ska göras om åldern är oklar kan det fortfarande
              vara en godtycklig, mer eller mindre okulär, bedömning eller en
              bedömning baserad bara på ett kortare samtal och så vidare. Det
              finns alltså inga garantier för att man verkligen ställer hårda
              krav på någon form av bevis i de oklara fallen.
            </seg>
            <seg>
              Min första fråga, fru talman, är därför helt enkelt varför man
              från reger ­ ingens och Socialdemokraternas sida har valt att
              ha en lagtext som har detta hål där det fortfarande finns en risk
              att man inte gör medicinska ål ­ dersbedömningar i samtliga fall
              där det råder oklarhet. Om det finns god ­ tagbara handlingar
              eller om det är uppenbart att en person är minderårig ska det
              givetvis inte behövas, men det går att föra in även sådana textstyck
              ­ en i stället för att lämna en stor, öppen lucka för godtycklig
              åldersbedöm ­ ning även framöver.
            </seg>
          </u>
          <note type="speaker">
            Anf. 13 YILMAZ KERIMO (S) replik:
          </note>
          <u who="yilmaz_kerimo_3f66d9" xml:id="i-55ae77322ae035fc">
            <seg>
              Fru talman! Som jag sa i mitt anförande ska möjligheten finnas
              om det finns oklarheter. Ifall den sökande inte kan bevisa sin
              ålder kan man fatta ett tillfälligt beslut och erbjuda medicinsk
              åldersbedömning. Det är ett erbjudande, och man måste ha samtycke.
            </seg>
            <seg>
              Det jag förstår av dig, Paula Bieler, är att ni vill ha ett kollektivt
              beslut som gäller för alla som är minderåriga. Alla ska undersökas.
              I det här fallet är det så att de som kan bevisa sin ålder har
              gjort det, och har de inte bevisat sin ålder kan Migrationsverket
              i muntlig förhandling initialt ta ett tillfälligt beslut och erbjuda
              sökanden att genomgå en medicinsk undersökning. Det ska dock inte
              vara kollektivt så att alla ska göra det. Om man misstänker något
              ska det göras. Det är ett erbjudande till sökanden.
            </seg>
          </u>
          <note type="speaker">
            Anf. 14 PAULA BIELER (SD) replik:
          </note>
          <u who="paula_bieler_647d15" xml:id="i-5827d5c3209ed498">
            <seg>
              Fru talman! Då har du tyvärr missförstått min fråga, Yilmaz Kerimo.
              Jag säger inte att samtliga alltid ska ha en medicinsk åldersbedömning.
              Jag sa just att det i fall där det är uppenbart att personen är
              minderårig inte ska behövas. Har man styrkta identitetshandlingar
              som är uppenbart giltiga ska det inte heller behövas.
            </seg>
            <seg>
              Problemet är att där det står att åldersbedömning ska göras,
              kopplat till de oklara fallen, står det bara åldersbedömning.
              Det finns fortfarande en lucka där den åldersbedömning som görs
              om det finns en osäkerhet inte behöver baseras på vetenskaplig
              grund. Om Migrationsverkets handlägga ­ re gör en åldersbedömning
              på vilka grunder som helst och säger att en person nog är under
              18 – kanske för att det är lättare att fatta det beslutet eller
              vad det nu må vara – finns det inga garantier för att det är personen
              själv som har bevisat sig vara under 18 år. Ett sådant krav finns
              inte, och jag undrar varför man har den luckan.
            </seg>
            <seg>
              Jag vill passa på att ställa en till fråga. Precis som jag nämnde
              i mitt anförande talade Migrationsverket så sent som i januari
              om att det finns ungefär 19 000–20 000 öppna ärenden där en stor
              del skulle kunna komma i fråga för åldersbedömningar. Ändå väljer
              regeringen att lägga fram ett lagförslag som bara omfattar dem
              som har registrerats från och med februari. Alla dessa 20 000
              ärenden, som då var öppna, omfattas alltså inte av lagstiftningen.
              Varför väljer man det datumet?
            </seg>
            <seg>
              Varför har man en lucka där Migrationsverkets handläggare fortfaran
              ­ de kan göra åldersbedömningar på i princip vilka grunder som
              helst och där man inte ställer krav på vetenskapliga grunder för
              åldersbedömningen om det finns osäkerhet om åldern?
            </seg>
          </u>
          <note type="speaker">
            Anf. 15 YILMAZ KERIMO (S) replik:
          </note>
          <u who="yilmaz_kerimo_3f66d9" xml:id="i-d6d687752458debd">
            <seg>
              Fru talman! Först vill jag återigen säga att man ska fatta ett
              tillfälligt beslut om man är osäker, och det kan fattas på till
              exempel psykosociala eller andra sociala grunder, eller muntliga
              samtal. Man kan inhämta uppgifter från socialtjänsten för att
              fatta ett tillfälligt beslut. Nästa steg är att erbjuda medicinsk
              åldersbedömning. Jag har sagt det tidigare, och jag säger det
              återigen.
            </seg>
            <seg>
              När det gäller den andra frågan handlar hela propositionen om
              att bedömningarna ska göras tidigare. Om vi går jättelångt tillbaka
              blir bedömningarna inte tidigarelagda, utan då har man blivit
              äldre. I det här fallet vill vi att det ska vara så tidigt som
              möjligt, och då är tre månader lagom lång tid för att kunna göra
              tidigare åldersbedömningar i processen. Därför är det inte rimligt
              att gå jättelångt tillbaka.
            </seg>
            <seg>
              Jag vill också betona att 84 procent av alla ensamkommande stannar.
              De får bifall. Det är enligt prognosen 84 procent som har fått
              bifall. Av dessa är 81 procent afghanska barn, men totalt 84 procent
              får stanna. För de andra 16 procenten kanske åldern är oklar,
              och det är då man tittar på detta. Allt detta handlar om att tidigarelägga
              åldersbedömningen, så går man tillbaka längre tid – som du vill,
              Paula Bieler – hamnar man mycket snett.
            </seg>
          </u>
          <note type="speaker">
            Anf. 16 SOLVEIG ZANDER (C) replik:
          </note>
          <u who="solveig_zander_d11441" xml:id="i-fac407d9f5ebee85">
            <seg>
              Fru talman! Ett enda felaktigt beslut för ett barn – för det
              är man när man är under 18 år – är ett felaktigt beslut för mycket.
              Man borde få en chans till en rättvis bedömning och få stanna
              i Sverige om man är under 18 år, inte få åldern uppjusterad.
            </seg>
            <seg>
              Den 1 maj ska detta nya träda i kraft, och därför undrar jag
              om inte alla som nu har fått avslag borde få omprövas enligt den
              nya lagen och få en rättssäker åldersbedömning. Borde man inte
              i det sammanhanget också få möjlighet att prövas utifrån den ålder
              man hade när man kom hit? Man kan ju inte rå för att processen
              har tagit flera år och att man under den tiden kan ha blivit över
              18 år, vilket betyder att man skulle avvisas på en grund som inte
              skulle ha gällt om vi haft ett migrationsverk som hade gjort tidigare
              bedömningar.
            </seg>
          </u>
          <note type="speaker">
            Anf. 17 YILMAZ KERIMO (S) replik:
          </note>
          <u who="yilmaz_kerimo_3f66d9" xml:id="i-a49a85e7a8b0dc4f">
            <seg>
              Fru talman! Alla har rätt att överklaga. Har man fått beslutet
              att man inte uppfyller vissa krav och ska utvisas har man rätt
              att överklaga det. Vi utgår ifrån att Migrationsverket i det enskilda
              fallet har gjort bedömningen att personen inte kunde bevisa sin
              ålder, och vi litar på detta.
            </seg>
            <seg>
              Vi ska inte gå in på enskilda fall, men det har funnits brister.
              Just därför tar vi detta initiativ, för att det ska göras säkrare
              bedömningar av ålder. Bevisbördan ligger alltid på den sökande,
              och när man överklagar får man bevisa sin ålder. Är det så att
              man inte har gjort det innebär det att Migra ­ tionsverket har
              gjort den bedömningen. Det är en samlad bedömning där man väger
              in uppgifter inhämtade från socialtjänsten, psykosociala förhållanden
              och muntliga intervjuer. Allt detta ger en samlad helhetsbild.
              Fattas ett sådant beslut innebär det att den sökande inte har
              kunnat bevisa sin ålder.
            </seg>
            <seg>
              Just därför tycker vi inte att man ska erbjuda detta retroaktivt.
              Detta handlar om att tidigarelägga det i processen, och därför
              är tre månader en lagom lång tid.
            </seg>
          </u>
          <note type="speaker">
            Anf. 18 SOLVEIG ZANDER (C) replik:
          </note>
          <u who="solveig_zander_d11441" xml:id="i-687cd3b4e2ac31ab">
            <seg>
              Fru talman! Det som skiljer oss centerpartister från till exempel
              sverigedemokrater är att vi vet att det är fler ungdomar vars
              ålder har justerats upp. Därmed har de fått lämna landet på helt
              osäker grund.
            </seg>
            <seg>
              Vi menar att det skulle göra oerhört stor skillnad om man nu
              omprövade ärenden och tog hänsyn till den ålder de sökande hade
              när de kom. Om du var 16 år när du kom och processen har tagit
              mer än två år utvisas du nämligen på rätt osäker grund, skulle
              jag vilja säga. Har man då inte gjort den bedömning som nu har
              blivit mer rättssäker kan också det ha varit felet.
            </seg>
            <seg>
              När det är öppna processer borde man i ärlighetens namn få möjlighet
              att prövas utifrån den ålder man var i när man kom. Det skulle
              vara möjligt att göra. Skulle inte det för en socialdemokrat vara
              att ta hänsyn till barn och ungdomar?
            </seg>
          </u>
          <note type="speaker">
            Anf. 19 YILMAZ KERIMO (S) replik:
          </note>
          <u who="yilmaz_kerimo_3f66d9" xml:id="i-636e82d4c0cf247a">
            <seg>
              Fru talman! Jag utgår från att Migrationsverket har gjort sitt
              yttersta för att bestämma åldern så korrekt som möjligt genom
              att inhämta uppgifter från socialtjänsten och genom att titta
              på de psykosociala förhållandena. Genom att göra en samlad bedömning
              har man sedan fattat beslut. Ibland har det tagit längre tid.
              Det har varit så tidigare. Men i och med denna förändring ska
              det gå skyndsamt och mycket fortare.
            </seg>
            <seg>
              Återigen: Jag tycker inte att det finns anledning att ändra på
              detta. Tre månader är lagom för att komma in i ett tidigt stadium
              vad gäller asylprocessen och för att inte fatta retroaktiva beslut.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 6 Trafiksäkerhet
          </note>
          <note>
            Trafikutskottets betänkande 2016/17:TU11
          </note>
          <note>
            Trafiksäkerhet (prop. 2016/17:83)
          </note>
          <note>
            föredrogs.
          </note>
          <note type="speaker">
            Anf. 20 KARIN SVENSSON SMITH (MP):
          </note>
          <note>
            Fru talman! Jag yrkar bifall till reservation nr 4, och i övrigt
            står jag bakom utskottets förslag i betänkandet.
          </note>
          <u who="karin_svensson_smith_547e8b" prev="cont">
            <seg>
              Det är klart att när vi nu här i kammaren ska debattera trafiksäkerhet
              går våra tankar till dem som drabbades av bussolyckan i helgen.
              Vi tänker självklart på de anhöriga, föräldrar, vänner, elever
              och alla som drabbades. Det ger oss en tankeställare: Livet är
              skört. Det gäller att vi som politiker gör vårt yttersta för att
              förhindra att denna typ av olyckor uppkommer.
            </seg>
            <seg>
              Jag vill säga att vi har en god grund att stå på: Vi har nollvisionen.
              Jag kan ha en viss respekt för att man som opposition vill att
              riksdagen gör ett tillkännagivande och ber regeringen att komma
              tillbaka med saker – om man har något konkret att föreslå. Men
              jag kan inte se att det finns något sådant i det som majoriteten
              föreslår. Man vill ha en strategi för säkrare vägar.
            </seg>
            <seg>
              Låt oss backa bandet och se vad nollvisionen är för någonting.
              Nollvisionen är en fullständigt unik och, skulle jag vilja säga,
              väldigt svensk skapelse. Det är en produkt av ett samarbete där
              forskare tittar på orsakssamband: Vad är det de facto man ska
              göra för att förhindra att människor får sätta livet till i trafiken?
            </seg>
            <seg>
              Det är också en effekt av ett samarbete där folkrörelsen aktivt
              har varit med. NTF, nykterhetsorganisationerna, MHF och flera
              andra har deltagit i arbetet för nollvisionen.
            </seg>
            <seg>
              Vi politiker har här i kammaren beslutat att nollvisionen ska
              finnas och att vi är beredda att göra de lagstiftningsförändringar
              som behövs för att den ska bli verklighet och att göra de investeringar
              som behövs för att vägarna ska bli säkra. Vi är beredda att se
              till att rätt åtgärder vidtas.
            </seg>
            <seg>
              Det handlar förstås också om de statliga myndigheterna. Det gäller
              då inte bara Trafikverket, eller dåvarande Vägverket, utan det
              handlar också mycket om Rikspolisstyrelsen.
            </seg>
            <seg>
              Nollvisionen är ett unikt samarbete mellan vetenskap, folkrörelser,
              politik, aktörerna, det vill säga Sveriges Åkeriföretag, taxi
              och de statliga myndigheterna. Genom detta har vi kunnat åstadkomma
              att man i Sverige jämfört med i andra länder löper liten risk
              att komma till skada när man är ute i vägtrafiken.
            </seg>
            <seg>
              Vi ska inte låta oss nöja med detta. För det mål vi har satt
              upp om max 220 döda senast år 2020 krävs förnyade ansträngningar.
              Men då får man se på vad som är effektivt. Vi hävdar från majoritetens
              sida att man ska vara ganska rädd om vägarna. Att sköta vägar
              handlar inte bara om att anslå pengar till underhåll, utan det
              handlar om att se till att vägarna inte skadas. Då får man se
              på vad det är som bryter ned en väg. Det är inte personbilar,
              det är inte cyklar, det är inte mopeder och det är faktiskt i
              väldigt liten utsträckning bussar. Det handlar om tyngre lastbilar.
            </seg>
            <seg>
              Vi behöver tyngre lastbilar i det här landet för att forsla skogsprodukter,
              men vi är från samarbetsregeringens sida måna om att de inte ska
              användas när överflyttning till andra transportslag är möjlig
              eller där man riskerar att skada vägen. Det gör man i de områden
              där det finns tjälskador. Det gäller inte så mycket i den landsända
              som jag kommer från, men i stora delar av landet är vägen skör
              när temperaturen pendlar mellan plus och minus. Då ska man inte
              ha för tunga fordon på vägen, för då riskerar man att få de gropar
              som kan orsaka olyckor för andra.
            </seg>
            <seg>
              Det handlar också om att ha kontroll över fordonen. Det har kommit
              ganska oroande signaler om att man har pressat situationen för
              de anställda och skötseln av bussar så att man kanske inte på
              samma sätt som tidigare kan vara säker på att saker och ting sköts
              som de ska. Jag tänker inte på något sätt föregripa utredningarna,
              för jag har ingen insyn i detta. Jag förutsätter att de haveriutredningar
              som görs kommer att tala om vad orsaken var i det aktuella fallet.
            </seg>
            <seg>
              Jag kommer ihåg när jag var ny i trafikutskottet. Då fanns det
              ett parti här i riksdagen som ville ta bort bälteslagen, för de
              ansåg att det var en frihetsinskränkning att ha på sig ett säkerhetsbälte
              när man åker. Man kan tycka att det är en frihetsinskränkning,
              men det är också en ganska stor frihetsinskränkning att bli av
              med sitt liv. Vi är måna om, och det är en del av nollvisionen,
              att den skyddsutrustning som ska finnas för att skydda dels dem
              som finns i fordonet, dels andra, ska användas. Här har vi en
              faktor som jag inte nämnde tidigare men som är viktig för att
              kunna förklara varför Sverige jämfört med andra länder har en
              ganska säker trafik. Det handlar om fordonsindustrin. De har varit
              aktiva med att utveckla och vidta de skyddsåtgärder som behövs.
            </seg>
            <seg>
              Låt oss nu se framåt, för ämnet här är inte någon sorts historieföreläsning.
              Vad är det vi kan göra mer? Vad är det vi ska göra för att nå
              målet om max 220 döda år 2020? Och vad ska vi sätta upp för mål
              framöver?
            </seg>
            <seg>
              Det övergripande målet för trafiken har ändrats så att det ingår
              i trafikens uppgift att bidra till ökad hälsa. Det är ett angeläget
              mål att bidra till ökad hälsa och att skjuta upp eller undvika
              folksjukdomar. Det är ett gissel för alla människor som drabbas,
              men det är också ett allvarligt hämmande för oss som vill genomföra
              politiska reformer i den här kammaren att vi har problem med sjukskrivningar
              och att människor inte mår bra.
            </seg>
            <seg>
              Jag skrev nyligen en artikel tillsammans med en forskare i Helsingborgs
              Dagblad som visar att minst 30 minuters pulshöjande aktivitet
              per dag är ett ganska bra sätt att försöka skjuta upp eller minska
              risken för att drabbas av folksjukdomar. Hur gör man då det? Ett
              naturligt sätt är att cykla till och från det ställe man ska till
              – antingen skolan eller arbetet.
            </seg>
            <seg>
              Jag tror att vi bör fläta ihop arbetet för trafiksäkerhet och
              för att minska skador med arbetet för förbättrad hälsa. Vi ska
              förstås ha skyddsutrustning och annat, men vi ska inte ha någonting
              som hämmar människors aktiva mobilitet och gör att de i stället
              kör eller åker bil om sträckan gör att valet är realistiskt.
            </seg>
            <seg>
              Vad gör då denna regering? Vi har från samarbetsregeringens sida
              en reservation där vi säger att det inte finns underlag för ett
              tillkännagivande. Det regeringen har gjort är att ta initiativ
              till en utredning om sänkta bashastigheter i tätorter. Bashastigheterna
              är viktiga för att människor ska våga gå över till aktiv mobilitet.
              Det finns fortfarande städer där föräldrar inte vill att barnen
              ska ta sig fram därför att de är rädda att barnen ska bli påkörda
              av bilister som kör för fort. Därför är det viktigt att vi kan
              enas om att sänka bashastigheten så att valet mellan cykel och
              bil blir enklare och känns säkrare för dem som utför det.
            </seg>
            <seg>
              Vi har tittat och vänt och vridit på frågan om alkobommar. Jag
              tror inte att det finns någon skillnad bland oss i utskottet,
              utan vi är överens om att det inte ska förekomma att man har alkohol
              i blodet när man sätter sig bakom ratten på ett tungt fordon.
              Jag tror att vi allihop är lika ivriga att se till att man får
              ordning på den saken en gång för alla innan det hinner ske någon
              ny olycka.
            </seg>
            <seg>
              Vi är intresserade av att se på hur man använder kommunikationsutrustning.
              Man kan säga att detta är ett av få områden inom trafiksäkerheten
              där Sverige inte står sig särskilt väl i konkurrensen med andra
              länder. Jag tror att det bara är Ryssland som har en lika liberal
              inställning till i vilken utsträckning föraren själv väljer om
              huruvida man ska ägna sig åt sms:ande och annat. Förvisso har
              det skett en liten skärpning så att man kan ställa folk till svars
              om det går att bevisa oaktsamhet, men enligt de erfarenheter jag
              har inhämtat från Polismyndigheten är denna bevisföring ganska
              svår. Det är nog läge att vi tar detta ett steg längre och kanske
              gör som man har gjort i andra länder där förare helt enkelt måste
              köra åt sidan om de ska ägna sig åt kommunikationsutrustning som
              kan ta uppmärksamheten från ratten. Jag tror att vi har goda möjligheter
              att komma framåt i detta.
            </seg>
            <seg>
              Jag vill också påminna om att hastigheten är ytterligt väsentlig
              både för uppkomsten av olyckor och för att förhindra att olyckor
              får dödlig eller allvarlig utgång. Införandet av automatisk hastighetsövervakning
              är en av de mycket stora orsakerna till att nollvisionen har varit
              framgångsrik. Tidigare tänkte man: Bygg säkrare vägar. Tillkännagivandet
              har en doft av diskussionen från förra århundradet som gick ut
              på att om man bygger säkrare vägar löser sig det hela. Men om
              man ser till olycksorsaker ser man att hastigheten som fordonet
              framförs i är avgörande dels för om det sker en olycka, dels för
              konsekvenserna.
            </seg>
            <seg>
              Det som först var otroligt kontroversiellt, det vill säga att
              man kameraövervakade hastigheterna och på det viset kunde förebygga
              olyckor – syftet var ju inte att fälla så många som möjligt utan
              att folk skulle hålla de hastighetsgränser som finns på skyltarna
              – har varit en mycket kostnadseffektiv investering.
            </seg>
            <seg>
              Som en liten bisak kan jag säga att det har varit en kostnadseffektiv
              investering inte bara för att minska risken för olyckor utan också
              för att minska den klimatpåverkan som trafiken står för. Hastigheterna
              står ju i direkt proportion till hur mycket koldioxid som emitteras
              när fordonet framförs.
            </seg>
            <seg>
              Vad jag har förstått bygger Trafikverket och Polismyndigheten
              ut det här systemet nu, så det kanske inte krävs några vidare
              initiativ från vår sida. Men för att förstå varför nollvisionen
              är någonting som andra är intresserade av – utländska delegationer
              kommer hit för att studera detta – måste man förstå detta med
              ATK.
            </seg>
            <seg>
              En annan sak är ombyggnaden av vägar till två-plus-ett med mittvajer.
              Det har lett till irritation på många ställen – jag vet inte hur
              många mejl, brev och telefonsamtal jag har mottagit med anledning
              av detta – men när man tittar på forskningen är det lätt att konstatera
              att kan man göra en vägsträcka mötesfri minskar man risken för
              att olyckor uppkommer, framför allt olyckor med dödlig utgång.
              Det kan vara begränsande för hastigheten, men det är inte säkert
              att det nödvändigtvis är en negativ sak. Att man har två-plus-ett
              med mittvajer kan underlätta för folk att hålla skyltad hastighet.
            </seg>
            <seg>
              Jag tror att man måste inse att även om man ibland kan ha bråttom
              någonstans och vara irriterad över att inte komma fram tillräckligt
              snabbt är det vår mycket bestämda uppfattning att man ska kunna
              färdas säkert på vägarna. Ingen ska behöva motta sådana besked
              som de anhöriga fick mot ­ ta den här veckan. Det tycker jag att
              vi här i riksdagen ska arbeta för tillsammans.
            </seg>
          </u>
          <note type="speaker">
            Anf. 21 JOHAN ANDERSSON (S):
          </note>
          <u who="johan_andersson_0c789a" xml:id="i-0fc4b13840b4d61b">
            <seg>
              Fru talman! Jag vill börja med att beklaga den olycka som inträffade
              i Härjedalen i helgen. Det är oerhört tragiskt, och jag ser naturligtvis
              fram emot den utredning som nu pågår rörande vad som har orsakat
              detta. Det är en massa spekulationer i medierna kring besiktning,
              fordonskontroller och annat, så det känns tillfredsställande att
              få det här utrett så att vi får veta vad det är som har förorsakat
              olyckan.
            </seg>
            <seg>
              Det är dags att behandla det årliga trafiksäkerhetsbetänkandet.
              Det är en av frågorna i riksdagen som leder till många väckta
              motioner. Hela 89 motionsyrkanden här är kopplade till den allmänna
              motionstiden. Det tycker jag är mycket positivt, för det innebär
              att det är en fråga som enga ­ gerar medborgare i våra valkretsar
              där man har synpunkter på allt från två ‑ plus-ett-vägar till
              hastighetsbegränsningar och insatser för att öka tra ­ fiksäkerheten.
              Det är ett mål som vi alla i den här kammaren och kanske framför
              allt vi som dagligdags jobbar med de här frågorna i trafikutskottet
              har.
            </seg>
            <seg>
              Sverige ligger mycket väl till i statistiken över antalet trafikdödade
              inom EU. Tillsammans med Malta ligger vi lägst i Europa. Men trots
              detta vill vi fortsätta kampen för att nå nollvisionen fullt ut.
              Man ska känna sig säker i trafikmiljön oavsett om man är gående,
              cyklist, motorcyklist eller bilist eller färdas på annat sätt
              på våra vägar och i den kommunala trafikmiljön.
            </seg>
            <seg>
              Trafiksäkerhetsarbetet måste också börja i tid. Därför välkomnar
              vi socialdemokrater det arbete som pågår hos skolhuvudmännen för
              att få fler barn att förstå vikten av ett gott och ansvarsfullt
              trafiksäkerhetsarbete. Men det känns också som att vi behöver
              göra mer.
            </seg>
            <seg>
              Tidigare fanns det ett ganska starkt stöd till olika organisationer
              som jobbade med trafiksäkerhetsarbetet. Sedan valde den borgerliga
              regering ­ en att förändra stödet. Man hade inte det folkbildningsarbete
              som man hade haft tidigare. Det känns som att vi behöver hitta
              en ny väg. Jag säger inte att det ska vara på exakt samma sätt,
              för tiderna förändras, men i varje fall känns det som att det
              behövs en nationell satsning på barns säkerhet och barns trafikmiljöer.
              De kommunala huvudmännen har naturligtvis också ett mycket stort
              ansvar när det gäller att se till att man har skyddade trafikmiljöer
              för barnen när de tar sig till och från skolorna.
            </seg>
            <seg>
              Förr var det mycket vanligt att man cyklade eller gick till skolan.
              I dag är det vanligt att man åker bil till skolan – mer vanligt
              än att man går eller cyklar. Det är naturligtvis en fråga som
              är ganska komplex. Dels handlar det om trafikmiljön, dels handlar
              det om trygghet i samhället. Frågan är alltså flerdelad. Folkhälsoperspektivet
              är en aspekt och en annan är att det är viktigt att få en vana
              att vistas i trafikmiljön. Det är viktigt att vi jobbar med den
              här frågan och försöker satsa på delar som kan underlätta så att
              man också känner sig säker i sin miljö.
            </seg>
            <seg>
              Alkohol och bilkörning är en annan fråga som vi har jobbat mycket
              med i utskottet. Jag känner precis som Karin Svensson Smith att
              det finns en stark samsyn gällande alkobommar. Vi väntar nu på
              ett kraftfullt förslag om att införa alkobommar i våra hamnar
              där vi har utländsk trafik, framför allt där vi har connection
              med utländska hamnar. Det är dessvärre alltför många, både i den
              tunga trafiken och i personbilstrafiken, som i dag kör med alkohol
              i kroppen. Det gäller verkligen att stävja det.
            </seg>
            <seg>
              Vi har sett goda exempel på de insatser som har gjorts i och
              med proven med alkobommar och annat. Därför välkomnar vi regeringens
              kommande satsning för att införa bommar i våra hamnar.
            </seg>
            <seg>
              Nästa fråga som jag tänkte lyfta är det här med mobiltelefoni
              och bilkörning. Redan 2006 beslutade Sveriges riksdag att en förare
              ska minimera andra aktiviteter som stör själva körningen. Vi gjorde
              ett tillkännagivande i den här kammaren som hade beretts i vårt
              utskott, trafikutskottet. Därefter har riksdagen vid ett flertal
              tillfällen riktat tillkännagivanden till reger ­ ingen om att
              återkomma med förslag om hur man ska minimera störandet av element
              som påverkar trafikmiljön vid färd.
            </seg>
            <seg>
              Den 24 april 2017 kommer Transportstyrelsens utredning att redovisas
              till regeringen. Den kommer att innehålla förslag på lämpliga
              åtgärder för att komma till rätta med problemet med mobiltelefoni
              och annan kommunikationsutrustning vid färd. I dag är det inte
              bara mobiler man använder när man färdas i bil, utan det är också
              andra saker som stör uppmärksamheten, till exempel Ipadar och
              rakapparater – ja, man inser att det finns många olika saker som
              används vid körning när man tittar på hur trafikmiljön ser ut
              runt om i vårt land.
            </seg>
            <seg>
              Det känns som att det är mycket angeläget att hitta förslag för
              att stärka trafiksäkerheten och begränsa eller till och med förbjuda
              mobiltelefonanvändningen framgent.
            </seg>
            <seg>
              Vi har varit tydliga från vårt håll med att vi är beredda att
              lagstifta om man inte når framgång med det här arbetet. Men nu
              avvaktar vi som sagt Transportstyrelsens utredning, som kommer
              att levereras i slutet av april.
            </seg>
            <seg>
              Den tredje frågan som jag vill lyfta upp är trafiksäkerheten
              för motorcyklister. Det pågår ett arbete med det. Karin Svensson
              Smith belyste på ett förtjänstfullt sätt det arbete som pågår
              när det gäller våra vägar. Det handlar alltså inte bara om vägarna
              utan också om mycket runt våra vägar när det gäller säkerhet,
              skydd och andra delar.
            </seg>
            <seg>
              Regeringen har verkligen den delen av trafiksäkerheten för sina
              ögon. Det visar inte minst den nya uppstarten av arbetet med nollvisionen.
            </seg>
            <seg>
              Det pågår ett arbete när det gäller våra motorcyklister. I nationell
              samverkan jobbar sex expertgrupper med att påverka och utarbeta
              förslag om hur oskyddade trafikanter på två hjul ska skyddas på
              ett bättre sätt. Trafikverket bedriver också ett intensivt arbete
              i syfte att öka trafiksäkerheten för oskyddade trafikanter.
            </seg>
            <seg>
              Dessutom har SMC, Sveriges Motorcyklister, tagit fram ett bra
              dokument med förslag på åtgärder. Det finns ett stort engagemang
              runt om i vårt land. Vi måste också driva på, så att det här verkligen
              sker. Och det gör det genom det arbete som regeringen nu har initierat
              när det gäller nystarten.
            </seg>
            <seg>
              I samband med det vill jag nämna att de borgerliga partierna
              tillsammans med Sverigedemokraterna föreslår att riksdagen ska
              rikta ett tillkännagivande till regeringen, just när det gäller
              den nationella strategin för trafiksäkerhetsarbetet. Jag tycker
              att det är ganska övermaga. Vi har en regering som verkligen jobbar
              med frågan och som har lyft upp frågan om att göra en nystart
              när det gäller nollvisionen. Jag kan ha viss respekt för att man
              vill driva frågor med hjälp av ett tillkännagivande, om det finns
              fog för det. Men i det här fallet känns det inte som att det finns
              det, utan mer som att det är ett uttryck för annan politik.
            </seg>
            <seg>
              Avslutningsvis vill jag lite kort nämna den nationella cykelstrategin.
              Den har vi väntat på. Vi har fått många frågor om den. Utskottet
              har legat på om den nationella cykelstrategin. Cykel är en fråga
              som utskottet brinner för och som engagerar runt om i vårt land.
              Det visar inte minst den debatt som vi hade på cykelriksdagen
              i Göteborg för drygt en månad sedan. Det var många inlägg, men
              också stor samsyn mellan de politiska partierna.
            </seg>
            <seg>
              Den nationella cykelstrategin är på väg. Jag ser fram emot att
              få behandla den i vårt utskott framgent, kanske också i kammaren
              – lite beroende på hur ärendet hanteras.
            </seg>
          </u>
          <note>
            Fru talman! Jag vill yrka bifall till utskottets förslag i TU11
            och avslag på samtliga reservationer, förutom reservation 2.
          </note>
          <note>
            I detta anförande instämde Lars Mejern Larsson, Jasenko Omanovic
            och Suzanne Svensson (alla S).
          </note>
          <note type="speaker">
            Anf. 22 BORIANA ÅBERG (M):
          </note>
          <u who="boriana_aberg_cac1e1" xml:id="i-cd4ed0fbe70bbf50">
            <seg>
              Fru talman! Den svåra trafikolyckan i helgen kastar en skugga
              över vår debatt i dag. Våra tankar går till de anhöriga.
            </seg>
            <seg>
              Grunden för allt trafiksäkerhetsarbete är nollvisionen. Målsättningen
              är att ingen ska dö i trafikolyckor på svenska vägar. Tyvärr har
              vi inte nått hela vägen. Förra året dog 261 personer i trafikolyckor
              runt om i landet. 37 av dessa var motorcyklister. Årligen skadas
              250 motorcyklister svårt. Vissa skadas så allvarligt att de blir
              invalidiserade för resten av livet.
            </seg>
            <seg>
              Vi har ett fastställt etappmål som innebär att antalet omkomna
              i trafiken bör minskas med 50 procent under perioden 2007–2020.
              Under samma tidsperiod bör antalet allvarligt skadade minska med
              25 procent. Men vi har fortfarande mycket arbete kvar att göra.
              Det är uppenbart att det krävs mer än det som görs i dag för att
              vi ska nå våra mål och för att nollvisionen ska bli verklighet.
              Trafiksäkerhetsfrågor måste helt enkelt prioriteras högre än i
              dag.
            </seg>
            <seg>
              Utskottet föreslår därför att riksdagen ska rikta ett tillkännagivande
              till regeringen om att Trafikverket ska ges i uppdrag att ta fram
              en strategi för att i framtida trafiksäkerhetsarbete säkerställa
              att vägarna blir säkrare för alla trafikanter, även motorcyklister.
            </seg>
            <seg>
              Det finns mycket som kan göras. Man kan till exempel åtgärda
              ogenomtänkta och farliga vägrondeller som är dekorerade med stora
              stenar. Dessa blir dödsvapen om en oskyddad trafikant slungas
              mot dem. Ett annat exempel är att inte ha vägräcken med utstickande
              stolpar och vassa kanter. Det borde vara självklart att välja
              en räckestyp som minskar skaderisken för alla trafikanter.
            </seg>
            <seg>
              Det finns också mer att önska när det gäller skyltningen. I många
              länder finns skyltar som visar kurvans längd, radie och om det
              kommer korsande vägar. Den typen av kurvkarta ger motorcyklisterna
              mycket värdefull information när det gäller val av hastighet och
              spårval in i kurvan.
            </seg>
            <seg>
              Släta metallytor på vägarna, brunnslock, stålplåtar och liknande,
              kan också behandlas med en rad olika tekniker som ökar friktionen
              när det är vått och minskar risken för att motorcyklister och
              mopedister ska få sladd.
            </seg>
            <seg>
              Att framföra ett fordon på väg innebär tyvärr alltid en risk,
              oavsett hur van föraren är och hur försiktig man själv är. Vi
              råder inte över alla omständigheter. Vårt ansvar i den här kammaren
              är att göra vad vi kan för att den risken ska vara så nära noll
              som möjligt. Det är oacceptabelt att människor fortfarande, år
              2017, mister sina liv i olyckor på svenska vägar.
            </seg>
            <seg>
              Fru talman! Det är svårt att få reda på exakt hur stor den svarta
              ekonomin är. Fusk finns inom de flesta branscher, och trafikskolor
              är tyvärr inget undantag. Svarta trafikskolor, det vill säga skolor
              som saknar tillstånd och där personerna bakom varken betalar moms
              eller arbetsgivaravgifter, blir allt vanligare i landet. Och de
              blir alltmer sofistikerade. I vissa fall är den svarta verksamheten
              så stor och välorganiserad att eleverna inte förstår att de har
              anlitat en olaglig trafikskola. Bestämmelser för hur många elever
              en och samma person kan handleda samtidigt kringgås i syfte att
              maximera vinsten för den illegala verksamheten. Nödvändiga försäkringar
              saknas, och skatter och avgifter betalas inte in.
            </seg>
            <seg>
              Förutom att de olagliga körskolorna konkurrerar ut de lagliga
              lurar de ungdomar som vill ta körkort. De utsätter både sina elever
              och sina medtrafikanter för fara, eftersom de inte har den kompetens
              som krävs för att på ett professionellt sätt lära någon att köra
              bil.
            </seg>
            <seg>
              Vi måste ta problemet på allvar. År 2015 gav regeringen Transportstyrelsen
              i uppdrag att analysera regleringen av trafikskolor och förarutbildare
              samt att föreslå författningsändringar i syfte att åstadkomma
              enkla och ändamålsenliga regler för tillträde och tillsyn. Polisen
              och Transportstyrelsen samarbetar för att bekämpa förekomsten
              av svarta körskolor. Samarbete finns även mellan Transportstyrelsen,
              Skatteverket och Eko ­ brottsmyndigheten. Det är en bra början,
              men det krävs mer.
            </seg>
            <seg>
              Det ska inte vara möjligt att öppet och riskfritt bedriva olaglig
              körkortsutbildning i Sverige. Försök med digitalt utbildningsprotokoll
              pågår, och när detta införs är det viktigt att det ska vara fusksäkert.
            </seg>
            <seg>
              Fru talman! Det måste finnas klara lagar och regler i ett samhälle,
              och det ska inte gå att bryta mot dem utan att riskera påföljd.
              Upptäcker vi kryphål i existerande lagstiftning måste dessa täppas
              till.
            </seg>
            <seg>
              Vid upprepade tillfällen har körkortslösa förare ertappats vid
              poliskontroller. Men dessa förare har trots det inte kunnat fällas
              för något brott. Förarna har lyckats med det då de har hävdat
              att deras utländska körkort är borttappade.
            </seg>
            <seg>
              I de fall där föraren kommer från ett land med bristfälligt körkortsregister
              är det svårt eller omöjligt att kontrollera uppgifterna. Eftersom
              det är åklagarens sak att bevisa att ett brott har begåtts går
              förarna fria.
            </seg>
            <seg>
              Det finns inget krav på personer som inte är folkbokförda i landet
              att inneha svenskt körkort. Därför kan man inte heller dömas för
              olovlig körning. När man har blivit folkbokförd har man ett år
              på sig att skaffa svenskt körkort, men till dess är det i stort
              sett riskfritt att köra bil utan giltigt körkort.
            </seg>
            <seg>
              Dagens lagstiftning har med all önskvärd tydlighet inte hängt
              med i utvecklingen. Det är på gränsen till naivt att hoppas att
              ingen utnyttjar möjligheter att kringgå lagstiftningen, om det
              är riskfritt, Det sänder även en signal om att svensk lag inte
              behöver respekteras. Dagens situation är både olycklig och orimlig.
            </seg>
            <seg>
              Att medvetet bryta mot lagar och regler utan att polisen har
              möjlighet att göra något riskerar att ytterligare urholka förtroendet
              för rättsväsendet. Det är ännu ett exempel på ett känt problem
              när det gäller trafiksäkerhet som får fortgå.
            </seg>
            <seg>
              Fru talman! Slutligen vill jag nämna en av mina hjärtefrågor,
              sträckan Malmö–Helsingborg på väg E6. Denna sträcka är oerhört
              olycksdrabbad. Dagligen blir vägen avstängd på grund av bilar
              som krockar. Det handlar tack och lov ytterst sällan om dödsolyckor,
              men likväl handlar det om olyckor som kostar samhället mycket
              pengar och skapar onödigt lidande.
            </seg>
            <seg>
              Enligt trafikutskottets ordförande behövs det inte någon utbyggnad
              av E6:an till sexfilig motorväg. Det är både nonchalant och direkt
              oansvarigt att aktivt välja att inte göra något åt ett sådant
              påtagligt och känt problem.
            </seg>
            <seg>
              Genom en utbyggnad av denna vägsträcka skulle det bli en kapacitetshöjning
              på en av Sveriges mest trafikerade vägar. Det skulle drastiskt
              minska olycksrisken för dem som färdas på en väg där det nu inträffar
              olyckor dagligen.
            </seg>
            <seg>
              Om utskottets ordförande och regeringen menar allvar med att
              stå fast vid nollvisionen borde detta självklart vara en av de
              allra högst prioriterade infrastruktursatsningarna.
            </seg>
            <seg>
              Jag vet att S ocialdemokraterna i Skåne anser att det är en angelägen
              satsning. Du undrar vad de socialdemokratiska kollegorna i trafikutskottet
              tycker. Är man beredd att äventyra trafiksäkerheten i Skåne bara
              för att inte stöta sig med sin regeringspartner Miljöpartiet?
              Var försvann ansvaret mot väljarna?
            </seg>
            <seg>
              Jag kunde inte ställa någon fråga till Johan Andersson eftersom
              han var före mig i talarordningen. Nu hoppas jag att han begär
              replik och svarar på frågan: När kommer cykelstrategin? Ni har
              lovat och flyttat fram datumet vid flera tillfällen. Jag vill
              ha ett enkelt svar: När?
            </seg>
            <seg>
              Fru talman! Naturligtvis står vi moderater bakom alla våra reservatio
              ­ ner, men för tids vinnande yrkar jag bifall endast till reservation
              13.
            </seg>
            <seg>
              (Applåder)
            </seg>
          </u>
          <note>
            I detta anförande instämde Sten Bergheden, Erik Ottoson, Edward
            Riedl och Jessica Rosencrantz (alla M) samt Anders Åkesson (C).
          </note>
          <note type="speaker">
            Anf. 23 JOHAN ANDERSSON (S) replik:
          </note>
          <u who="johan_andersson_0c789a" xml:id="i-d1b4e3c372abf640">
            <seg>
              Fru talman! Jag vill börja med att yrka bifall till reservation
              4, inte till reservation 2. Jag ber om ursäkt för att jag tog
              lite fel på siffrorna. Reservation 4 är vår gemensamma reservation
              från S, V och MP.
            </seg>
            <seg>
              Tack för dina frågor, Boriana! Jag begärde ordet redan innan
              du uppmanade mig till det. Men jag har ett par frågor till dig
              också som jag gärna skulle vilja ha svar på.
            </seg>
            <seg>
              Jag lyssnade uppmärksamt, men du nämnde inte med ett enda ord
              detta med mobiltelefoni och bilkörning. Hur ser ni moderater på
              den frågan? Vi har tidigare känt oss ganska motarbetade när den
              frågan har varit uppe i utskottet. Det har gjorts tillkännagivanden
              till tidigare regeringar från 2006 och framåt, och det har varit
              på initiativ av framför allt Socialdemokraterna, Miljöpartiet
              och Vänstern.
            </seg>
            <seg>
              Nu kommer den här utredningen den 24 april 2017, och det är klart
              att vi inte ska föregripa den. Men jag undrar: Är det något annat
              land i Europa – precis som Karin Svensson Smith beskrev det –
              som har en så pass liberal lagstiftning som vi har? Vi vet att
              det är ett stort problem i dag i trafiken. Den frågan vill jag
              gärna ha ett svar på.
            </seg>
            <seg>
              Du ställde två frågor till mig. Jag ska besvara den ena nu och
              den andra i nästa replik.
            </seg>
            <seg>
              När det gäller E6:an genom Skåne pågår det nu en åtgärdsplanering
              i samband med infrastrukturpropositionen. Trafikverket ska lämna
              sitt underlag till departementet den 31 augusti. Därefter ska
              det beredas, och sedan kommer det tillbaka för ett regeringsbeslut.
            </seg>
            <seg>
              Det finns massor av objekt runt om i landet. Vi är väl medvetna
              om att detta är en väg med problematik. Låt oss avvakta Trafikverkets
              underlag innan vi tar ställning till hur vi ska lösa den.
            </seg>
          </u>
          <note type="speaker">
            Anf. 24 BORIANA ÅBERG (M) replik:
          </note>
          <note>
            Fru talman! Tack, Johan Andersson, för frågan!
          </note>
          <u who="boriana_aberg_cac1e1" prev="cont">
            <seg>
              Jag har tidigare här från talarstolen berättat hur vi moderater
              ser på förbud mot användning av mobiltelefoner. Vi är för förbud
              mot allt som stör körningen. Mobiltelefonen i sig är inte problemet,
              utan det är användaren. Att på ett vårdslöst sätt använda telefonen
              medan man är i en farlig trafiksituation är redan förbjudet.
            </seg>
            <seg>
              Vi vänder oss också mot att det rör sig om just mobiltelefoner.
              Det finns så många andra distraktionsmoment. Man kan ha barn i
              bilen som skriker i baksätet eller tappar sina nappar eller leksaker.
              Ska vi förbjuda barn i bilen? En förälder med ett skrikande barn
              i bilen är ett betydligt större problem än en mobiltelefon som
              ringer.
            </seg>
            <seg>
              Tekniken utvecklas. Man behöver inte ha en handhållen mobiltelefon.
              Det finns röststyrda med stora skärmar inbyggda i de nya bilarna.
              Vi måste vara emot det som stör och inte mot tekniken i sig själv,
              i det här fallet mobiltelefoner.
            </seg>
            <seg>
              Ett annat stort problem med att människor inte lagförs när de
              använder mobiltelefon vid bilkörning på ett farligt sätt är bristen
              på poliser. Ni har verkligen sett till att poliser slutar sina
              jobb. De har inte tid att patrullera på vägarna.
            </seg>
          </u>
          <note type="speaker">
            Anf. 25 JOHAN ANDERSSON (S) replik:
          </note>
          <u who="johan_andersson_0c789a" xml:id="i-a37f178cd4cdf1cf">
            <seg>
              Fru talman! Jag vet inte om jag blev så mycket klokare på ert
              ställningstagande när det gäller mobiltelefoni, barn och vad det
              nu var.
            </seg>
            <seg>
              Jag ställde en enkel fråga om mobiltelefoni och Moderaternas
              ställningstagande. Men vi får väl avvakta till dess att förslaget
              kommer från Transportstyrelsen och sedan ta ställning. Vi kan
              kanske prata mer om det i utskottet.
            </seg>
            <seg>
              Det är klart att det finns annan teknik för detta. Syftet med
              den utredning som Transportstyrelsen ska lämna till regeringen
              är just att titta på vilka distraktionsmoment man bör kunna åtgärda.
            </seg>
            <seg>
              Boriana tog även upp polisen. Jag kanske ska påminna om omorganisationen
              av polisen, vilken genomfördes under den förra mandatperioden.
              Då gjordes en stor del av dessa förändringar. Vad vi i samarbetsregeringen
              nu försöker göra är naturligtvis att laga systemet där hålen finns.
              De finns på många ställen. Vi har gjort satsningar och kommer
              att göra ytterligare satsningar för att få fler poliser i organisationen.
            </seg>
            <seg>
              Boriana ställde också en fråga till mig om cykelstrategin och
              undrade när den kommer. Jag kan bara säga att den kommer snart.
              Snart innebär i närtid. Jag är fullt medveten om att det har tagit
              tid, men väntar vi på något gott blir det förhoppningsvis väldigt
              bra. Det finns en bred samsyn här i kammaren vad gäller cykelfrågorna.
              Därför ville regeringen se till att det blir en så bra strategi
              som möjligt. Detta är mitt enkla svar.
            </seg>
          </u>
          <note type="speaker">
            Anf. 26 BORIANA ÅBERG (M) replik:
          </note>
          <u who="boriana_aberg_cac1e1" xml:id="i-ef03687c985197bc">
            <seg>
              Fru talman! Vad gäller polisen har ni haft makten i drygt två
              år. Om man vill göra någonting så kan man göra det. Man behöver
              inte blicka bakåt och skylla på föregående regering.
            </seg>
            <seg>
              Det talas om samarbete, men när det gäller cykelstrategin har
              ni kommit med många motstridiga uppgifter. Det blir nästan som
              en omvänd Peter och vargen . Man ropar Vargen kommer, vargen kommer,
              fast den här gången väntar vi på något gott som aldrig kommer.
              Den här gången gäller det den cykelstrategi som regeringen fick
              ett tillkännagivande om.
            </seg>
            <seg>
              Det är naturligt för oss som inte tillhör regeringssidan att
              misstänka att de så kallade samarbetspartierna, Socialdemokraterna
              och Miljöpartiet, inte kommer så väl överens. Det där med samarbete
              verkar vara en läpparnas bekännelse. Därför vill jag gärna få
              ett löfte från Johan Andersson om att E6:an inte kommer att bli
              ytterligare en eftergift för Miljöpartiet. Ni måste se till att
              människor kommer fram till och tillbaka från sina jobb utan att
              bli skadade eller att slösa en massa timmar på att stå i bilköer.
            </seg>
          </u>
          <note type="speaker">
            Anf. 27 KARIN SVENSSON SMITH (MP) replik:
          </note>
          <u who="karin_svensson_smith_547e8b" xml:id="i-5a5ca285cf654770">
            <seg>
              Fru talman! Boriana Åberg och jag kommer från samma valkrets.
              Jag kommer ihåg när våra partier möttes i Kävlinge under valrörelsen.
              Det första Borianas kompisar tog upp med mig var: Vad gör ni åt
              bullret från motorvägen? Det sänk er värdena på våra villor. O
              ch det är svårt att bo intill de n , för det är så mycket lastbilstrafik.
            </seg>
            <seg>
              Det för mig genast till den fråga som du tog upp i ditt anförande,
              Boriana. Du vänder tillbaka till den tid som fanns före nollvisionen.
              Då byggde man ut städerna för bilarnas skull , och man byggde
              ut all trafik mellan städerna för bilar. Man trodde att problemen
              skulle lösas genom vägutbyggnad.
            </seg>
            <seg>
              Problemen löstes dock inte så, för fler vägar leder till mer
              trafik. När det gäller E6:an vet vi att fyra av fem lastbilar
              har vare sig start eller mål i Skåne. De kommer in via hamnen
              till Trelleborg eller över bron eller via hamnen till Malmö och
              ska sedan åka vidare.
            </seg>
            <seg>
              Tycker inte Boriana Åberg att det vore mer rationellt att använda
              Sveriges kust och 52 hamnar för att transportera det gods som
              just nu är transittrafik på E6:an? Varför ska man genom att bygga
              ut motorvägen permanenta situationen där lastbilarna tar det som
              sjöfarten och järnvägen skulle kunna göra bättre? I stället kan
              man som vi i samarbetsregeringen gör hitta en rimlig ekonomisk
              balans mellan sjöfart, järnväg och lastbilstrafik så att varje
              trafikslag gör vad det är bäst på.
            </seg>
          </u>
          <note type="speaker">
            Anf. 28 BORIANA ÅBERG (M) replik:
          </note>
          <u who="boriana_aberg_cac1e1" xml:id="i-d35e3b2d9918ca77">
            <seg>
              Fru talman! Tack, Karin Svensson Smith, för frågan! Det har blivit
              något fler bilar i Skåne sedan tiden före nollvisionen. Dessa
              bilar används, och då behövs vägar. Man kan inte blicka bakåt
              och drömma sig tillbaka till en värld där man förflyttades med
              häst och droska.
            </seg>
            <seg>
              Man måste se framåt. Detta är extra viktigt när det gäller infrastruktur.
              I dag planerar vi för infrastruktur som när den väl är färdig
              redan är för gammal. Därför måste man titta väldigt långt framåt.
            </seg>
            <seg>
              Karin Svensson Smith och jag har debatterat lastbilar flera gånger.
              Både er och vår sida har då varit överens om överflyttning av
              gods från väg till sjöväg i de fall där det är möjligt. Men det
              finns många industrier som är beroende av att kunna frakta sina
              produkter från den plats där de produceras till närmaste hamn.
              Då måste vägar användas.
            </seg>
            <seg>
              Samarbetsregeringen påstår sig tänka på ekonomisk balans, men
              ni är beredda att satsa mycket pengar på en höghastighetsväg som
              inte många efterfrågar. Ni är dock inte beredda att underlätta
              för människor som pendlar till sina jobb för att på så sätt generera
              skatter som politiker, ni i detta fall, kan använda för vår välfärd.
            </seg>
          </u>
          <note type="speaker">
            Anf. 29 KARIN SVENSSON SMITH (MP) replik:
          </note>
          <u who="karin_svensson_smith_547e8b" xml:id="i-28b04179a6fd035b">
            <seg>
              Fru talman! Jag tror att alla vi som av en händelse någon gång
              befinner oss på E6:an mellan Malmö och Helsingborg nog inte tycker
              att det är för få lastbilar där. Jag har i varje fall aldrig hört
              den reaktionen, inte heller från dina kompisar.
            </seg>
            <seg>
              Det finns emellertid en kust och 52 hamnar som inte är särskilt
              välutnyttjade. Det vore rimligt, särskilt för den som är sjöfartsansvarig
              för sitt parti, om man tycker att vi här har en bra potential.
              Vi behöver inte investera någonting, utan det handlar bara om
              en rimlig fördelning.
            </seg>
            <seg>
              Vad blir effekten av att bygga ut för bilar i städer och mellan
              städer? Detta är en av orsakerna till att vi i dag sitter i ett
              oljeberoende. Lastbilen är alldeles utmärkt, och den behövs. Men
              då handlar det om att förflytta där sjöfart och järnväg inte fungerar.
            </seg>
            <seg>
              Så är det inte i Skåne. Fyra av fem lastbilar har vare sig start
              eller mål där. Väg E6 skulle fungera alldeles utmärkt om man använde
              kusten och sjöfarten. Jag förstår inte varför Boriana Åberg och
              Moderaterna har ett principiellt motstånd mot att använda vattnet
              för att transportera gods.
            </seg>
          </u>
          <note type="speaker">
            Anf. 30 BORIANA ÅBERG (M) replik:
          </note>
          <u who="boriana_aberg_cac1e1" xml:id="i-5e450414601ad2fc">
            <seg>
              Fru talman! Det finns inget motstånd mot att använda vattnet
              för att frakta gods. Det finns heller ingen motsättning mellan
              satsningar på E6:an och satsningar på hamnar. Vi vet alla att
              de flesta av de skånska hamnarna inte har någon lysande infrastruktur,
              oavsett om det gäller vägar eller järnvägar.
            </seg>
            <seg>
              Karin Svensson Smith är väldigt väl underrättad. I Malmö hamn
              behö ­ ver en sträcka täckas med både väg och järnväg. Situationen
              på Dragon ­ gatan i Ystad har pågått länge och orsakar både trafikköer
              och utsläpp. Detta hade lätt kunnat elimineras om den så kallade
              samarbetsregeringen hade skrivit upp dessa objekt på sin åtgärdslista,
              eller åtminstone gett direktiv om att de ska sättas upp på åtgärdslistan.
            </seg>
            <seg>
              Vi är för att fasa ut fossila bränslen. Vi ska inte förbjuda
              bilismen eller se till att vägarna blir trånga, obekväma och överbelastade.
              I stället ska vi se till att människor kör miljövänliga bilar
              och elbilar. Vi ska ha elektrifie ­ rade vägar för lastbilar.
              En utbyggnad av E6:an handlar också mycket om de människor som
              pendlar. De pendlar inte i lastbilar utan i vanliga per ­ sonbilar.
              Det handlar om människor som är både mina och Karin Svensson Smiths
              väljare, och jag hoppas att vi kan komma överens om en utbygg
              ­ nad.
            </seg>
          </u>
          <note type="speaker">
            Anf. 31 PER KLARBERG (SD):
          </note>
          <u who="per_klarberg_fb0f2a" xml:id="i-b0cc8aff0392a7df">
            <seg>
              Fru talman! Detta är nog den viktigaste debatten under riksåret.
              Den handlar om trafiksäkerhet, som berör alla och envar i vår
              vardag. Framför allt efter den tragiska bussolyckan i Härjedalen
              kan vi komma till insikt om det.
            </seg>
            <seg>
              Fru talman! Vi ställer oss bakom samtliga av våra reservationer
              och även vårt särskilda yttrande. Men för tids vinnande yrkar
              jag bifall endast till reservationerna 6 och 19.
            </seg>
            <seg>
              Jag vill inleda med att berätta om vår reservation 7, som handlar
              om hastigheterna på våra vägar. Sedan det under förra regeringen
              2009 beslutades om en ändring av hastighetsbegränsningarna, så
              att även 40, 60, 80 och på våra motorvägar 120 kilometer i timmen
              skulle tillåtas, har Trafikverket genomfört många hastighetsned
              sänkningar med 10 och ibland 20 kilometer i timmen, medan höjningarna
              har varit mycket få.
            </seg>
            <seg>
              Jag vill starkt betona att hastighetsgränser ska sättas enbart
              utifrån trafiksäkerhetsaspekter. Om man dessutom börjar använda
              andra skäl försvinner förtroendet för hastighetsgränserna. Vi
              måste nog konstatera att detta tyvärr blivit fallet.
            </seg>
            <seg>
              Trafikverket vill att 80 procent av bilisterna ska känna respekt
              för alla hastighetsgränser. Så är det inte i dag. På flera vägar
              har hastigheterna sänkts alltför mycket, inte minst i norra Sverige.
              Förr var det 90 kilometer i timmen på de flesta sträckningar i
              norra Sverige. Det är fråga om raka och glest trafikerade vägar.
              Nu har Trafikverket sänkt till 80 kilometer i timmen. Det har
              fått till följd att bilisterna och motorcyklisterna tappar respekten
              för gällande hastighetsskyltar. I s tället för att som förr köra
              90 kilometer i timmen är det många som i dag struntar i 80 och
              i stället kör i 100–110. Man måste ha respekt för den hastighetsgräns
              som gäller på en väg.
            </seg>
            <seg>
              Jag kan ta ett exempel från trakterna där jag själv bor, nämligen
              E6 mellan Trelleborg och Malmö. Förr var h astighetsgränsen sänkt
              från 110 kilometer i timmen till 90 kilometer i timmen de två
              sista kilometerna in mot Malmö. I dag är hastighetsgränsen sänkt
              till 60 kilometer i timmen – på en fyrfilig motorväg. Det har
              fått till följd att bilister som förr sänkte hastigheten från
              110 till 90 kilometer i timmen i dag struntar i att sänka hastigheten
              över huvud taget. Man blåser in mot Malmö i 110 kilometer i timmen
              där det står 60, för man har tappat respekten för hastighetsskyltarna.
            </seg>
            <seg>
              Då vi dessutom i dag har ett läge där det är större chans att
              se en kungsörn på himlen än en trafikpolis på vägen är det många
              som inte bryr sig om hastighetsbegränsningarna.
            </seg>
            <seg>
              De enda som i dag åker fast i en hastighetskontroll är i princip
              de som torskar dit i en hastighetskamera. De här hastighetskamerorna
              är dessutom pedagogiskt utskyltade ett par hundra meter innan.
              Blir man tagen i en hastighetskamera är man ganska klantig, eller
              så sitter man med sin mobiltelefon och skickar sms eller spelar
              Wordfeud. Jimmy Ståhl kommer senare att ta upp problematiken med
              att sitta med mobiltelefon i bilen.
            </seg>
            <seg>
              Som sagt har hastighetsfundamentalisterna på Trafikverket gjort
              att folk tappat respekten för gällande hastighetsskyltar, vilket
              två av ledamöterna i trafikutskottet bittert har fått erfara genom
              att bli av med körkortet.
            </seg>
            <seg>
              Vår reservation 2 handlar om att vi vill att det ska vara förbjudet
              att köra om en stillastående skolskjuts som hämtar eller lämn
              ar barn. Jag vill uppmärksamma att dödsolyckor och allvarliga
              skador med barn inblandade alltför ofta förekommer i samband med
              av- och påstigningar från skolskjuts. Det är uppenbart att det
              nuvarande varselsystemet med gult blinkande ljus på skolskjutsarna
              inte ger önskvärd effekt. Många vittnar om att det finns bilister
              som passerar skolskjutsar i alltför hög hastighet. Om man i stället
              ersatte det gult blinkande ljuset med ett rött fast sken och fick
              ett lagstadgat stoppförbud skulle risken för dödsolyckor och skador
              i samband med av- och påstigning minimeras. Som exempel kan nämnas
              att ett förbud mot att passera skolskjuts som stannat för av-
              eller påstigning har införts i USA. Resultaten uppges vara mycket
              goda. Jag menar att regeringen därför bör förbjuda omkörning av
              stillastående skolskjuts.
            </seg>
            <seg>
              Trafikförordningen 3 kap. 15 § säger: Utöver andra fall som anges
              särskilt skall förare hålla en med hänsyn till omständigheterna
              tillräckligt låg hastighet när fordonet närmar sig en skolskjuts.
              Vad är en tillräckligt låg hastighet, fru talman? Jag kan ta ett
              exempel. När man bjudit hem vänner på middag på kvällen och vännerna
              ska åka hem igen säger man ofta: Kör försiktigt hem! Det är lite
              grann för att försäkra sig själv – ifall det skulle hända någonting
              är det inte ens eget fel. Om vännerna kör iväg och kommer hem
              säkert är allting frid och fröjd. Om vännerna kör i diket och
              skadar sig kan man tänka: Men jag sa ju till dem att de skulle
              köra försiktigt hem! Ändå skadade de sig!
            </seg>
            <seg>
              Samma sak är det när det gäller passering av skolskjuts. Lagen
              säger att föraren ska hålla med hänsyn till omständigheterna tillräckligt
              låg hastighet. Är hastighetsgränsen 90 kilometer i timmen kanske
              bilisten tycker att det är tillräckligt låg hastighet att passera
              en skolskjuts i 50 kilometer i timmen. Den bilisten kan inte bli
              dömd för det. Först om bilisten kör på ett skolbarn kan man konstatera
              att bilisten inte hållit tillräckligt låg hastighet. Därför tycker
              jag att det måste till en lagändring. Står det en stillastående
              skolskjuts ska det vara rött ljus och otillåtet att passera denna
              skolskjuts.
            </seg>
            <seg>
              Vår reservation 21 handlar om att förbjuda moped- och cykelkörning
              på två-plus-ett-vägar. Det finns i dag många så kallade två-plus-ett-vägar.
              Det innebär att vägarna har delats in i tre filer av vilka en
              omväxlande tillhör den ena eller andra körriktningen. Många av
              dessa vägar är vanliga landsvägar som har byggts om. Den tredje
              filen har tillkommit på bekostnad av vägrenen, samma vägren som
              mopeder och cyklister vanligtvis använder för att underlätta för
              snabbare trafik.
            </seg>
            <seg>
              Två-plus-ett-vägarna är emellertid farliga för cyklister och
              mopedister. Det beror på att de blivit hänvisade till en i regel
              mycket smal, ibland närmast obefintlig , vägren på dessa höghastighetsvägar.
              Den är så smal som 20 centimeter. Tidigare fanns på dessa vägar
              breda vägrenar, vilket i viss mån gav ett skyddat utrymme för
              tvåhjulingarna. Nu har det utrymmet alltså krympts till ett par
              decimeter. Det är smalare än ett cykelstyre. De som ändå fortsätter
              att använda vägen utsätter sig därigenom för en extremt hög skaderisk.
              Att med några decimeters marginal passeras av motortrafik i 100
              kilometer i timmen strider förstås mot varje stavelse i nollvisionen.
            </seg>
            <seg>
              Paradoxalt nog är cykel- och mopedåkning förbjudet på motorvägar
              och motortrafikleder, där vägrenen i regel är en och en halv meter
              bred. För en cyklist eller mopedist är det således säkrare att
              cykla och köra moped på en motorväg, där det är förbjudet, än
              på en två-plus-ett-väg.
            </seg>
            <seg>
              Fru talman! Vår reservation 19, som jag yrkade bifall till, handlar
              om de för oss motorcyklister så förödande stål- och vajerräckena.
              Jag vill inledningsvis uppmärksamma att nollvisionen, det långsiktiga
              målet att ingen ska dödas eller skadas i trafiken, snart fyller
              20 år. Ett led i visionen har varit att minska antalet döda i
              kollisioner genom att införa räcken, både för att åtskilja vägbanor
              och för att hindra avåkning. Av kostnadsskäl har man i Sverige
              valt att godkänna oskyddade stålräcken, som för oss motorcyklister
              har visat sig vara förödande. Jag konstaterar att det så kallade
              hänsynsmålet innebär att transportsystemets utformning, funktion
              och användning ska anpassas så att ingen ska dödas eller skadas
              allvarligt. Trots det kan jag notera att det i regeringens nysatsning
              på nollvisionen inte finns några reella åtgärder eller öronmärkta
              medel avsatta för olycksförebyggande åtgärder gällande mc-olyckor
              i samband med räckeskollisioner.
            </seg>
            <seg>
              Fru talman! I Sverige dör en större andel motorcyklister på Europavägarna
              än i andra jämförbara länder, och Sverige har under flera år haft
              världens högsta andel motorcyklister som omkommit på grund av
              räckes ­ olyckor. Bara under perioden 2014–2016 omkom 15 personer,
              och sedan millennieskiftet har hela 66 motorcyklister förlorat
              livet. Ett avskräckande exempel är sträckan Tanum–Halmstad på
              E6:an, där fyra personer dog på mindre än ett år.
            </seg>
            <seg>
              Jag tror att ni andra inte riktigt förstår hur lätt det är att
              köra omkull på en motorcykel. De allra flesta motorcyklar och
              mopeder har två hjul, vilket gör dem unika i förhållande till
              andra motorfordon. Det ger stora fördelar i form av framkomlighet
              vid trängsel och köbildning. Men alla tvåhjuliga fordon är beroende
              av stabilitet och friktion.
            </seg>
            <seg>
              Friktionen är av största vikt. Alla hinder på vägbanan som innebär
              att kontakten mellan däck och vägbana minskar eller gör att fästet
              försvinner är en potentiell risk. Det kan vara ojämnheter, spårbildningar,
              sprickor, grus, sand, hal beläggning, vägmarkering, brunnslock
              etcetera.
            </seg>
            <seg>
              I Trelleborg har vi problem med någonting som heter Maglarpsrondellen,
              där alla lastbilar som kommer från kontinenten är fulltankade.
              I Maglarpsrondellen skvätter det ut diesel genom de otäta tanklocken.
              Det är inga problem så länge det är torrt ute. Men när första
              regnet kommer blir det snorhalt i rondellen. Det är många motorcyklister
              som har gått omkull. De har hållit låg hastighet, men de har halkat
              omkull.
            </seg>
            <seg>
              Jag kan berätta om min egen erfarenhet. För ett antal år sedan
              när jag var ute och körde kom jag till en kurva. Hastigheten var
              90 kilometer i timmen. Mitt i kurvan hade Trafikverket varit ute
              och lagt tjära och grus för att reparera vägen. Jag hade inte
              en chans. Motorcykeln bara lade sig och kasade. Jag och motorcykeln
              for rätt ut i diket. Hade d et varit ett vajerräcke eller stålräcke
              vid sidan av den vägen hade jag inte stått i denna talarstol i
              dag, fru talman.
            </seg>
            <seg>
              Orsaken till att Sverige så tydligt sticker ut i statistiken
              är enligt min mening att vi till skillnad från många andra länder
              tillåter vägräcken med oskyddade stolpar samt att räckena tillåts
              placeras väldigt nära vägrenen. Riksdagen kommer i dag att rikta
              ett tillkännagivande till regeringen – lyssna nu noga, Karin Svensson
              Smith och Johan Andersson – att den bör ge Trafikverket i uppdrag
              att ta fram en strategi för att i det framtida trafiksäkerhetsarbetet
              säkerställa att vägarna blir säkrare för alla trafikanter, däribland
              motorcyklister.
            </seg>
            <seg>
              Sverigedemokraterna har i betänkandet ett särskilt yttrande där
              vi framhåller att vi ställer oss bakom tillkännagivandet, men
              vi hade önskat att tillkännagivandet hade varit tydligare och
              skarpare i avseende på de så förödande stål- och vajerräckena.
              I tillkännagivandet sägs: Utskottet framhåller därför att behovet
              av en ökad säkerhet för motorcyklister och frågan om vägräckenas
              konstruktion bör tas upp i en strategi eftersom räckena såsom
              de är utformade i dag utgör en stor risk för motorcyklister.
            </seg>
            <seg>
              Karin Svensson Smith saknade någonting konkret i tillkännagivandet.
              Jag vet inte om det kan bli mer konkret än vad detta tillkännagivande
              är. Det är ett stort steg i rätt riktning. Jag hoppas att detta
              är startskottet för ett helt annorlunda säkerhetstänk hos regeringen
              och Trafikverket som även inkluderar oss motorcyklister.
            </seg>
            <seg>
              (Applåder)
            </seg>
          </u>
          <note>
            I detta anförande instämde Sara-Lena Bjälkö, Jimmy Ståhl och
            Tony Wiklander (alla SD).
          </note>
          <note type="speaker">
            Anf. 32 ANDERS ÅKESSON (C):
          </note>
          <u who="anders_akesson_6ee885" xml:id="i-7e8d730816faf63c" next="cont">
            <seg>
              Fru talman! På vägen hit i dag möttes jag av ett reklambudskap:
              Vår vision är att ingen ska omkomma eller skadas allvarligt i
              en ny Volvo år 2020. Det var vd:n för Volvo Cars , Håkan Samuelsson
              , som stod som avsändare för budskapet.
            </seg>
            <seg>
              Fru talman! Det får givetvis stå för Volvo och andra fordonstillverkare
              vad de har för visioner, men det illustrerar väldigt väl vad debatten
              handlar om. Ska vi uppnå den högre trafiksäkerheten, som jag tror
              att vi i grunden alla är överens om, med färre omkomna och skadade
              i vårt land behövs det visioner och utvecklingskraft hos oss som
              företräder staten och statens myndigheter, hos dem som utbildar
              förare av fordon, hos dem som tillverkar fordonen och framför
              allt en ökad medvetenhet och känsla för utmaningen hos de människor
              som står mitt i trafiken.
            </seg>
            <seg>
              Vi kan inledningsvis konstatera att under 2016 hade Sverige igenom
              ­ snitt 2,6 trafikdödade per 100 000 invånare. Därmed placerar
              sig Sverige som land väldigt väl. Det har av de absolut lägsta
              andelarna omkomna i vägtrafik sett i ett internationellt perspektiv.
              Motsvarande genomsnitt för Europa är nästan dubbelt så högt. Sverige
              står därför starkt vid en interna ­ tionell jämförelse. Det kan
              vara värt att ha med sig i den fortsatta debatten om trafiksäkerhet
              här i dag.
            </seg>
            <seg>
              Den så kallade nollvisionen är grunden för trafiksäkerhetsarbetet
              i Sverige. I den slås det rätt självklara fast att det är oacceptabelt
              att vägtrafiken kräver människoliv. Det är samhällets vision för
              vad lagstiftarna och deras myndigheter, Trafikverket med flera,
              har att uppnå.
            </seg>
            <seg>
              Det var 263 personer som satte livet till förra året i trafiken.
              Någonting man kan notera är att antalet omkomna har varit i princip
              oförändrat sedan 2013. Det är i en internationell jämförelse inte
              så många. Men kan trenden med ständigt sjunkande antal omkomna
              ha blivit bruten och planat ut?
            </seg>
            <seg>
              År 2009 fastställde riksdagen ett etappmål för trafiksäkerhetsutveck
              ­ lingen som innebär att antalet omkomna bör halveras mellan 2007
              och 2020. Det satte ett skarpare mål för nollvisionen, och antalet
              allvarligt ska ­ dade skulle minskas med 25 procent. I trafikutskottet
              konstaterar vi att det krävs ytterligare insatser utöver dem som
              är gjorda om vi ska klara etapp ­ målen till 2020. En förutsättning
              är givetvis att säkerheten stiger för trafi ­ kanter av typen
              fotgängare, cyklister och motorcyklister, de som är relativt oskyddade.
            </seg>
            <seg>
              Ska vi klara att nå visionen som vi alla är överens om – att
              ingen ska omkomma i vägtrafiken i vårt land – måste trafiksäkerhetsfrågorna
              fortsatt vara prioriterade. Bland annat måste de statliga myndigheter
              som har detta som sitt arbetsfält ges väldigt tydliga uppdrag
              om hur arbetet konkret ska bedrivas strategiskt och då i synnerhet
              för de oskyddade trafikanterna.
            </seg>
            <seg>
              Utskottets ordförande Karin Svensson Smith gled under sitt anförande
              in lite på godstransporter. Karin Svensson Smith företräder i
              samarbetsregeringen ett parti som vill ha kortare och lättare
              godstransportlastbilar. Det innebär att vi får fler lastbilar
              på vägarna. Skillnaden sett ur ett olycksperspektiv mellan att
              möta en lastbil som v äger 60, 74 eller 40 ton är närmast akademisk.
              Politiken måste hänga ihop, fru talman. Det gör den inte för utskottets
              ordförande ens vad gäller trafiksäkerhet.
            </seg>
            <seg>
              Fru talman! Det är många som ska samsas på vägarna. Det är bilar,
              lastbilar, kollektivtrafik, cyklar, fotgängare och motorcyklister.
              Det är viktigt att trafiksäkerhetsarbetet tar hänsyn till alla
              dessa sätt att färdas. Om det nu är rätt att trafiksäkerhetsarbetet
              i det stora hela går åt rätt håll får inte ambitionsnivån sänkas,
              eftersom det kvarstår väldigt mycket att göra när det gäller säkerheten.
              263 döda år 2016 är fortfarande på tok för många.
            </seg>
            <seg>
              Därför är det väldigt bra att en tydlig majoritet i riksdagens
              trafikutskott mot samarbetsregeringen med dess stödparti Vänsterpartiet
              landar i att lyfta fram behovet av en nationell strategi för att
              göra vägarna säkrare för alla trafikanter, detta för att kunna
              ha ett fortsatt fokuserat arbetssätt på trafiksäkerheten. Det
              finns flera frågor som är värda att lyfta fram i en sådan strategi.
              Som exempel vill majoriteten i utskottet nämna att bland annat
              Trafikverket har pekat på en stor utmaning som de själva lyfter
              fram. Det är att nå trafiksäkerhetsmålet kopplat till motorcyklisterna.
              Det finns helt tydligt ett behov av åtgärder för att ytterligare
              öka motorcykeltrafikens säkerhet genom att förebygga olyckor och
              framför allt lindra konsekvenserna om en olycka trots allt inträffar.
              Bland annat konstateras att det finns behov av att se över hur
              våra vägräcken är konstruerade.
            </seg>
            <seg>
              I detta betänkande har därför Centerpartiet och en majoritet
              i trafikutskottet valt att framhålla behovet av ökad säkerhet
              för motorcyklister och att frågan om vägräckenas konstruktion
              måste tas upp i den nationella trafiksäkerhetsstrategin, eftersom
              räckena så som de är konstruerade i dag utgör en uppenbar risk
              för de trafikanter som väljer att färdas på motorcykel.
            </seg>
            <seg>
              Det är därför bra, fru talman, att trafikutskottet driver fram
              detta tillkännagivande till regeringen som innebär att ge Trafikverket
              i uppdrag att ta fram en strategi med särskilt fokus på motorcyklisterna.
            </seg>
            <seg>
              Fru talman! Ett annat tema kopplat till trafiksäkerhet är hur
              vi använder våra sinnen – syn, hörsel med flera. Att våra sinnen
              fungerar är självklart en förutsättning för att vi ska kunna vara
              säkra medtrafikanter. Jag vill därför peka på att det finns många
              som ser bra men som likväl har brister i synfältet, brister som
              kan ha uppkommit på grund av sjukdom eller nå ­ gonting annat.
              De som har dessa brister och som på grund av detta anmäls av en
              läkare måste genomgå mycket omfattande tester.
            </seg>
            <seg>
              Bekymret, fru talman, är på vilket sätt vi genomför dessa tester
              i vårt land. Vi förlitar oss på en maskin. Maskinens resultat
              blir avgörande för om man får behålla sitt körkort. Var och en
              av oss kan nog inse att för den som för sin utkomst, sitt umgänge
              och sitt liv är beroende av körkortet blir ett sådant här test
              oerhört stressande. Den som då inte klarar testet förlorar körkortet.
            </seg>
            <seg>
              Som jag uppfattar det har Sverige varit ett av de länder som
              är strängast i världen när det gäller att tillämpa regler för
              syntest. I andra länder har man ett mer pragmatiskt och möjligen
              mer verklighetsrelaterat synsätt där man väger samman resultatet
              av ett maskintest med praktiska körprov i simulator eller på riktigt.
              I vårt land baserar vi, såvitt jag uppfattar det, beslutet på
              ett maskintest.
            </seg>
            <seg>
              Det vore därför väldigt rimligt att utreda och analysera de regelverk
              vi tillämpar i Sverige sett ur ett internationellt perspektiv
              och utifrån detta kunna landa i en mer rimlig praxis så att människor
              som ser bra men som har begränsade synfältsproblem i betydligt
              högre grad än i dag kan behålla sitt körkort. Detta är en linje
              som Centerpartiet och min kollega Staffan Danielsson driver och
              kommer att fortsätta att driva till dess vi får en majoritet av
              riksdagens partier bakom oss.
            </seg>
          </u>
          <note>
            Fru talman! Avslutningsvis och för tids vinnande yrkar jag bifall
            till reservationerna 7 och 11.
          </note>
          <u who="anders_akesson_6ee885" prev="cont">
            <seg>
              (Applåder)
            </seg>
          </u>
          <note>
            I detta anförande instämde Staffan Danielsson (C), Sten Bergheden,
            Edward Riedl, Jessica Rosencrantz och Boriana Åberg (alla M) samt
            Lars-Axel Nordell (KD).
          </note>
          <note type="speaker">
            Anf. 33 BIRGER LAHTI (V):
          </note>
          <u who="birger_lahti_789d7d" xml:id="i-f08d7e2b3af5f78a">
            <seg>
              Fru talman! Jag vet inte om jag kan bidra med mycket i en debatt
              som jag inte har varit så engagerad i, men ni får i alla fall
              höra min tornedalsdialekt i några minuter.
            </seg>
            <seg>
              I betänkandet om trafiksäkerhet, TU11, finns det en reservation
              18 som min kollega har lyft i utskottet. Den vill jag yrka bifall
              till.
            </seg>
            <seg>
              Reservationen handlar om kompetenskrav för förare av utrycknings
              ­ fordon. Jag kan inte gå in på det så mycket eftersom jag har
              kort om tid, men jag är övertygad om en sak: Att de nationella
              kraven på förare av utryckningsfordon inte kommer att bifallas
              i dag har jag förstått, men jag är övertygad om att vi i framtiden
              kommer att ha gemensamma krav i lan ­ det. Jag har respekt för
              om det inte händer nu i dag, men att det inte finns förbryllar
              mig.
            </seg>
            <seg>
              Yrkesförare här i landet är jätteduktiga. Det finns bra krav
              på utbildning, och det syns i statistiken när våra svenska förare
              kör yrkesfordon här i landet. Det kan givetvis härledas till att
              de har en gedigen utbildning bakom sig, och det är klart att kraven
              på dem som kör utryckningsfordon egentligen skulle vara likadana
              över hela landet.
            </seg>
            <seg>
              Regeringen säger i sitt svar att varje arbetsgivare har ansvar
              och skyldighet att förvissa sig om förarens kompetens. Det är
              säkert bra, men jag hävdar fortfarande att det vore ännu bättre
              att ha generella krav över riket som ser likadana ut och att det
              skulle finnas krav på att utföra och klara av något test.
            </seg>
            <seg>
              Det hade varit jätteintressant att delta mer i debatten, men
              jag har andra saker jag måste göra. Det har varit intressant att
              höra hur olika man kan se på de trafiksäkerhetsfrågor som dyker
              upp. Jag tror att vi alla har samma ambition om en nollvision
              på vägarna, liksom det borde vara en nollvision på arbetsplatser.
              Jag hoppas att ni tänker framföra till era partier att även Arbetsmiljöverket
              skulle ha resurser att se till att vi uppnår en nollvision på
              arbetsplatserna. Det är lika viktigt som på vägarna.
            </seg>
            <seg>
              Fru talman! Jag yrkar som sagt var bifall till reservation 18.
            </seg>
          </u>
          <note type="speaker">
            Anf. 34 NINA LUNDSTRÖM (L):
          </note>
          <u xml:id="i-86e593e84239b7e4" who="unknown">
            <seg>
              Fru talman! För tids vinnande vill jag börja med att yrka bifall
              till reservationerna 3 och 7, även om jag självfallet står bakom
              alla våra förslag.
            </seg>
            <seg>
              Fru talman! Människors frihet och välstånd gynnas av goda kommunikationer.
              Möjligheten att resa mellan olika orter, regioner och länder skapar
              både affärsmöjligheter och kunskaper som bidrar till tillväxt.
              Det är därför viktigt att rörligheten finns och möjliggörs.
            </seg>
            <seg>
              Det behövs också en välfungerande infrastruktur för jobben, tillväxten
              och välfärden. Infrastrukturen kan ses som ett av samhällets blodomlopp
              som skapar förutsättningar för fortsatt utbyggnad av samhällen
              och även ett ökat bostadsbyggande.
            </seg>
            <seg>
              År 1997 beslutade riksdagen om en nollvision när det gäller trafiksäkerhet.
              I utskottet är vi väldigt överens om att det är viktigt att arbeta
              med trafiksäkerhetsfrågorna, men det skiljer sig lite grann i
              hur vi vill få till stånd förändringar.
            </seg>
            <seg>
              Nollvisionen innebär att ingen ska dödas eller skadas allvarligt
              till följd av trafikolyckor inom vägtransportsystemet. Vi i Liberalerna
              menar att det finns enkla åtgärder som kan vidtas för att minska
              antalet olyckor.
            </seg>
            <seg>
              Karin Svensson Smith, ordförande i utskottet, undrade varför
              det behövs en strategi för vägarna. Vi kan konstatera att det
              behöver göras mer. I dag är det många av trafikanterna som är
              oskyddade, bland annat cyklister och gående. Olycksstatistiken
              visar att Sverige inte kommer att nå EU:s mål om att halvera antalet
              omkomna från 2010 till 2020. Jag noterar att 2016 omkom 263 personer,
              varav 19 cyklister och 39 gående. Hälften av de allvarligt skadade
              med bestående men är cyklister. Vi måste alltså göra mer.
            </seg>
            <seg>
              Vi i Liberalerna menar att reglerna i trafikförordningen om väjningsplikt
              kan ses över. Vi menar också att det är viktigt att förebygga
              de så kallade döda vinklarna. Vi menar att det behövs en översyn
              av regelverken och utformningen av vägmarkeringar, och vi tycker
              också att det är viktigt med ökad tydlighet i reglerna, vilket
              skulle underlätta för alla trafikanter, inte minst de oskyddade
              trafikanterna, som då skulle värnas bättre. Det skulle förhoppningsvis
              leda till färre olyckor och ökad trafiksäkerhet.
            </seg>
            <seg>
              Det nämns ett antal vägar här, och jag vill också nämna en plats
              där det bor 400 barn utefter skolvägen. Det har också varit en
              diskussion om varför färre barn cyklar eller går till skolan,
              och har man en smal väg med en nästan obefintlig vägren och barnen
              ska ta sig till skolan blir de skjutsade. Det finns inget alternativ.
            </seg>
            <seg>
              Vi kan notera att antalet barn som cyklar har sjunkit dramatiskt.
              Det har minskat med 40 procent från 1995 till 2014. Att så många
              skolbarn blir skjutsade ger effekter på bland annat folkhälsan.
            </seg>
            <seg>
              Det behövs fler åtgärder. Att vi inte kunde enas i utskottet
              om att fokusera på vägarna är det som jag tycker är lite konstigt
              i hanteringen. Jag noterar reservationen från Socialdemokraterna,
              Miljöpartiet och Vänsterpartiet.
            </seg>
            <seg>
              Fru talman! Jag efterlyser också cykelstrategin. Det har gått
              lång tid sedan riksdagen fattade beslut om ett tillkännagivande.
              Cykelfrågorna och cykelstrategin hänger också ihop med trafiksäkerhet
              eftersom det är fråga om oskyddade trafikanter. När kommer cykelstrategin?
              Jag hör ordet snart, men det vore mycket tacksamt med en precisering.
            </seg>
            <seg>
              Fru talman! En annan fråga som också har varit uppe i debatten
              handlar om bilkörning, det vill säga mobiltelefoner i bilarna.
              Vi har alla sett trafikanter ute i trafiken sittandes med luren
              mot örat, men jag tror också att många av oss har sett något annat.
              Vad är framtidens mobiltelefon – när mobiltelefonen integreras
              i en pekskärm med gps och mycket annat? Det är det som gör lagstiftningsförändringar
              mycket svåra. Vad är framtidens mobiltelefon?
            </seg>
            <seg>
              De länder som har infört lagstiftning som förbjuder handhållen
              mobiltelefon har också uppfattat att beteendet hos trafikanterna
              förändras. Lagstiftningen fungerar i början, och sedan förändras
              beteendet. Det finns ett land som har totalt mobiltelefonförbud.
              I andra länder funderar man på bötesbelopp och andra åtgärder.
              Ett sätt kan vara att framtidens smarta bilar utrustas med trafiksäkerhetssystem
              som gör det möjligt att kommunicera.
            </seg>
            <seg>
              Den som sitter ute på vägen i gles- och landsbygden och ska köra
              många mil kan ha ett behov av att kunna kommunicera. Då är frågan
              hur den tekniska utvecklingen ser ut som kan göra det möjligt
              att kommunicera. Det finns många exempel på störande inslag för
              den som är bilförare. Det har nämnts ledsna barn i bilen, pekskärmar,
              mobiltelefoner och mycket annat. Men någonting gör att vi människor
              har behov av och vill kommunicera när vi sitter i bilen. Jag hoppas
              naturligtvis att framtiden ska visa på att det går att hitta smarta
              lösningar. Problemet är att göra lagstiftningen teknikneutral.
            </seg>
            <seg>
              Fru talman! Alliansregeringen påbörjade ett viktigt arbete med
              att öka säkerheten kopplad till teknikanvändning. År 2013 skärptes
              trafikförord ­ ningen genom att föraren vid färd på väg med ett
              motordrivet fordon en ­ dast får ägna sig åt aktiviteter som att
              använda mobiltelefon och annan kom ­ munikationsutrustning om
              det inte inverkar menligt på körningen. Det är viktigt. Vi ska
              inte sitta och sms:a, prata i telefon och tappa uppmärk ­ samheten.
              Svårigheten är teknikneutraliteten. Vi ser fram emot den utred
              ­ ning som ska läggas fram i april och vilka ytterligare åtgärder
              man kan behöva vidta. Men jag säger återigen att man måste ringa
              in alla typer av kommunikationsutrustning.
            </seg>
            <seg>
              Naturligtvis är det här en trafiksäkerhetsfråga. Det är viktigt
              att göra det möjligt att få en säkrare kommunikation sett till
              förarens behov av att kommunicera med omvärlden. Vi ser fram emot
              Transportstyrelsens kommande förslag. Men låt oss också blicka
              framåt och fundera över vad de så kallade självkörande bilarna
              kan innebära. Den lagstiftning som vi ska fatta beslut om ska
              också vara aktuell för framtiden. Vi har redan i andra lagstiftningsärenden
              sett att den tekniska utvecklingen ibland springer ifrån de möjligheter
              som finns.
            </seg>
            <seg>
              Fru talman! Trafiksäkerhet är en viktig fråga. Naturligtvis är
              våra tankar i dag hos dem som nyligen har drabbats av den svåra
              olyckan. Det är klart att vi alla känner ett behov av att följa
              utvecklingen och se vad mer som behöver göras. Tankarna går till
              de drabbade och deras anhöriga.
            </seg>
            <seg>
              Fru talman! Ökad trafiksäkerhet i alla avseenden, även för cyklister
              och gående, innebär också en rad positiva följdkonsekvenser, bland
              annat färre insatser i vården och rehabiliteringen, färre sjukskrivningar
              och ökad folkhälsa. Vi i Liberalerna anser att det måste göras
              mer för att öka trafiksäkerheten, inte minst för våra barn, ungdomar,
              gående och cyklister.
            </seg>
            <seg>
              (Applåder)
            </seg>
          </u>
          <note>
            I detta anförande instämde Sten Bergheden, Edward Riedl, Jessica
            Rosencrantz och Boriana Åberg (alla M), Anders Åkesson (C) samt
            Lars-Axel Nordell (KD).
          </note>
          <note type="speaker">
            Anf. 35 JOHAN ANDERSSON (S) replik:
          </note>
          <note>
            Fru talman! Tack, Nina Lundström, för dina frågor!
          </note>
          <u who="johan_andersson_0c789a" prev="cont">
            <seg>
              Jag tänkte börja med cykelstrategin. Jag hoppas att jag var tydlig
              när Boriana Åberg tog upp frågan. Precis som Nina Lundström säger
              bereds lagstiftningen. Vi jobbar med den, och vi vill naturligtvis
              att den ska bli så bra och fullödig som möjligt. Därför tar det
              tid, men den kommer snart. Jag kan inte säga något datum i det
              här skedet, men vi jobbar för fullt.
            </seg>
            <seg>
              Jag är positiv till vad Nina nämnde om kommunikationsutrustning.
              Vi väntar båda två på den utredning som kommer den 24 april när
              det gäller förslag och åtgärder. Helt klart är att något behöver
              göras. Så tolkar jag ditt inlägg. Självklart ska det ske med respekt
              för de teknikförändringar som finns.
            </seg>
            <seg>
              I vår trafikmiljö finns bilister med nya fordon och bilister
              med gamla fordon. Det sker nu mycket ändringar i tekniken för
              kommunikationsutrustning. Flera svenska företag ligger långt framme
              i utvecklingen. Frågan är hur de gamla fordonen ska hanteras.
            </seg>
            <seg>
              Nina får gärna utveckla hur Liberalerna ser på frågan om kommunika
              ­ tionsutrustning.
            </seg>
          </u>
          <note type="speaker">
            Anf. 36 NINA LUNDSTRÖM (L) replik:
          </note>
          <u xml:id="i-394a9e2d5d5aef09" who="unknown">
            <seg>
              Fru talman! Jag noterade också när Johan Andersson höll sitt
              anförande att det fanns frågetecken om varför det finns en majoritet
              för att ta fram en strategi för vägarna. Jag noterade att Johan
              Andersson var lite kritisk och tyckte att det inte behövdes.
            </seg>
            <seg>
              I betänkandet framgår det tydligt att mycket arbete har utlovats
              men inte levererats. I betänkandet står följande: Utskottet framhåller
              också att behovet av trafiksäkerhetshöjande insatser för cyklister
              bör lyftas fram i en strategi för att göra vägarna säkrare. Det
              tas också upp ett antal andra trafikanter.
            </seg>
            <seg>
              Jag vet att ordet tålamod är viktigt i politiken, men ibland
              tappar man tålamodet. Vi måste komma längre i frågorna. Det är
              skälet till att det finns en majoritet i utskottet. Jag tolkar
              ändå debatten så att även Johan Andersson anser att frågan är
              otroligt viktig. Jag hoppas att vi kan göra mer.
            </seg>
            <seg>
              Jag anser att cykelstrategin ska omfatta inte minst trafiksäkerhetsfrågorna.
              Därför kommer vi så småningom att debattera ett cykelbetänkande.
              Det handlar framför allt om vad som är kopplat till folkhälsan.
              Vi måste vara observanta på den miljö som möter dem som är klimatsmarta
              och går eller cyklar till jobbet eller skolan. Jag åkte själv
              på väg 225 i helgen, och jag såg cyklister ute på en vägren som
              är ungefär 20 centimeter bred. Med de höga hastigheterna på vägen
              förstår jag att de som är ute och tränar på denna väg befinner
              sig i en otroligt farlig miljö. Jag tycker inte att det räcker
              utan att vi måste göra mer.
            </seg>
            <seg>
              Vad gäller mobiltelefonerna och kommunikationsutrustningen har
              jag ännu kvar en replik, och jag återkommer till de frågorna.
              Dilemmat är hur vi ska få fram en teknikneutral lagstiftning som
              ökar trafiksäkerheten.
            </seg>
          </u>
          <note type="speaker">
            Anf. 37 JOHAN ANDERSSON (S) replik:
          </note>
          <u who="johan_andersson_0c789a" xml:id="i-86402857ad43e4e5">
            <seg>
              Fru talman! Jag tror att vi har en samsyn när det gäller inte
              minst säkerheten för våra cyklister. Självklart är den en del
              i den kommande cykelstrategin på ett eller annat sätt. Där kommer
              de delarna att belysas. Sedan finns det lite olika vägar att gå
              i detta.
            </seg>
            <seg>
              Två-plus-ett-vägarna är ett bekymmer. Jag vet det inte minst
              eftersom jag till vardags är ordförande i Motala AIF, som är huvudorganisation
              för Vätternrundan. Jag vet om problematiken, framför allt vid
              träningarna inför de stora loppen. Vi har ett antal två-plus-ett-vägar
              runt om i vår kommun, och det blir bekymmer med det. Som tur är
              finns det alternativa vägar som man kan använda sig av, men det
              är en annan fråga.
            </seg>
            <seg>
              Jag ser fram emot Ninas kommande svar när det gäller kommunika
              ­ tionsutrustning och bilkörning. Jag tycker att det är en fråga
              som vi behöv ­ er ta på allra största allvar. När utredningen
              kommer bör vi ha en rejäl diskussion i utskottet, där vi förhoppningsvis
              hittar en samsyn på någon form av modell för att kunna komma till
              rätta med de bekymmer som finns.
            </seg>
          </u>
          <note type="speaker">
            Anf. 38 NINA LUNDSTRÖM (L) replik:
          </note>
          <u xml:id="i-00805a2061f29e4e" who="unknown">
            <seg>
              Fru talman! Jag får ställa en så kallad retorisk fråga med tanke
              på att Johan Andersson inte har någon replik kvar. Jag uppfattade
              inte svaret på varför inte utskottet kan vara helt enigt om att
              det behövs en strategi för vägarna. Där uppfattade jag inte svaret.
            </seg>
            <seg>
              Vad gäller kommunikationsutrustning är frågan, precis som jag
              sa i mitt anförande: Vad är framtidens mobiltelefon? I dag när
              vi sitter i trafiken och transporterar oss ser vi ju hur man använder
              gps. Man har integrerade pekskärmar och funktioner på ratten.
              Mobilen kopplas till en pekskärm; man sitter och pekar på en pekskärm.
              Uppenbarligen har bilförare och passagerare ett behov av att kunna
              kommunicera när de sitter i bilen.
            </seg>
            <seg>
              Jag tolkar Johan Andersson som att det eventuellt ska vara ett
              totalförbud för mobiltelefoner i framtiden, att det också kan
              övervägas. Jag tror att det är en väldigt svår väg att gå.
            </seg>
            <seg>
              Jag tror också att det finns dålig acceptans, då förutsättningarna
              ute i landet ser helt olika ut. Man kan köra 10–15 mil utan att
              möta en enda trafikant och därför ha behov av att kommunicera,
              medan man i tät stadstrafik har helt andra behov av att vara uppmärksam.
            </seg>
            <seg>
              Jag tror att det är knepigheter med lagstiftningen. Jag har noterat
              implementeringen av Wienkonventionen i ett antal länder. Jag har
              följt Finlands exempel, där man noterade att lagstiftningen fungerade
              i början men därefter inte fungerade. Länderna tittar på att öka
              bötesbeloppen därför att lagstiftningen inte fungerar. Jag tror
              att man måste hitta andra vägar fram.
            </seg>
            <seg>
              Vi är överens om att trafiksäkerheten är A och O. Den som är
              bilförare ska ha full uppmärksamhet och ta ansvar för trafiksituationen.
              Men lagstiftningen är inte helt lätt. Där menar jag att vi kan
              vara överens om målet att öka trafiksäkerheten men ända vara öppna
              för att folk behöver kommu nicera. Jag tror att man ska ha det
              i bakhuvudet när man stiftar lagar. Utvecklingen går väldigt snabbt
              nu, och jag hoppas att vi ska ha lagstiftning som fungerar över
              tid.
            </seg>
          </u>
          <note type="speaker">
            Anf. 39 LARS-AXEL NORDELL (KD):
          </note>
          <u who="lars-axel_nordell_41662d" xml:id="i-ded095e3ed724a78" next="cont">
            <seg>
              Fru talman! När vi i dag debatterar trafiksäkerhet här i riksdagen
              är det svårt att inte låta tankarna gå till den förfärliga bussolyckan
              utanför Sveg. Naturligtvis går tankarna, som flera av oss har
              sagt, särskilt till de drabbade. För mig är det speciellt eftersom
              jag växte upp i Härjedalen och gick i skola i Sveg under sju år,
              så det här kom väldigt nära mig.
            </seg>
            <seg>
              Trafiksäkerhet är ett viktigt område för oss kristdemokrater.
              Därför vill vi vara särskilt tydliga på detta område.
            </seg>
            <seg>
              Trots den svenska nollvisionen vad gäller trafik omkom i fjol
              263 personer i trafiken. Etappmålet för nollvisionen till år 2020
              är 220 personer. Det återstår mycket arbete för att nå det målet.
            </seg>
            <seg>
              Därför driver vi på för säkrare vägar, hårdare straff för rattfylleri
              och skarpare kontroll av körskolor för att komma åt illegala aktörer.
              Den som sätter sig i en bil ska kunna vara trygg i att medtrafikanterna
              inte utgör en fara för den egna säkerheten.
            </seg>
            <seg>
              I den svenska trafiken är cyklister och motorcyklister särskilt
              utsatta. Orsakerna är uppenbara: De är inte skyddade på samma
              sätt som den som sitter i en bil, för i en bil finns det deformeringszoner,
              bälten och inte minst krockkuddar som skyddar föraren och passagerarna
              på ett helt annat sätt än den som åker motorcykel är skyddad.
            </seg>
            <seg>
              Fru talman! År 2015 hade 22 procent av alla omkomna förare alkohol
              i blodet. Det är mer än var femte förare. Därtill kommer hundratals
              skadade. Rattfylleriet fortsätter att vara ett problem. Enligt
              NTF kör över 14 000 förare berusade varje dag. Det är ungefär
              lika många som det finns taxibilar i Sverige. Vissa tror att de
              har nyktrat till sedan dagen före; andra har gett upp det hoppet
              sedan länge men sätter sig ändå bakom ratten. Dessa förare utsätter
              sig själva och sina medtrafikanter för stora risker. Det är helt
              oacceptabelt.
            </seg>
            <seg>
              Det ska vara nolltolerans mot alkohol i trafiken. Polisen måste
              ha tillräckliga resurser för att kunna förebygga och även beivra
              överträdelser. Kristdemokraternas satsning på 2 600 nya poliser
              är en del i detta arbete. Den som kör berusad ska straffas. Dagens
              straffskala för detta är alltför låg. Vi menar att straffet för
              rattfylleri och grovt rattfylleri ska höjas.
            </seg>
            <seg>
              Vi kristdemokrater har också länge drivit frågan om ett förbud
              mot så kallad eftersupning. Precis som i vårt grannland Norge
              menar vi att det i vårt land inte ska vara tillåtet att dricka
              alkohol de första sex timmarna efter en trafikolycka. I dag är
              det nämligen möjligt för rattfyllerister att gå fria om de hävdar
              att de druckit efter och inte före olyckan. Detta är inte acceptabelt.
            </seg>
            <seg>
              Vi i riksdagen har varit eniga i frågan om införandet av ett
              förbud mot eftersupning motsvarande det i Norge, men regeringen
              har valt att gå på linjen att det inte är ett brott att dölja
              sitt brott. Därför har denna lag fördröjts. Men den brådskar.
            </seg>
            <seg>
              Jag är mycket kritisk till regeringens slutsats. Människor som
              utsätter sina medtrafikanter för fara ska stoppas och inte komma
              undan på grund av ett kryphål i lagen, som det faktiskt handlar
              om. Jag anser därför att ett förbud mot eftersupning snarast ska
              införas.
            </seg>
            <seg>
              Jag är också kritisk till att det dröjer när det gäller alkobommar,
              som har prövats av MHF med stor framgång. En del undrar om de
              har någon verkan – det är ju så få som tas för rattfylleri när
              de kommer från utländska hamnar. Ja, det har de. I början togs
              många. Efter några veckor spreds ryktet så att man liksom visste.
              Det hade en preventiv inverkan, och den är intressant. Jag är
              alltså kritisk mot att detta dröjer. Alkobommar borde finnas i
              alla större hamnar med internationell trafik. Det har visat sig
              att de inte försenar trafiken, då den teknik som finns är väldigt
              smidig.
            </seg>
            <seg>
              Kristdemokraterna föreslår att alkolås eller annan teknik som
              förhindrar rattfylleri borde vara obligatoriskt i alla nya bilar
              i vårt land.
            </seg>
            <seg>
              Kristdemokraterna vill också införa krav på alkolås på samtliga
              nya bilar som används i körkortsutbildningen för att säkra trafiknykterheten.
              Ett krav på alkolås finns redan i dag för den som vill bli medlem
              i Sveriges Trafikskolors Riksförbund. Det är jättebra. Vi tycker
              att alla trafikskolor ska följa STR:s goda exempel.
            </seg>
            <seg>
              Fru talman! När det gäller trafiksäkerhet är det av yttersta
              vikt att alla som framför ett fordon är kunniga och medvetna om
              reglerna. En kedja är ju inte starkare än sin svagaste länk, och
              trafiksäkerhetskedjan är inget undantag.
            </seg>
            <seg>
              Därför måste fusket i körkortsutbildningen motverkas. I dag finns
              det en mängd illegala körskolor, som naturligtvis är mindre seriösa.
              Vissa verkar helt i det dolda medan andra kan framstå som helt
              legitima för den som vill påbörja körkortsutbildningen.
            </seg>
            <seg>
              De har ofta både strajpade bilar och dubbelkommando men saknar
              erforderliga tillstånd. De lurar elever på tusentals kronor och
              garanterar dem inte en fullgod utbildning. Vissa sätter i system
              att låta utsända representanter göra förarprov – teoriprov – uppemot
              60 gånger för att memorera frågor och svar och sedan vidarebefordra
              svaren till sina elever. Detta är organiserat fusk och handlar
              inte om att ge kunskap. Kristdemokraterna vill minska antalet
              möjliga förarprov till tio per år och antalet handledartillstånd
              en person kan ha till fem.
            </seg>
            <seg>
              Fru talman! Det är i sammanhanget viktigt att säga några ord
              till om körkortsutbildningen. Det har blivit allt svårare att
              ta körkort. Ett godkänt kunskapsprov eller körprov är bara giltigt
              i två månader. Klarar man inte av den kuggade delen inom detta
              spann måste båda proven göras om. Detta är inte riktigt bra.
            </seg>
            <seg>
              Många tar i dag körkort långt upp i åldrarna och kan ha planerat
              att ta körkort till exempel under semestern eller sommarledigheten
              under studierna. Lägg därtill Trafikverkets väntetider, och tiden
              blir knapp. Körkort är ett grundläggande krav för många yrken.
              Körkortsutbildningen behöver därför bli mer flexibel. Mot denna
              bakgrund anser Kristdemokraterna att giltighetstiden för ett godkänt
              kör- och kunskapsprov ska förlängas till sex månader.
            </seg>
            <seg>
              Fru talman! Motorcyklisterna är i en särskilt utsatt situation.
              Förra året omkom 29 personer i motorcykelolyckor. Av dessa omkom
              7 i olyckor med räcken, det vill säga över 20 procent eller mer
              än var femte. I andra europeiska länder är siffran lägre, ned
              till 8 procent, och i USA är den 5,5 procent.
            </seg>
            <seg>
              Ett av skälen till detta är våra vajerräcken, som vi fortfarande
              har som standard i Sverige trots att vi vet att vajerräcken får
              underbetyg när det gäller säkerheten för mc-förare. Ska vi lyckas
              nå nollvisionen måste säkerheten förbättras för mc-förarna, och
              då bör vajerräckena ersättas med andra lösningar.
            </seg>
          </u>
          <note>
            Fru talman! Med detta yrkar jag bifall till den alliansgemensamma
            reservationen nr 7. Självklart står jag bakom Kristdemokraternas
            samtliga reservationer, men för tids vinnande yrkar jag endast
            bifall till reservation nr 5.
          </note>
          <u who="lars-axel_nordell_41662d" prev="cont">
            <seg>
              (Applåder)
            </seg>
          </u>
          <note>
            I detta anförande instämde Sten Bergheden, Erik Ottoson, Edward
            Riedl, Jessica Rosencrantz och Boriana Åberg (alla M) samt Anders
            Åkesson (C).
          </note>
          <note type="speaker">
            Anf. 40 JIMMY STÅHL (SD):
          </note>
          <u who="jimmy_stahl_c3baa2" xml:id="i-2bae0ed98386d623">
            <seg>
              Fru talman! Den tragiska olycka som skedde i Sveg är i allas
              våra tankar. Vad som orsakade olyckan vet ingen ännu, men det
              kommer att utredas. Vi kommer att göra allt för att detta inte
              ska hända igen.
            </seg>
            <seg>
              Detta för mig osökt in på dagens betänkande, TU11, som handlar
              just om trafiksäkerhet. Först vill jag bara säga att vi står bakom
              alla våra yrkanden, men för tids vinnande yrkar vi bifall endast
              till reservationerna 6 och 19. Men vi står även bakom vårt särskilda
              yttrande.
            </seg>
            <seg>
              Detta är ett ganska stort betänkande och ett betänkande som berör.
              Jag har suttit och lyssnat på alla andra partiers talare, och
              jag måste framhålla min egen partikollega Per Klarbergs tidigare
              inlägg. Vi har valt att gå upp med två talare, för Per klarade
              inte att hålla sin talartid på tio minuter utan överskred den.
            </seg>
            <seg>
              Det har talats mycket om nollvisionen. Den är jättebra, och vi
              sverigedemokrater står stenhårt bakom den. Nu har det också talats
              om nollvisio ­ nen 2.0 – suveränt, en nystart. Man sätter nya
              mål och gör det ännu skarpare: noll allvarligt skadade och noll
              döda i trafiken.
            </seg>
            <seg>
              Hur ska man då nå dit? Ja, det är inte jättelätt. Vi kan titta
              på bilen; det är en underbar skapelse. Den ger frihet och glädje,
              och det är en hobbyverksamhet. Men i fel händer och fel utnyttjad
              blir den en dödsmaskin – kanske inte för den som sitter i bilen
              eller lastbilen men för gående, cyklande, motorcyklister och mopedister
              runt omkring.
            </seg>
            <seg>
              Vi sverigedemokrater har skrivit motion på motion om mobiltelefonförbud,
              framför allt förbud mot handburna mobiltelefoner, just för att
              öka säkerheten.
            </seg>
            <seg>
              Visst, jag har lyssnat på debattinläggen. Jag har hört Boriana
              Åberg och Johan Andersson stå här och tala, och det fick mig osökt
              att tänka på Kalle Anka, Musse Pigg och Janne Långben på julafton.
              När de plingar i klockan blir det mat. Långben är görhungrig,
              så han hoppar ur bilen, som kör sig själv upp genom bergen, och
              går in och käkar. De klarar sig allihop, men i Sverige får vi
              inte sitta i en husvagn under färd.
            </seg>
            <seg>
              Det skulle kunna vara en autonom bil som körde, och det är jättebra
              att man kan göra andra saker med självkörande bilar. Men är du
              förare ska din koncentration ligga på framförandet av bilen. Det
              är inte okej att tappa koncentrationen på grund av handburna enheter.
            </seg>
            <seg>
              Vi vet att när du kör i storstan räcker det att tappa koncentrationen
              i en sekund för att du ska komma 8 meter vid så låg hastighet
              som 30 kilometer per timme. Kör du på en landsväg i 90 kilometer
              per timme räcker det med en sekunds frånvaro för att du ska komma
              25 meter. Råkar du titta på mobiltelefonen eller något annat i
              4 sekunder kommer du över 100 meter. Det spelar ingen roll om
              vägen är tom. Det finns ett dike, det finns djur, det finns allt
              möjligt man kan köra på. Singelolyckor är inte ovanliga.
            </seg>
            <seg>
              Vi vet allihop att rattsurfandet ökar hela tiden. Jag säger inte
              att vi ska förbjuda kommunikation. Det finns möjligheter att kommunicera
              utan att tappa fokus på körandet. Det finns, precis som Nina Lundström
              sa, saker i ratten i dag. I telefonen har vi bland annat Siri,
              som du kan prata med precis som du pratar med din granne eller
              barnen i baksätet. Skulle det hända att man tvingas släppa på
              koncentrationen gör man rätt i att stanna sitt fordon och göra
              det man ska. Det är endast 13 män eller kvinnor som åtalats för
              rattsurfande under ett år.
            </seg>
            <seg>
              Jag vet inte hur många jag har tittat på när jag gått runt i
              trafiken i Göteborg, där jag bor. Jag har blivit lite skadad eftersom
              detta är en kärnfråga, som jag brinner för. Folk tittar in i mobilerna
              där de sitter, vissa öppet och tydligt, vilket jag inte tycker
              är bra. Värst är de som håller den ned mot gatan – då blir det
              görtydligt, och de har ingen kontroll över sitt fordon över huvud
              taget.
            </seg>
            <seg>
              Vad gör de då? Skickar de sms? Kollar de Facebook? Spelar de
              Wordfeud, som kräver ännu mer koncentration? Jag har ingen aning,
              men jag tycker att detta är ett förbannat otyg.
            </seg>
            <seg>
              Jag hörde Johan Andersson tidigare s äga att förslaget kommer
              den 24 april i år, vilket jag tycker är jättebra. Vi sverigedemokrater
              har motio ­ nerat om ett förbud i tre år men tyvärr inte fått
              stöd i denna fråga tidigare. I år lade vi fram en motion om att
              vi ville påskynda lagen. Nu kommer utredningen, men när kommer
              lagen? Det finns ingen som kan svara på det, för vi vet inte hur
              utredningen ser ut. Men vi vill att man inför detta så snart som
              möjligt så att man i alla fall kommer en bit på vägen när det
              gäller handburna mobiltelefoner.
            </seg>
            <seg>
              Sedan kommer tekniken alltid att utvecklas. Om ett antal år är
              det säkert ingen som behöver bry sig om detta, för då kör fordonen
              själva. Som sagt var: Just trafiksäkerheten är görviktig.
            </seg>
            <seg>
              Jag tänkte tala lite om synfrågor också. När man ska ta körkort
              i dag får man göra en synundersökning innan man får sitt körkortstillstånd.
              Det är den enda undersökning man behöver göra under sin livstid
              om man har B-körkort. Jag har kommit upp i den aktningsvärda åldern
              av 42 år och märker att det börjar hända saker med synen. Eftersom
              jag sitter i trafikutskottet är jag van vid att man berör de här
              frågorna. Men jag har kollegor och kompisar som vägrar inse att
              synen blir mycket sämre. Ofta märker man det inte själv, utan
              det blir först när någon annan hjälper en att märka, för hjärnan
              ställer ju om sig så att man tror att man ser bra.
            </seg>
            <seg>
              Jag tycker att man när man ska förnya sitt körkort, åtminstone
              när man är över 40–45 år, också bör göra en synundersökning för
              att få veta om man behöver hjälp med glasögon eller linser för
              att framföra sitt fordon säkert.
            </seg>
            <seg>
              Det finns så mycket information på vägarna i dag, med skyltar
              och så vidare, och vi märker att det kommer fler och fler oskyddade
              trafikanter ut i gatorna också. Dessa måste vi skydda.
            </seg>
            <seg>
              Jag måste också säga några ord om en motion som Staffan Danielsson
              har skrivit och som vi sverigedemokrater tycker är jättebra. Anders
              Åkesson var tidigare uppe i talarstolen och talade om samma sak.
            </seg>
            <seg>
              Det finns en del människor som av en eller annan anledning har
              brister i sina synfält. De har anmälts av läkare. Många gånger
              kan man dock klara en säker körning fast man har brister i synfältet.
              Som erfaren förare kan man lära sig att titta på ett annorlunda
              sätt om man vet om att man har brister.
            </seg>
            <seg>
              Tyvärr är det alltför många som blir av med sina körkort på grund
              av att testerna inte är så bra som de borde vara. Det finns körsimulator
              med mera på VTI, men det är dyrt. Vi vill att regeringen fortsätter
              att pumpa in medel till just VTI för att göra dessa tester effektivare
              och bättre. Jag tänker inte gå in vidare på detta, för jag ser
              att Staffan Danielsson har begärt ordet efter mig. Jag är helt
              säker på att han kommer att ta upp detta.
            </seg>
            <seg>
              Per Klarberg tog upp fartkameror i sitt anförande tidigare. Fartkameror
              är en säkerhetshöjande åtgärd. Det handlar inte om att få in så
              mycket böter som möjligt. Precis som Per Klarberg sa står det
              skyltat var fartkamerorna är, så att man kan sänka hastigheten.
              De är suveräna. Jag har klarat mig med hjälp av skyltarna, kan
              jag säga. Jag försöker köra efter hastighetsgränserna, men det
              är ibland svårt att veta vilken hastighet som gäller på vägarna.
              De ändrar ju skyltar och sänker hastighetsgränser. Det finns 60
              ‑ och 80-skyltar och 70- och 90-skyltar. Det är inte jättelätt
              att se vad som är bashastigheten i dag. Förr kunde man se det
              på vägmarkeringarna.
            </seg>
            <seg>
              I dag måste polisen kunna identifiera vem som kör för att kunna
              utfärda fortkörningsböter. Vi sverigedemokrater menar att det
              hade varit bättre om fordonets ägare hade fått ta boten om man
              inte kan identifiera föraren. Nu handlar det inte om fall där
              man har kört så fort att man ska bli av med körkortet, för då
              bör polisen naturligtvis få tag i föraren. Men fortkörningsböter,
              precis som parkeringsböter, kan bilens ägare få ansvar för. Trängselskatt
              är det också fordonets ägare som får betala. I mitt fall vill
              jag kalla trängselskatten för en bot – jag tycker att det är en
              bot man får betala när man betalar trängselskatt.
            </seg>
            <seg>
              Men man måste naturligtvis också utreda hur man kan undgå att
              bilmålvakter tar på sig kostnaderna medan förarna går fria.
            </seg>
            <seg>
              Låt mig ta ett exempel. Låt oss anta att Sara-Lena, som sitter
              här i salen, köper en bil och registrerar den på sig själv och
              jag köper en bil och registrerar den på mig själv. Sedan byter
              vi bilar med varandra. Då kan vi köra förbi fartkamerorna så det
              visslar – polisen kan aldrig ge oss böter. På bilderna kan de
              ju se att det satt en man i Sara-Lenas bil, och hon har ingen
              skyldighet att lämna uppgift om att det var jag. Det är inget
              bra system.
            </seg>
            <seg>
              Vi vet också att folk maskerar sig för att slippa undan. Det
              är inte bra. Vi måste se över den lagstiftningen.
            </seg>
            <seg>
              Fru talman! Jag ser att tiden går, och jag har fler saker att
              prata om. Jag tänkte bara snabbt gå in på detta med körskolor
              – svarta bilskolor. Vi delar tidigare talares uppfattning att
              vi måste göra något åt detta med svarta körskolor.
            </seg>
            <seg>
              I dag kan man ha upp till 15 handledartillstånd. Jag kan inte
              tro att någon behöver ha så många handledarskap. Det hade mycket
              väl kunnat räcka med fem handledarskap under en femårsperiod.
              Senare kan man utöka detta. Genom att ha 15 handledarskap kan
              man faktiskt bedriva körskoleverksamhet. Det konkurrerar ut vanliga
              körskolor, som har detta som sitt levebröd och lär ut efter konstens
              alla regler. Jag tycker att detta är jätteviktigt att trycka på.
            </seg>
          </u>
          <note>
            I detta anförande instämde Sara-Lena Bjälkö och Per Klarberg
            (båda SD).
          </note>
          <note type="speaker">
            Anf. 41 STAFFAN DANIELSSON (C):
          </note>
          <u xml:id="i-62bfce1de94325b2" who="unknown">
            <seg>
              Fru talman! Riksdagsledamöter i trafikutskottet, åhörare och
              tittare samt trafikutskottets ordförande, som tyvärr inte längre
              är här! Jag ansluter mig till den här debatten och ska i fyra
              eller sex minuter tala för en liten del av utskottets stora ansvarsområde
              – en del som är oerhört viktig för dem som ser bra men som berövas
              sina körkort på grund av mindre brister i sitt sidoseende.
            </seg>
            <seg>
              Jag hade en interpellationsdebatt med trafikministern i går.
              Mina argument för att det ska vara självklart att regeringen låter
              en oberoende utredare granska Sveriges regelverk i ett internationellt
              perspektiv finns i ett antal inlägg på min blogg. Googla Staffan
              Danielsson!
            </seg>
            <seg>
              Utskottets ledamöter har liksom jag ibland fått e-post, telefonsamtal
              eller brev från människor som ser bra men som fråntagits sina
              körkort. Deras tillvaro raseras ibland, och deras frihet beskärs.
            </seg>
            <seg>
              Transportstyrelsen har alltid hävdat att deras regler är ungefär
              desam ­ ma som gäller i hela EU. De som har mindre brister i sitt
              sidoseende och sitt synfält är trafikfarliga och kan köra på cyklister
              och fotgängare vid övergångsställen, brukar chefsläkare Lars Englund
              säga. Jag visar i mina 15 inlägg på bloggen att detta är fel.
              Den informationen var inte känd för utskottets ledamöter när ni
              diskuterade min motion, men den är känd nästa år när frågan åter
              behandlas. Därför vill jag lyfta fram detta för er i dag.
            </seg>
            <seg>
              Sverige har nämligen unikt stränga regler för dem som ser bra
              men som har någon brist i sitt sidoseende. Transportstyrelsens
              experter brukar alltid argumentera som om halva synfältet alltid
              är borta. Då ska man ju inte ha något körkort, och det är vi överens
              om. Det jag diskuterar är mindre brister i människors sidoseende,
              som i övriga EU-länder, i USA och i världens alla länder inte
              föranleder att körkortet dras in. Endast i Sverige sker detta.
              Det har handlat om tusentals personer de senaste åren.
            </seg>
            <seg>
              I många länder och i många delstater i USA beaktas inte alls
              brister i synfältet. I alla länder utom Sverige tillåts man visa
              sin körduglighet i praktiska körprov. Detta har Sverige förbjudit.
              Man låter i stället oerhört stressande test i en syntestmaskin,
              Humphrey – där man har huvudet fastfixerat och blicken måste vara
              riktad rakt fram – avgöra om man får behålla sitt körkort.
            </seg>
            <seg>
              I verkligheten rör sig ögat 60 gånger per sekund åt olika håll,
              och man vrider huvudet. Därför har Norge praktiska körprov och
              ingen körsimulator. Men Sverige och trafikministern säger: Det
              är ett godtyckligt system. Det är vetenskapligt mer exakt med
              syntestmaskiner. Sedan har Transportstyrelsen ställt upp extremt
              stränga krav. Klarar man inte detta får man inte tillbaka sitt
              körkort, som har tagits direkt. Testerna görs under en oerhörd
              stress.
            </seg>
            <seg>
              De som kan bedöma hur människor kör bil, körprovare och ögonläkare,
              ska inte behöva göra det, säger Transportstyrelsen: Det blir mer
              rättvist om vi bara går på syntestmaskinen och de extremt stränga
              regler som svenska Transportstyrelsen har fastställt. Så är regelverket
              i dag. Anders Åkesson utvecklade det väl. Även Jimmy Ståhl ger
              jag erkänsla för detta.
            </seg>
            <seg>
              Nu utvecklas en körsimulator i VTI i Linköping. Det är bra. Men
              Transportstyrelsen har sett till att reglerna är väldigt stränga.
              Man får bara göra testet en gång. Man får inte förbereda sig.
              Det kostar 20 000 kronor. Det är en klassfråga på gång.
            </seg>
            <seg>
              Nu går min talartid ut. Men jag avser att begära replik på mig
              själv eller att hålla ett anförande till på två minuter, vilket
              jag har förstått att man kan göra.
            </seg>
          </u>
          <note>
            I detta anförande instämde Anders Åkesson (C) samt Sara-Lena
            Bjälkö, Per Klarberg och Jimmy Ståhl (alla SD).
          </note>
          <note type="speaker">
            Anf. 42 STAFFAN DANIELSSON (C):
          </note>
          <u xml:id="i-72f4f45a1a550cdb" next="cont" who="unknown">
            <seg>
              Herr talman! Norge har ingen körsimulator. Där får människor
              med synfältsbrister bevisa sin körduglighet i praktiska körprov.
              Norge har lägre trafikdödlighet än Sverige. Trafikministern menade
              i går att just denna lilla bit är väldigt viktig för att dödligheten
              i trafiken ska minska. Så är inte fallet. Det är bara trist att
              de som ser bra inte får köra bil.
            </seg>
            <seg>
              Det gladde mig väldigt att S- och MP-gruppen i trafikutskottet
              för två år sedan yrkade bifall till den här motionen. Det behövs
              en oberoende utredare. Transportstyrelsen är väldigt sträng och
              väldigt låst i detta. Jag är glad att Centerpartiet och Sverigedemokraterna
              gör detta nu. Jag hoppas att en bred majoritet i utskottet kan
              göra det nästa vår, och jag hoppas att trafikministern ska ta
              till sig verkligheten. Hon har bara jobbat i två år. Hon har inte
              varit med i den långa historien, när vi har diskuterat det hela.
            </seg>
            <seg>
              Vi vet hur det fungerar. En regering litar på sin myndighet.
              Man litar på sin handläggare, som jobbar med frågorna och som
              tycker som sin myndighet. Det ska man göra. Vi ska ha respekt
              för myndigheterna. Men vi riksdagsledamöter måste också lyssna
              på enskilda medborgare när de i desperation säger: Varför tas
              mitt körkort? Jag hade fått behålla det i alla andra länder i
              världen. Kan ni inte utreda detta?
            </seg>
            <seg>
              Jag tycker verkligen att det behövs en oberoende utredning –
              det må vara en särskild utredning eller en oberoende kraft inom
              myndigheten som regeringen tillsätter. Men det går inte att sätta
              bocken som trädgårdsmästare och att låta dem som helt har fastnat
              för syntestmaskiner och fyrkantiga regler utvärdera sig själva.
            </seg>
            <seg>
              (Applåder)
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 7 Kompetenskrav vid vissa fordonskontroller
          </note>
          <note>
            Trafikutskottets betänkande 2016/17:TU19
          </note>
          <note>
            Kompetenskrav vid vissa fordonskontroller (prop. 2016/17:84)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades under § 10.)
          </note>
          <note>
            § 8 Tidsbegränsande bygglov för bostäder
          </note>
          <note>
            Civilutskottets betänkande 2016/17:CU21
          </note>
          <note>
            Tidsbegränsande bygglov för bostäder (prop. 2016/17:137)
          </note>
          <note>
            föredrogs.
          </note>
          <note>
            Anf. 43 EWA THALÉN FINNÉ (M):
          </note>
          <u prev="cont" who="unknown">
            <seg>
              Herr talman! Nu behandlar vi regeringens proposition om tidsbegränsade
              bygglov för bostäder. I dagligt tal kallar vi det för tillfälliga
              bygglov. Det är en bra och nödvändig proposition. Den nya bestämmelsen
              föreslås träda i kraft den 1 maj.
            </seg>
            <seg>
              Bostadsbristen är stor. Vi vet att de flesta kommuner har bostadsbrist.
              Till det kommer att många kommuner – eller alla kommuner – ska
              placera nyanlända, och vi vet att det i många kommuner har uppstått
              stora problem. Jag har till och med fått information om att det
              återigen är människor som bor i gymnastiksalar. Det känns ganska
              ovärdigt i Sverige.
            </seg>
            <seg>
              Propositionen är ett resultat av migrationsuppgörelsen. Utifrån
              att vi ändrade migrationsreglerna sa vi att vi också behöver titta
              på viss annan lagstiftning. Som jag sa tycker jag att det är en
              väldigt bra proposition som vi i dag har att ta ställning till.
              Det som jag möjligen kan vara kritisk till är att det har tagit
              så lång tid för regeringen att få fram denna proposition. Det
              är synd att vi inte har fått regelverken på plats mycket tidigare.
              Jag har varit i kontakt med väldigt många kommunpolitiker som
              har fått avslag i fråga om att bygga tillfälliga bostäder för
              att lösa en akut situation, just med motiveringen att det inte
              är ett tillfälligt behov. Det är därför den ändring som nu kommer
              känns oerhört viktig. Den stora förändringen handlar nu om att
              man ska kunna återställa platsen.
            </seg>
            <seg>
              Detta tror jag kommer att öka förutsättningarna för väldigt många
              kommuner att de facto kunna bygga bostäder till människor. Det
              som skiljer denna lagstiftning från tidigare tillfälliga bygglov
              är att man faktiskt kan upprätthålla alla de krav som finns för
              vanliga bygglov och ändå få det som ett tillfälligt bygglov. Man
              måste alltså inte bygga någonting som är av sämre kvalitet när
              det gäller alla de regelverk vi har, utan man kan göra någonting
              som är av fullgod kvalitet. Men man sätter upp det på en tillfällig
              basis. Under tiden kan man sedan jobba med detaljplaner framåt
              för att lösa situationen.
            </seg>
            <seg>
              Vi vet att det i Sverige i genomsnitt tar väldigt lång tid från
              idé till att man kan lämna över en nyckel. Under den tiden måste
              människor faktiskt ha någonstans att bo. Därför är detta, som
              jag sa, mycket efterlängtat av kommunerna. Nu får vi hoppas att
              rättstillämpningen stämmer överens med det som vi som lagstiftare
              tänker oss. Vi har naturligtvis fortfarande kvar frågorna om överklagande
              och så vidare. Därför är det inte säkert att detta räcker hela
              vägen fram. Jag tror att man skulle behöva titta även på den biten.
            </seg>
            <seg>
              I utskottet finns det partier som är väldigt oroliga: Nu kommer
              vi att få getton. Man kommer att bygga massor av områden med tillfälliga
              bostäder. Och det blir en väldigt tråkig uppväxtmiljö för barn,
              eftersom 15 år – som är den maximala tiden – naturligtvis är en
              väldigt lång tid, framför allt om man är barn.
            </seg>
            <seg>
              Jag måste anföra att jag känner en stor tillit till mina kommunpolitiker.
              De är inte intresserade av att få stora bostadsområden av väldigt
              dålig kvalitet, där människor ska bo under en väldigt lång tid,
              utan de är naturligtvis mycket intresserade av att ha goda boendemiljöer
              för sina kommuninvånare.
            </seg>
            <seg>
              Men vi behöver lösa den här akuta situationen. Som jag sa: Eftersom
              rättstillämpningen har varit sådan att man inte har fått tidsbegränsade
              bygglov känns detta väldigt bra. Jag tycker till och med att dessa
              nya regler för tidsbegränsade bygglov för bostäder är så bra att
              vi borde ändra lagstiftningen så att den ser ut på detta sätt
              för all framtid. Nu kom vi inte så långt, men jag tror att vi
              kommer att hamna där så småningom.
            </seg>
          </u>
          <note>
            Med detta, herr talman, yrkar jag bifall till förslaget i betänkandet.
          </note>
          <note type="speaker">
            Anf. 44 ROGER HEDLUND (SD):
          </note>
          <u who="roger_hedlund_db260f" xml:id="i-b6b8cf53c58473f7">
            <seg>
              Herr talman! Vi står i dag inför ett förslag som regeringen har
              lagt fram. Man har stöd av Alliansen, eftersom detta är en del
              av regeringens och Alliansens överenskommelse om migrationspolitiken.
            </seg>
            <seg>
              Förslaget handlar om tidsbegränsade bygglov. Detta förslag kommer
              att innebära att man kan kringgå kravet på att lyssna till allmänhetens
              intressen. Det kan också skapa många nya utanförskapsområden.
            </seg>
            <seg>
              De tidsbegränsade bygglov som denna proposition handlar om innebär
              att man kan ha en byggnad uppställd under 15 års tid. Lagen ska
              tillämpas under en sexårsperiod, vilket innebär att dessa tillfälliga
              byggnader kan stå kvar fram till år 2038. Man använder sig av
              ord som tidsbegränsade bygglov, men här talar vi om väldigt lång
              tid framöver.
            </seg>
            <seg>
              De tidsbegränsade bygglov som föreslås i propositionen innebär
              också att man kan frångå en rad olika krav som i dag ställs på
              permanenta bostäder, gällande bland annat kvalitet, att man ska
              lyssna till allmänhetens intressen vid nybyggnation och att dessa
              bostäder ska smälta in i omgivning ­ en. Dessa krav kan man helt
              frångå om det här förslaget blir verklighet.
            </seg>
            <seg>
              Konsekvenserna av förslaget skulle bli omfattande, och förslaget
              är väldigt långtgående för samhället framöver. Bland annat skulle
              den långsiktiga bostads- och samhällsplaneringen förstöras – vid
              framtida byggna ­ tion kan bostäderna som har uppförts med tidsbegränsade
              bygglov stå i vägen för en långsiktig bostadsplanering, eftersom
              de kan stå kvar i upp till 15 år.
            </seg>
            <seg>
              Vi talar om en väldigt lång tidsperiod. Man menar att detta ska
              vara en av de akuta åtgärderna för att lösa bostadsbristen. Det
              kan dock innebära att vi långsiktigt försämrar möjligheten att
              bygga fler bostäder, eftersom dessa tillfälliga bostäder kommer
              att hamna som en bromskloss för framtida byggande.
            </seg>
            <seg>
              Det som man från regeringens och Alliansens sida menar ska vara
              en lösning för att få fram bostäder kan kanske vara en förbättring
              under en väldigt kort period, men långsiktigt kan det här sätta
              käppar i hjulen för ett ökat bostadsbyggande.
            </seg>
            <seg>
              Under 2016 fattade riksdagen beslut om att kommunerna måste ta
              emot ett antal flyktingar – en sorts fördelningskvot över landet.
              Denna så kallade anvisningslag kan i kombination med de tidsbegränsade
              byggloven innebära att kommunerna tvingas att bygga – eller ställa
              upp – en rad olika tillfälliga bostäder.
            </seg>
            <seg>
              I förlängningen är risken att detta skapar fler utanförskapsområden
              – fler utsatta områden. Jag funderar på vilket svar vi hade fått
              från polisen om denna proposition hade gått dit på remiss. Tillfälliga
              bostäder innebär en stor risk. I förlängningen kan det handla
              om väldigt stora områden som kan bli socialt utsatta.
            </seg>
            <seg>
              De som äger dessa bostäder kommer inte att ha något större intresse
              av att förvalta vare sig dem eller omgivningen i någon vidare
              utsträckning, i och med att det handlar om tillfälliga bostäder.
              Det som är menat att skapa bättre förutsättningar för att få fram
              fler bostäder kommer alltså kanske i förlängningen att i stället
              skapa väldigt stora problem med nya utanförskapsområden.
            </seg>
            <seg>
              Vidare innebär detta att allmänhetens intressen åsidosätts. På
              det här viset kan en byggnad uppföras i närheten av ens eget bostadsområde
              eller i närheten av ens eget hus utan att man får möjlighet att
              vara med och påverka det. Regeringen skapar en sådan öppning genom
              det här förslaget, som alltså är väldigt långtgående på många
              sätt.
            </seg>
            <seg>
              Vi vet att många andra lagar som har ansetts vara tillfälliga
              har övergått till att bli permanenta. När de bostäder som får
              upprättas under en 15-årsperiod sedan ska flyttas eller tas bort
              ifrån det ställe som de stått på kan vi hamna i en situation där
              det läggs fram ett nytt förslag som möjliggör att dessa bostäder
              får vara kvar. Detta skulle innebära att grannarnas intresse av
              att påverka sin omgivning helt slås ut, eftersom man för 15 år
              sedan gjorde det möjligt att bygga bostäder i anslutning till
              andra bostäder, utan att grannarna kan vara med och påverka, och
              att de här bostäderna efter 15 år permanentas.
            </seg>
            <seg>
              Detta gör det också möjligt att bygga bostäder i anslutning till
              företag. Vi vet att det kan hända väldigt mycket under en 15-årsperiod
              – företag expanderar och nya företag vill ha tillgång till industrimark,
              men där har man byggt bostäder. Detta försvårar alltså även för
              näringslivet när det gäller att bygga vidare på verksamheten eller
              att etablera ny verksamhet i anslutning till industrier. Det försvåras
              just av att bostäder har byggts där.
            </seg>
            <seg>
              Det är svårt att veta exakt vad som händer 15 år framöver. Det
              som beskrivs som ett tidsbegränsat bygglov handlar trots allt
              om en väldigt lång tidsperiod.
            </seg>
            <seg>
              Herr talman! Risken är att byggbolag och byggherrar riktar in
              sig på tillfälliga bostäder i stället för att bygga permanenta
              bostäder för lång tid framöver.
            </seg>
            <seg>
              Hela detta förslag innebär att den långsiktiga planeringen slås
              undan. När man bygger bostäder måste man tänka på att anpassa
              allting runt omkring – kollektivtrafik, förskolor och skolor,
              sjukvård och liknande. För detta krävs långsiktig planering, och
              just därför – för att man måste planera samhället för så lång
              tid framåt – tar det lång tid att bygga bostäder i dag. Detta
              skulle slås sönder i och med det förslag som ligger på riksdagens
              bord i dag.
            </seg>
            <seg>
              Herr talman! Med dessa ord vill jag yrka bifall till Sverigedemokrater
              ­ nas reservation 1, vilket innebär att vi yrkar avslag på förslaget
              i proposi ­ tionen.
            </seg>
          </u>
          <note type="speaker">
            Anf. 45 OLA JOHANSSON (C):
          </note>
          <u who="ola_johansson_d42979" xml:id="i-322e03d7abc878da">
            <seg>
              Herr talman! Centerpartiet välkomnar ofta regelförenklingar och
              självklart också denna som ju är en följd av migrationsöverenskommelsen.
              Samtidigt önskar jag när jag står här i dag att det ginge att
              också ta ställning till de övriga undantag som har beretts av
              regeringen och som skulle kunna göra skillnad för möjligheten
              att få fram också andra temporära lösningar när de akuta behoven
              blir så stora som de var när en mängd asylsökande kom till vårt
              land och precis som de var när överenskommelsen gjordes. Det hade
              inneburit att vi sluppit hysa människor i idrottshallar och annat,
              utan vi hade kunnat få fram någon form av enklare bostäder så
              att människor kunde få tak över huvudet.
            </seg>
            <seg>
              Jag och Centerpartiet kan konstatera att vi här har att besluta
              om en ny lag vars giltighetstid ska vara tidsbegränsad. Det vill
              säga att den här lagen, som syftar till att regelförenkla för
              tidsbegränsade bygglov, ska upphöra att gälla redan efter sex
              år, den 1 maj 2023, för att vi sedan ska återgå till det som nu
              gäller, såvitt jag förstår.
            </seg>
            <seg>
              Förändringen innebär att kravet på tidsbegränsat bygglov på maximalt
              15 år inte längre ska vara att behovet av själva åtgärden, det
              vill säga bostaden, ska vara av tillfällig karaktär, utan att
              åtgärden innan bygglovet har upphört att gälla ska kunna tas bort
              och att marken ska kunna återställas. Det tycker vi är en bra
              förändring, och jag noterar att Centerpartiet inte är ensamt om
              att tycka det. Bara Sverigedemokraterna och Vänsterpartiet är
              emot. Därför, herr talman, yrkar jag bifall till förslaget i betänkandet.
            </seg>
            <seg>
              I min egen hemkommun, Kungsbacka, upphävde länsstyrelsen för
              en kort tid sedan ett bygglov som kommunen beviljat för tillfälliga
              bostäder i Kläppa, nära den nya tågstationen i anslutning till
              samhället Åsa. Modulerna, som det kommunala bostadsföretaget hade
              beställt redan när de hade fått bygglovet, levererades bara några
              dagar efter det att kommunen hade beviljat bygglov, eftersom det
              var bråttom att få bostäderna på plats. Länsstyrelsen upphävde
              bygglovet. Men jag kan berätta att husen i alla fall placerades
              på sin sockel direkt när de levererades. Bostadsföretaget betalade
              sitt vite, och länsstyrelsen ändrade till slut sitt beslut. Med
              en sådan här lagstiftning på plats då hade inte detta behövt hända.
            </seg>
            <seg>
              Vi menar, herr talman, att förslaget om återställande av mark
              är så bra att vi från Centerpartiet inte ser något skäl att återgå
              till den tidigare lagstiftningen redan den 1 maj 2023, utan att
              kravet för att få ett tidsbegränsat bygglov på maximalt 15 år
              också efter det datumet ska vara att marken ska kunna återställas.
              Jag hoppas att den regering som då har ansvaret ser till att det
              också blir så.
            </seg>
            <seg>
              Jag ser inget som tyder på att tillgången på bostäder kommer
              att vara begränsad under så kort tid som hävdas. Boverket uppskattar
              att behovet fram till 2025 kommer att vara 710 000 bostäder. Det
              vill säga att Boverket beräknar att vi kommer att ha brist på
              bostäder två år efter det att vi har återgått till nuvarande lagstiftning
              om tidsbegränsade bygglov.
            </seg>
            <seg>
              I framtiden kommer behovet av bostäder att variera över tid och
              på olika platser. Jag ser självklart inte tidsbegränsade bygglov
              som lösningen på bostadskrisen permanent, men jag ser det som
              en del i en bostadspolitik som måste föras, framför allt i kommuner
              som växer snabbt genom företagsetableringar, behovet av studentbostäder,
              migration med mera.
            </seg>
            <seg>
              Jag kommer inte att yrka bifall till vår reservation, trots att
              jag gärna hade gjort det. Det finns mycket klokskap i vår motion,
              och jag hoppas att inte enbart Moderaterna har tagit till sig
              denna.
            </seg>
          </u>
          <note type="speaker">
            Anf. 46 NOOSHI DADGOSTAR (V):
          </note>
          <u who="nooshi_dadgostar_05de0e" xml:id="i-5efdd0d0165deac5">
            <seg>
              Herr talman! Vi diskuterar i dag tidsbegränsade bygglov eller
              tillfälliga bygglov.
            </seg>
            <seg>
              Vänsterpartiet har ett antal reservationer i det här betänkandet,
              men för tids vinnande yrkar jag bifall bara till reservation 4.
            </seg>
            <seg>
              De flesta av oss härinne och därute bor i en kommun med bostadsbrist.
              Det gör att många inte kan flytta närma re jobbet. Det gör att
              många 25 ‑ åringar fortfarande bor hemma. Det gör att flera tjejer
              och killar måste trängas ihop i en etta för att ha råd med en
              väldigt hög andrahandshyra.
            </seg>
            <seg>
              Anledningen till detta är att Sverige under väldigt lång tid
              har saknat en social bostadspolitik. Jag menar att det därför
              är olyckligt i grunden att den här frågan kopplas ihop med flyktingpolitiken.
              Det är många fler än flyktingar som i dag saknar en bostad, eftersom
              vi under lång tid har satsat alldeles för lite politisk tid och
              resurser på att bygga bostäder som folk faktiskt har råd med.
            </seg>
            <seg>
              Politiken har alldeles för länge varit styrd av ett fåtal stora
              företag som bara har arbetat för egna intressen. Det har byggts
              för dyrt och för lite, och det är något som långsiktigt behöver
              förändras. Bostäder ska vara något som vi alla enkelt har tillgång
              till. Det ska vara en självklarhet att man ska kunna flytta hemifrån
              när man blir vuxen, ungefär som att man ska få vård när man blir
              sjuk eller få gå i skolan när man har fyllt sju.
            </seg>
            <seg>
              Det ska inte bara vara jättedyra bostadsrätter i extravaganta
              skrytbyggen eller socialbostäder för de allra fattigaste, utan
              vi måste alla gemensamt se till att det byggs trygga och varma
              hem för alla, även för den generation som flyttar hemifrån i dag.
            </seg>
            <seg>
              Det absolut viktigaste, enligt mig, är att få fram hyresrätter
              med rimliga hyror. Därför har Vänsterpartiet tillsammans med regeringen
              genomfört stora satsningar på byggande av hyresrätter med överkomliga
              hyror.
            </seg>
            <seg>
              Utgångspunkten för Vänsterpartiet är att bostadsbyggandet i Sverige
              i regel ska planeras långsiktigt och vara för permanent bruk.
              Det är en stor investering. Och vi ska i Sverige ställa höga krav,
              ja kanske till och med högre krav än vad vi ställer nu, på att
              det byggs med hög kvalitet utifrån ett stadsmiljö-, gestaltnings-
              och samordningsperspektiv och för att bostäderna ska vara hållbara
              och hålla god standard. Husen ska ju stå i 50 eller kanske 100
              år. Det är helt enkelt dumt att bygga dåligt från början och bygga
              in sociala problem för lång tid framöver. Men i vissa fall behöver
              möjligheten finnas att under en begränsad period bygga bostäder
              med tillfälliga bygglov – så är det. Många av de bostäder som
              i dag byggs med tillfälliga bygglov håller dessutom ganska god
              kvalitet.
            </seg>
            <seg>
              Reglerna för tillfälliga bygglov behöve r därför vara ändamålsenliga.
              I den situation som är i dag finns det ett behov av att under
              rimliga former avhjälpa den allra mest akuta situationen på bostadsmarknaden.
              Att upprätta tillfällig byggnation på mark i väntan på permanent
              byggnation är ett exempel på smart användning av mark. Det kan
              till och med vara rimligt att bostädernas ekonomiska hållbarhet
              i sig avgörs av den enskilde aktören och att lagstiftningen, som
              förslaget är nu, i stället fokuserar på att platsen ska kunna
              återställas i enlighet med planen.
            </seg>
            <seg>
              Eftersom det tillfälliga bygglovet ändå ska finnas kvar i 15
              år kommer förändringarna av lagstiftningen att påverka stadsmiljöer
              ända fram till åren kring 2040. 15 år är en ganska lång tid, kanske
              inte utifrån ett stadsmiljöperspektiv men i en enskild individs
              liv. Vi menar därför att det finns ett antal goda argument för
              att begränsa lagstiftningens giltighetstid till tre år.
            </seg>
            <seg>
              Det är viktigt att planering av permanent byggnation inte trängs
              ut av sämre temporärt byggande. Det är redan en ansträngd personalsituation
              på plankontoren i kommunerna. Vi menar att vi inte får hamna i
              situationen att knappa personalresurser gör att planering av permanent
              byggande avstannar.
            </seg>
            <seg>
              Lagändringen får naturligtvis inte leda till att kvalitet och
              standard slentrianmässigt försämras för allt fler personer i vårt
              land. Vi ska inte plötsligt få en mängd halvtaskiga korttidsboenden
              överallt. Det är inte det som är syftet, utan tanken måste vara
              att använda mark på ett smart sätt, även tillfälligt, för att
              avhjälpa den akuta bostadsbristen. Vi vill därför begränsa lagstiftningen
              till tre år i stället för regeringens förslag på sex år. Vi vill
              även utvärdera lagen för att kontrollera att de negativa effekter
              som detta kan få inte uppstår.
            </seg>
          </u>
          <note type="speaker">
            Anf. 47 TUVE SKÅNBERG (KD):
          </note>
          <u who="tuve_skanberg_17493b" xml:id="i-0f29a112bfcb748d">
            <seg>
              Herr talman! Civilutskottet behandlar i sitt betänkande CU21
              tidsbegränsade bygglov för bostäder. Hittills har det låtit som
              om det spretar väldigt åt många olika håll, men det gör det inte.
            </seg>
            <seg>
              Alliansen har tillsammans med regeringen kommit fram till att
              så som läget är nu behövs dessa begränsade bygglov. Vi har utarbetat
              ett regelsystem som är hanterbart. Givetvis är det en kompromiss
              mellan olika intressen, men till sin helhet är det klokt.
            </seg>
            <seg>
              Som vi har hört är behovet av bostäder stort. Det behövs drygt
              700 000 bostäder på relativt begränsad tid. Antalet nytillkomna
              nysvenskar är stort. Bostäderna räcker inte till, och de som finns
              är för dyra. Det är den verklighet vi lever i.
            </seg>
            <seg>
              Därför har regeringen och allianspartierna gjort en migrationsöverenskommelse
              där vi tillsammans har försökt att ta fram ett regelverk och åtgärder
              med olika konkreta förslag för att förbättra denna situation.
            </seg>
            <seg>
              Det har redan inneburit och kommer att innebära en skillnad för
              människor som annars hade varit hänvisade till betydligt sämre
              lösningar. Det vi talar om är nämligen alternativ till tält.
            </seg>
            <seg>
              I min hemtrakt skulle det sättas upp tältförläggningar ute på
              ett övningsfält för militär verksamhet. Vi undrade alla hur det
              skulle gå. Var tanken att det skulle avskräcka människor från
              att komma, eller skulle de faktiskt bo i tält? Men vi kunde ju
              inte inhysa dem på hotell. De måste finnas ett mellanting.
            </seg>
            <seg>
              När före detta Jugoslavien föll samman och vi fick en mängd flyktingar
              till Sverige sattes det upp enkla baracker i ett industriområde
              i min hemkommun Simrishamn. Jag var på besök där flera gånger,
              för vi hade vänner bland flyktingarna. Vi försökte hjälpa dem,
              vi åt middag ihop och vi gjorde aktiviteter tillsammans.
            </seg>
            <seg>
              Jag märkte att det var lyhört. Så fort ett barn grät i ena änden
              av huset väcktes de andra. Det var inte ett permanent boende;
              man kunde inte bo så i många år. Men det var ett bättre boende
              än tält. Barackerna var tillräckligt bra, för de gav tak över
              huvudet åt människor som hade flytt för sina liv. Simrishamn s
              kommun fixade fram det i en handvändning.
            </seg>
            <seg>
              I dag är det industrimark igen, och barackerna är borta. Jag
              hade inte velat se dem stå kvar, men de behövdes där och då under
              en begränsad tid.
            </seg>
            <seg>
              Det vi debatterar nu är samma tanke. Lagen ska gälla i sex år,
              och husen ska få stå max 15 år. Förhoppningsvis ska ingen bo där
              i alla 15 år, men det kan komma nya människor allteftersom att
              andra slussas ut.
            </seg>
            <seg>
              Det är sant att dessa hus kanske inte är lika hållbara, håller
              värmen lika bra, är åtgärdade mot lyhördhet och så vidare, men
              det är ett alternativ under ett tag för att människor ska få tak
              över huvudet och ett drägligt leverne.
            </seg>
            <seg>
              Förhoppningen och ambitionen är förstås att vi ska ha riktiga
              bostäder som håller över tid. Därför är det bra att dessa hus
              ska jämföras med all annan bebyggelse efter 15 år, och de ska
              inte stå kvar om det handlar om dessa tillfälliga bygglov. Det
              handlar inte bara om kvaliteten utan om var de är placerade. Det
              kan till exempel vara på industrimark.
            </seg>
            <seg>
              Vid sidan av åtgärder för att på lång sikt lösa bostadsbristen
              genom permanent byggande behöver vi också möjligheter till lösningar
              på kortare sikt. Det här är en sådan.
            </seg>
            <seg>
              Det behövs en särskild reglering om tidsbegränsade bygglov för
              bostäder och för åtgärder som krävs i anslutning till bostadsbyggnaderna
              som gör det möjligt att i större utsträckning uppföra byggnader
              för bostadsändamål än vad de bestämmelser vi nu har medger.
            </seg>
            <seg>
              En förbättrad bostadssituation i samhället bidrar till mindre
              segrega ­ tion.
            </seg>
            <seg>
              Förslaget förväntas medföra att fler bostäder uppförs med stöd
              av tidsbegränsade bygglov. Det gäller främst i områden med stor
              bostadsbrist. De positiva konsekvenserna av att människor snabbare
              kan få tillgång till en bostad överväger trots allt de negativa
              konsekvenser det skulle kunna innebära att nya bostadsbyggnader
              uppförs under begränsad tid.
            </seg>
            <seg>
              Vi tror att kommunerna bäst kan bestämma var tillfälliga byggnader
              lokaliseras och hur de ska utformas. Vi tror också att bostadsbristen
              på sikt tas om hand med permanenta åtgärder.
            </seg>
            <seg>
              Kommunernas tillsyn säkerställer också att den markanvändning
              som medgetts med stöd av det tidsbegränsade bygglovet upphör och
              att platsen återställs när den medgivna tiden har löpt ut.
            </seg>
            <seg>
              Ett tidsbegränsat bygglov enligt förslaget ges först efter en
              lämplighetsprövning och intresseavvägning. Mot bakgrund av detta
              och av att kommunerna fortfarande har möjlighet att ställa krav
              på lokalisering, placering och omgivningspåverkan är det mindre
              sannolikt att andra enskilda kommer att beröras på ett oacceptabelt
              sätt. Jag tänker här på Sverigedemokraternas invändning, och det
              ska inte behöva komma dithän.
            </seg>
            <seg>
              Lagändringen möjliggör att fler bostäder kan uppföras med stöd
              av tidsbegränsade bygglov under en tid då behovet är mycket stort.
              Utgångspunkten är dock även fortsättningsvis att planering ska
              ske och att bostadsbristen på sikt ska lösas genom permanent byggande
              i enlighet med de vanliga regler som finns. Därför tycker jag
              och Kristdemokraterna att regleringens giltighet bör vara tidsbegränsad.
            </seg>
            <seg>
              Det är i dag svårt att bedöma hur länge behovet av bestämmelsen
              kommer att finnas kvar. Om behovet ändras i framtiden får vi pröva
              det då. Behovet av bostäder tyder dock på att den bör gälla till
              dess att situationen på bostadsmarknaden har hunnit förbättras.
            </seg>
            <seg>
              Detta kommer vi att kämpa hårt för, för det behövs bra bostäder,
              både för dem med god ekonomi som är beredda att slanta upp och
              för dem som är på väg in i det goda boendet och det goda livet
              och kämpar för att komma dit.
            </seg>
          </u>
          <note type="speaker">
            Anf. 48 SHADIYE HEYDARI (S):
          </note>
          <note>
            Herr talman! Civilutskottet debatterar nu betänkande 2016/17:CU21
            om tidsbegränsande bygglov för bostäder.
          </note>
          <u prev="cont" who="unknown">
            <seg>
              Inledningsvis vill jag säga att det är glädjande att allianspartierna
              ställer sig bakom betänkandet. Det är genom samarbete och långsiktiga
              lösningar vi kan få bukt med de bostadspolitiska utmaningarna,
              bygga Sverige starkt och göra livet bättre för folket.
            </seg>
            <seg>
              Herr talman! Regeringens proposition är en del av den blocköverskridande
              migrationsöverenskommelsen. Det är en överenskommelse som vi avser
              att följa. Vi har samma uppfattning som regeringen att bostadsbristen
              i dag är så allvarlig att det behöver byggas nya bostäder i en
              omfattning som Sverige inte har varit i närheten av på många år.
            </seg>
            <seg>
              Bostaden är avgörande och nödvändig för den enskildes hälsa och
              för möjligheten att ta ett jobb eller påbörja en utbildning på
              en studieort. Inte minst är bostaden central för etablering i
              det svenska samhället.
            </seg>
            <seg>
              Bostadsbristen gör att vart femte hushåll i miljonprogramsområdena
              är trångbott, och detta påverkar hälsan och inte minst skolresultaten.
              Många barn har inte utrymme hemma för att sitta i lugn och ro
              och göra sina läxor, vilket även resulterar i oro och ångest.
              Det försvårar integrationen i det svenska samhället.
            </seg>
            <seg>
              Vi delar regeringens bedömning att det behövs en ny paragraf
              i plan- och bygglagen som förs in i en särskild reglering om tidsbegränsade
              bygglov för byggnader för bostadsändamål för att snabbt få fram
              fler bostäder som en följd av det stora mottagandet.
            </seg>
            <seg>
              Vi har samma uppfattning som regeringen om tiden, om att tidsbegränsa
              bygglovet och om att det får ges för sammanlagt högst 15 år.
            </seg>
            <seg>
              Herr talman! Vi har bostadsbrist i de flesta av landets kommuner.
              Bostadsbristen är ett av Sveriges största hinder för tillväxt
              och utveckling. Enligt Boverkets beräkning saknas 700 000 bostäder.
            </seg>
            <seg>
              Under många år har Sverige byggt för få bostäder. I dag är bostadsbyggandet
              i nivå med miljonprogrammets dagar, vilket är bra.
            </seg>
            <seg>
              Regeringens ambition är att bygga bort bostadsbristen genom att
              bygga tillfälliga bostäder när behovet är stort.
            </seg>
            <seg>
              Vi delar regeringens uppfattning att en förbättrad bostadssituation
              i samhället bidrar till minskad segregation samt underlättar och
              stärker etableringen av nyanlända.
            </seg>
            <seg>
              Utgångspunkten är dock fortfarande att bostadsbristen på sikt
              ska lösas genom permanent byggande och genom att skapa ett socialt,
              ekologiskt och ekonomiskt hållbart Sverige som ger alla människor
              möjligheter och framtidstro.
            </seg>
            <seg>
              Herr talman! Vi delar regeringens uppfattning om tilltron till
              kommunerna i fråga om var tillfälliga byggnader lokaliseras och
              hur de utformas och till att bostadsbristen på sikt tas om hand
              med permanenta åtgärder.
            </seg>
            <seg>
              Det är viktigt att nämna att kommunernas tillsyn också säkerställer
              att den markanvändning som medgetts med stöd av det tidsbegränsade
              bygglovet upphör och att platsen återställs när den medgivna tiden
              har gått ut, om inte åtgärden har bedömts uppfylla kraven för
              permanent lov vid en ny prövning.
            </seg>
            <seg>
              Vi har samma uppfattning som regeringen om att regleringens giltighet
              ska vara tidsbegränsad till sex år. Det är svårt att i dag bedöma
              hur länge behovet av bestämmelsen kommer att finnas kvar.
            </seg>
            <seg>
              Herr talman! Regeringen storsatsar på bostadsbyggandet. Nu gör
              vi den största bostadspolitiska satsningen på 20 år. Vi har lanserat
              ett stort bostadspolitiskt paket, och regeringen har sjösatt ytterligare
              22 konkreta punktprogram med reformer för ökat bostadsbyggande.
            </seg>
            <seg>
              Vi vill poängtera att bostadsbristen i grunden ska åtgärdas genom
              permanent byggande. Dock resulterar dagens rådande situation i
              ett ansträngt läge när det gäller bostäder i hela landet, och
              därför är det nödvändigt med tillfälliga lösningar för bostadsbyggandet
              under en övergående period, precis som regeringen föreslår.
            </seg>
            <seg>
              Nyckelordet i denna proposition är tillfälliga lösningar i ett
              läge där Sverige har haft ett högt mottagande. Det krävs tillfälliga
              lättnader i regelverket för att kommunerna ska kunna lösa situationen.
              Kommunerna välkomnar propositionen från regeringen. Den gör att
              kommunerna nu får förutsättningar att kunna ta sig an bristen
              på boende för en utsatt grupp i vårt samhälle.
            </seg>
            <seg>
              Utgångspunkten är dock fortfarande att bostadsbristen på sikt
              ska lösas genom permanent byggande och skapa ett socialt, ekologiskt
              och ekonomiskt hållbart Sverige som ger alla människor möjligheter
              och framtidstro.
            </seg>
            <seg>
              (Applåder)
            </seg>
          </u>
          <note>
            Jag vill yrka bifall till utskottets förslag och avslag på samtliga
            mo ­ tionsyrkanden.
          </note>
          <note>
            Den nya bestämmelsen föreslås träda i kraft den 1 maj 2017 och
            upphöra att gälla den 1 maj 2023.
          </note>
          <note type="speaker">
            Anf. 49 EMMA HULT (MP):
          </note>
          <u who="emma_hult_21a603" xml:id="i-fa9f0a8671ea569a" next="cont">
            <seg>
              Herr talman! Precis som mina kamrater sagt tidigare debatterar
              vi i dag betänkande CU21 om tidsbegränsande bygglov för bostäder.
              Den lagförändring som vi debatterar behövs för att möjliggöra
              fler bostäder på kortare tid än vad vi klarar av med nuvarande
              regelverk.
            </seg>
            <seg>
              Att införa tidsbegränsade bygglov också för bostäder är en tidsbegränsad
              åtgärd som behövs just nu därför att bostadsbristen i Sverige
              blir akut för allt fler. Bostadsbristen beror på att vi har för
              få bostäder i vårt land, inte på att vi har för många människor
              som vill bo här. Jag vill välkomna fler till Sverige.
            </seg>
            <seg>
              Bostadsbristen är inte heller något som uppstått på senare år
              utan en brist som länge har varit ett fenomen i flera av landets
              kommuner. I dag är bristen dessvärre ett faktum för allt fler.
              Bostadsbristen beror på att vi har byggt alldeles för lite under
              lång tid. Tur är det då att det just nu byggs som bara den runt
              om i hela vårt land. Detta betyder att fler kommer att få en bostad,
              och det är bra.
            </seg>
            <seg>
              För att lösa den akuta brist som vi har i dag behöver vi denna
              lagstiftningsförändring så att tidsbegränsade bygglov tillåts
              också för bostäder. Men med den takt som byggandet i dag är uppe
              i behöver vi förhoppningsvis inte uppföra bostäder med tidsbegränsade
              bygglov i framtiden utan kommer med god planering att kunna tillgodose
              det behov vi har då.
            </seg>
            <seg>
              Vårt gemensamma mål måste vara att kunna erbjuda bostäder på
              den ordinarie bostadsmarknaden, åt alla. Därför anser jag, precis
              som reger ­ ingen föreslår och som utskottet också ställer sig
              bakom, att lagändringen ska vara tidsbegränsad.
            </seg>
          </u>
          <note>
            Jag yrkar därför bifall till utskottets förslag.
          </note>
          <u who="emma_hult_21a603" prev="cont">
            <seg>
              (Applåder)
            </seg>
          </u>
          <note type="speaker">
            Anf. 50 ROBERT HANNAH (L):
          </note>
          <u who="robert_hannah_906770" xml:id="i-e6f52cb74f6fcbed">
            <seg>
              Herr talman! Det saknas 700 000 lägenheter i Sverige. Liberalerna
              är det parti i Sveriges riksdag som på riktigt inser behovet av
              en genomgripande och långsiktig reform av bostadsmarknaden.
            </seg>
            <seg>
              Vi behöver fler bostäder, och ja, jag vågar säga det: Vi behöver
              mer marknadstänk för att bostadsmarknaden ska fungera. Enligt
              min mening saknas i dag helt krisinsikt hos regeringen och bostadsministern.
              Regeringens svar på den största bostadspolitiska utmaningen sedan
              miljonprogrammets tid är rena rama 70-talspolitiken med mångmiljardbidrag
              till företag – hör och häpna, företag – inte individer. Det kallas
              subventioner.
            </seg>
            <seg>
              Det fungerade inte på 70-talet, och det kommer inte att fungera
              i dag heller. Bidragen går inte till enskilda individer som har
              svårt att betala sin hyra, till exempel den ensamma mamman eller
              fattigpensionären, utan till rika byggföretag som inte vill ha
              dem. Det är alltså rika byggherrar som ska få bidrag, enligt Vänsterpartiet,
              Miljöpartiet och Socialdemokraterna. Vi i Liberalerna vill se
              3,6 miljarder i högre bostadstillägg till pensionärer och riktade
              bidrag till ensamstående föräldrar. Det är riktig och ansvarsfull
              bostadspolitik.
            </seg>
            <seg>
              Men över till dagens tema: Tack vare migrationsöverenskommelsen
              debatterar vi i dag ett lagförslag om tidsbegränsade bygglov för
              byggnader för bostadsändamål, men lagstiftningen ska gälla alla
              typer av bostäder för alla människor i Sverige.
            </seg>
            <seg>
              Kommunerna ska inte längre behöva bevisa att behovet är tillfälligt
              för att kunna bygga tillfälliga bostäder. Det räcker med att man
              kan återställa marken. Förändringen är nödvändig eftersom vi har
              bostadsbrist i 240 av Sveriges 290 kommuner. Samtidigt är det
              nödvändigt för att lösa bostadssituationen för nyanlända.
            </seg>
            <seg>
              Sverigedemokraterna säger i dag nej till denna lag och visar
              därmed, enligt min mening, sitt rätta ansikte. Sverigedemokraterna
              är hjärtlösa och ansvarslösa och vill hellre att asylsökande går
              bostadslösa i Sverige än att de ska ges ett värdigt tak över huvudet.
              Det är en mänsklig rättighet att ha tak över huvudet, oavsett
              om man anser att personen ska få stanna i Sverige eller inte.
            </seg>
            <seg>
              Jag vill också påpeka att mycket av det som Sverigedemokraterna
              har sagt i dag är rena konspirationsteorier. I verkligheten är
              det bostadsbrist i 240 av Sveriges 290 kommuner, och det Sverigedemokraterna
              säger nej till i dag är faktiskt bostäder till alla svenskar,
              inte bara till nyanlända. Men den riktiga anledningen till att
              de säger nej till lagstiftningen är att det är en åtgärd som ska
              ge bostäder för nyanlända, och det är värt att nämna.
            </seg>
            <seg>
              Liberalerna har ställt sig bakom anvisningslagen, som innebär
              att flyktingar som har fått uppehållstillstånd i Sverige och alltså
              får stanna här ska fördelas mellan alla svenska kommuner. Vi i
              Liberalerna menar att Sverige inte kan kräva att alla EU-länder
              ska ta ansvar för flyktingar om inte alla svenska kommuner gör
              detsamma. I Liberalerna har vi därför tagit tydlig ställning:
              Vi säger nej till fler parallellsamhällen.
            </seg>
            <seg>
              Jag är stolt över Liberalernas lokala företrädare, som tar sitt
              ansvar för att se till att deras kommuner tar emot nyanlända flyktingar
              som har fått uppehållstillstånd.
            </seg>
            <seg>
              Vi kommer inte att rösta med partier som anser att Sverige behöver
              andningspauser eller liknande i mottagandet av kommunplacerade
              personer som har fått uppehållstillstånd. Det skulle bara betyda
              att redan ansträngda kommuner som Södertälje och Botkyrka får
              ta till exempel Ekerös ansvar. Jag vill säga att Liberalerna på
              Ekerö gjorde mig som liberal väldigt stolt när de nyligen stod
              emot krav på att stoppa mottagande av nyanlända. Tvärtemot vad
              majoriteten på Ekerö menar vill vi i Liberalerna att vissa kommuner
              ska ta ett större ansvar.
            </seg>
            <seg>
              Liberalerna menar allvar med att bekämpa utanförskapet. Vi vill
              därför se en översyn av EBO-lagstiftningen, som innebär att asylsökande
              får välja att placeras i en kommun och hitta eget boende i stället
              för att anvisas till ett asylboende.
            </seg>
            <seg>
              Vi anser att vissa kommuner, kommundelar och stadsdelar ska kunna
              undantas från mottagande av asylsökande som väljer eget boende.
              Vi skickar i dag asylsökande med direkt biljett till utanförskap
              genom att placera dem i sådana områden. Ett exempel är min egen
              hemort Gårdsten i Angered, som har tagit emot en väldigt stor
              andel asylsökande. Man skulle behöva arbeta med dem som redan
              finns där.
            </seg>
            <seg>
              Jag vill vara tydlig mot regeringen, och vi har därför lämnat
              ett skriftligt yttrande i dag. Vi kommer inte att reservera oss
              eller göra något annat eftersom det är en överenskommelse.
            </seg>
            <seg>
              Vi från Liberalerna menar att vi inte kan kräva av kommunala
              politiker att de ska lösa bostadssituationen för nyanlända om
              vi inte ger dem rätt verktyg för att göra det.
            </seg>
            <seg>
              Det som vi ser till exempel här i Helsingfors är att det rödgröna
              styret har misslyckats med sitt mottagande enbart för att de inte
              har rätt verktyg och inte för att de inte vill.
            </seg>
            <seg>
              Regeringen kan inte å ena sidan låta bli att ge rätt verktyg
              och å andra sidan, som Ylva Johansson har gjort, hota med sanktioner.
              I stället för att hota med sanktioner behöver regeringen göra
              som Liberalerna kräver, nämligen ge kommunerna möjlighet att under
              en kort period låta nyanlända bo i genomgångsbostäder med samma
              krav som vi i dag har för asylboenden.
            </seg>
            <seg>
              Jag kan ta ett exempel från Huddinge kommun där kommunen har
              övertagit ett tidigare asylboende. Med de regler som vi har i
              dag får en tredjedel av dem som fick plats på asylboendet plats
              på det boende som nu är kommunalt på grund av de regler som vi
              har. Under en övergångstid är det viktigt att man har tak över
              huvudet och inte behöver bo i olika baracker, som är den andra
              nödlösningen. Från Liberalernas sida anser vi därför att regeringen
              behöver återkomma med ett bättre förslag, så att våra kommunala
              politiker kan göra sitt jobb. De behöver göra sitt jobb rätt.
            </seg>
            <seg>
              Med detta sagt yrkar jag bifall till förslaget i propositionen
              och därmed till utskottets förslag.
            </seg>
          </u>
          <note type="speaker">
            Anf. 51 ROGER HEDLUND (SD) replik:
          </note>
          <u who="roger_hedlund_db260f" xml:id="i-7643dbdb26f404d6">
            <seg>
              Herr talman! I sitt anförande pekade Robert Hannah på Sverigedemokraternas
              inställning till det förslag som ligger på bordet för beslut.
              Det är intressant att lyssna på Robert Hannah med tanke på de
              utspel som ofta görs från hans sida, och där han många gånger
              enligt mig kunde ha en trevligare ton.
            </seg>
            <seg>
              I detta fall menar vi från Sverigedemokraterna att det förslag
              som ligger på bordet om tillfälliga och tidsbegränsade bygglov
              långsiktigt kommer att hämma tillväxten av fler bostäder.
            </seg>
            <seg>
              Som jag nämnde i mitt anförande, med en rad olika påpekanden,
              tror vi att den långsiktiga planeringen av fler bostäder slås
              sönder om vi tillåter tillfälliga bostäder i ett område i upp
              till 15 år. Det kan vara ett hinder för att få till fler bostäder.
            </seg>
            <seg>
              Den tillfälliga och framhastade lösningen av hur man ska försöka
              få fram det antal bostäder som saknas i Sverige i dag, på grund
              av att man har haft en helt okontrollerad invandring och först
              i efterhand har kommit på att man kanske ska ha en lösning för
              var alla dessa människor ska bo, kommer i slutänden bara att leda
              till att vi får större bostadsproblem än att vi behöver få till
              fler bostäder. Det är i alla fall Sverigedemokraternas övertygelse
              när vi läser det förslag som har lagts fram på bordet.
            </seg>
            <seg>
              Risken är att vi får ett antal byggbolag som fokuserar på tillfälliga
              bostäder i stället för att fokusera på det långsiktiga byggandet.
            </seg>
          </u>
          <note type="speaker">
            Anf. 52 ROBERT HANNAH (L) replik:
          </note>
          <u who="robert_hannah_906770" xml:id="i-7eb8b65818110182">
            <seg>
              Herr talman! Det är värt att veta att 240 av Sveriges 290 kommuner
              har bostadsbrist. 90 procent av den svenska befolkningen bor i
              kommuner som har bostadsbrist. Det förslag som ligger på bordet
              kommer att innebära att alla svenskar – oavsett bakgrund, oavsett
              hudfärg, oavsett förutsättningar – kommer att ges en större möjlighet
              att få en bostad. Jag ska ta några tydliga exempel.
            </seg>
            <seg>
              Mitt kommunalråd i Nacka kommun, Gunilla Grudevall-Steen, säger
              att detta förslag är helt fantastiskt för henne, eftersom hon
              då inte behöver bevisa att människor i Nacka har ett tillfälligt
              behov av att hitta en bostad. Och det är det inte. Det är ett
              permanent behov, och man saknar många bostäder.
            </seg>
            <seg>
              Nacka kommun ska bli dubbelt så stor inom en kort tid, och man
              har mycket mark som man planerar att bygga på. Därför innebär
              detta lagförslag att Nacka kommun kommer att kunna bygga väldigt
              många tillfälliga bostäder som de sedan kan flytta på när de permanenta
              bostäderna ska byggas. Men som alla vet tar det ungefär tio år
              från idé till inflyttningsfest. Det innebär att detta förslag
              gör att man kan flytta runt tillfälliga bostäder och ge människor
              tak över huvudet.
            </seg>
            <seg>
              I min hemstad Göteborg ska det också byggas otroligt mycket.
              Där har man också planer på att bygga många tillfälliga bostäder
              tills man får till de permanenta husen, och de tar tid att planera.
              Det handlar om detaljplaner, överklaganden och olika intressen
              som ska höras, och människor ska komma in med sina råd och synpunkter.
              Det är alltså långa processer som behöver hanteras.
            </seg>
            <seg>
              Men när ni säger nej till denna lagstiftning , Roger Hedlund,
              säger ni också nej till att studentbostäder ska kunna byggas.
              Just nu finns det ett fall i Högsta domstolen som handlar om studentbostäder
              som inte har kunnat byggas på grund av att Göteborgs stad inte
              har kunnat bevisa att de är tillfälliga. Det är denna lagstiftning
              som ni sätter stopp för. Ni sätter stopp för den av en enda anledning,
              nämligen att ni inte tycker om flyktingar och att ni inte tycker
              om invandrare. Och ni tänker göra allt i er makt för att stoppa
              dessa människor från att få bostäder och tak över huvudet. Det
              drabbar faktiskt alla svenskar, även dem som röstar på Sverigedemokraterna.
            </seg>
            <seg>
              (Applåder)
            </seg>
          </u>
          <note type="speaker">
            Anf. 53 ROGER HEDLUND (SD) replik:
          </note>
          <u who="roger_hedlund_db260f" xml:id="i-fcf9739486ccce43">
            <seg>
              Herr talman! När vi nu har detta förslag på bordet kanske vi
              kan få en tydlig förklaring från Robert Hannah, som stöder detta
              förslag, till att det är så viktigt att kunna åsidosätta allmänhetens
              intressen när det gäller dessa tillfälliga och tidsbegränsade
              bygglov. Detta förslag innebär nämligen att man kan frångå att
              lyssna på allmänhetens intressen när det gäller nybyggnation av
              bostäder som faktiskt ska stå där i upp till 15 år. Detta förslag
              möjliggör detta. Varför är det så viktigt att frångå allmänhetens
              intressen att kunna påverka sin omgivning? Det skulle jag gärna
              vilja ha ett svar på.
            </seg>
            <seg>
              Sedan skulle jag gärna vilja ha ett svar på hur Robert Hannah
              och Liberalerna tänkte i denna fråga när de skapade denna situation
              i Sverige?
            </seg>
            <seg>
              Vi i Sverigedemokraterna har i allra högsta grad ett intresse
              av att skapa fler bostäder. Men vi menar att detta förslag kommer
              att leda till att det går åt precis andra hållet, alltså att vi
              får färre bostäder på grund av att dessa tillfälliga bostäder
              kommer att sätta käppar i hjulen för det permanenta bostadsbyggandet,
              som kräver en lång planering.
            </seg>
            <seg>
              Det finns en orsak till att det tar lång tid att bygga, nämligen
              att man behöver planera områdena. Om det då står bostäder i vägen,
              som kan stå där i 15 år, är det klart att det kommer att försämra
              möjligheterna för att det byggs nya bostadsområden.
            </seg>
            <seg>
              Jag skulle gärna vilja ha svar på hur Liberalerna har resonerat,
              i stället för att de kommer med anklagelser om att Sverigedemokraterna
              saknar intresse för fler bostäder.
            </seg>
          </u>
          <note type="speaker">
            Anf. 54 ROBERT HANNAH (L) replik:
          </note>
          <u who="robert_hannah_906770" xml:id="i-474c95bc89967fbb" next="cont">
            <seg>
              Herr talman! Frågan var: Varför är det så viktigt att åsidosätta
              allmänhetens intresse?
            </seg>
            <seg>
              Jag kan då meddela Sverigedemokraterna att Hyresgästföreningens
              senaste statistik om unga vuxna som saknar egen bostad visar att
              det är 350 000 unga vuxna som saknar egen bostad. 350 000 unga
              vuxna som vill ha en egen lägenhet har inte det. Hyresgästföreningen
              kommer att komma med en ny rapport i år, och jag kan garantera
              att denna siffra kommer att öka. Det är över 500 000 som står
              i Helsingforss bostadskö, och det är över 200 000 som står i Göteborgs
              bostadskö. Vi har enorma brister. Jag tror att allmänhetens intresse
              är att man ska få tak över huvudet, att få ett hem, att få en
              bostad som man kan kalla sin egen och att få någonstans där man
              leva sitt liv.
            </seg>
            <seg>
              I mina ögon innebär en bostad en frihet. Att stå i en bostadskö
              är inte frihet. Att sitta och vänta på processer är inte frihet.
              Vi som politiker och partier i Sveriges riksdag har ett allmänt
              ansvar att se till att alla svenskar har tak över huvudet eftersom
              det är en mänsklig rättighet.
            </seg>
            <seg>
              Det är riktigt att det förslag som regeringen nu har lagt fram
              och som vi har förhandlat om var en del av migrationsöverenskommelsen.
              Men detta var en nödvändig förändring som har efterfrågats av
              kommunalråd i nästan varenda stad i Sverige, eftersom de, oavsett
              partifärg, vill säkerställa att de kan ge sina kommuninvånare
              tak över huvudet. Allmänhetens intresse tillgodoses alltså med
              råge med denna lagstiftning. Jag är stolt över att vi i Sveriges
              riksdag har kunnat ta fram denna regelförenkling som innebär att
              till exempel studenter som kommer till Göteborg får tak över huvudet
              och någonstans att bo. Det är det absolut viktigaste. Mitt uppdrag
              som bostadspolitiker är att se till att vi får fler bostäder i
              dag, och det gör vi med denna lagstiftning. Det är ni som säger
              nej till denna lagstiftning.
            </seg>
            <seg>
              (Applåder)
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 9 Kunskap i samverkan – för samhällets utmaningar och stärkt
            konkurrenskraft
          </note>
          <note>
            Utbildningsutskottets betänkande 2016/17:UbU12
          </note>
          <u who="robert_hannah_906770" prev="cont">
            <seg>
              Kunskap i samverkan – för samhällets utmaningar och stärkt konkurrenskraft
              (prop. 2016/17:50)
            </seg>
          </u>
          <note>
            föredrogs.
          </note>
          <note type="speaker">
            Anf. 55 THOMAS STRAND (S):
          </note>
          <u who="thomas_strand_7d4cb3" xml:id="i-e253a9d9dd8a9af5" next="cont">
            <seg>
              Herr talman! Regeringen investerar kraftfullt i forskning och
              innova ­ tion – drygt 2,8 miljarder. Det är en tydlig signal.
              Sverige ska vara ett av världens främsta forsknings- och innovationsländer
              och en ledande kun ­ skapsnation.
            </seg>
            <seg>
              Det är dock inte bara storleken på de ekonomiska resurserna som
              är intressant. Minst lika viktigt är hur de ekonomiska resurserna
              används. Forskningspropositionen sätter därför ljuset på forskningens
              kvalitet och innehåll. Det är viktigt att lärosätenas akademiska
              ledningar tillsammans med forskare för en ständig dialog om kvalitet,
              profilering och strategiska vägval. Även övriga forskningsaktörer
              bör naturligtvis fokusera på dessa perspektiv.
            </seg>
            <seg>
              Svensk forskning och innovationsförmåga håller internationellt
              sett en hög kvalitet, men det finns utmaningar. Låt mig nämna
              tre sådana:
            </seg>
            <seg>
              Detta säger oss att vi måste stärka forskningens kvalitet och
              vår innova ­ tionsförmåga.
            </seg>
            <seg>
              Mot denna bakgrund anger regeringen ett nytt mål för forskningspoli
              ­ tiken: Sverige ska vara ett av världens främsta forsknings-
              och innova ­ tionsländer och en ledande kunskapsnation, där högkvalitativ
              forskning, högre utbildning och innovation leder till samhällets
              utveckling och väl ­ färd, näringslivets konkurrenskraft och svarar
              upp mot de samhällsutma ­ ningar vi står inför, både i Sverige
              och globalt.
            </seg>
            <seg>
              Detta är en skärpning mot hittillsvarande målformulering – Sverige
              ska inte bara vara en framstående forskningsnation utan ett av
              världens främsta forsknings- och innovationsländer och en ledande
              kunskapsnation.
            </seg>
            <seg>
              Herr talman! Likt de olympiska spelen kommer det en forskningsproposition
              vart fjärde år. En viktig nyhet är att forskningspropositionen
              inte bara blickar fyra år framåt utan även anlägger ett tioårigt
              perspektiv. Det var en uppfattning vi drev som oppositionsparti.
            </seg>
            <seg>
              Det är bra att regeringen nu stärker lärosätenas forskning och
              utbildning på forskarnivå genom en markant förstärkning av basanslaget
              med 1,3 miljarder. Det stärker lärosätenas långsiktiga strategiska
              planering och möjliggör för lärosätena att höja kvaliteten, stärka
              unga forskares situation, öka jämställdheten och stärka samverkan
              med det omgivande samhället.
            </seg>
            <seg>
              Jag är i dag stolt över att flera viktiga forskningspolitiska
              frågor som vi drev i opposition nu finns med i forskningspropositionen.
              Låt mig omnämna några:
            </seg>
            <seg>
              Vi argumenterade för att utbildningsbidraget skulle tas bort
              och för att doktorander skulle vara anställda från dag ett. Vi
              ville särskilt förbättra unga forskares villkor.
            </seg>
            <seg>
              Vi ville minska antalet visstidsanställningar i akademin och
              möjliggöra tydligare karriärvägar.
            </seg>
            <seg>
              Vi ansåg att jämställdhetsarbetet borde intensifieras, bland
              annat genom en ökad andel kvinnliga professorer, samt säkerställa
              att forskningsanslagen fördelas mer jämställt.
            </seg>
            <seg>
              Vi argumenterade för vikten av att stärka skolans vetenskapliga
              bas genom mer praxisnära skolforskning.
            </seg>
            <seg>
              Vi hävdade att den humanistiska och samhällsvetenskapliga forskning
              ­ en skulle stärkas.
            </seg>
            <seg>
              Vi ville se en förbättrad forskningsanknytning av grundutbildningen,
              en bättre forskarmobilitet samt en ökad internationalisering.
            </seg>
            <seg>
              Detta finns nu med i propositionen, och det är jag stolt över.
            </seg>
            <seg>
              Alla lärosäten i hela landet behöver en stark forskningsbas.
              Vi kritiserade därför att den borgerliga regeringen missgynnade
              de fyra unga universiteten och landets högskolor vid tilldelning
              av forskningsresurser. Jag är glad att regeringen nu ger en ny
              signal. Bland annat kommer basresursen för forskning att ökas
              till minst 12 000 kronor per student. Även övriga enskilda utbildningsanordnare,
              som nekades forskningsresurser av den borgerliga regeringen, kommer
              nu att få en basresurs för forskning och utbildning på forskarnivå.
            </seg>
            <seg>
              Alla universitet och högskolor behöver stärkas. Därför är det
              välkommet att regeringen nu föreslår att styr- och resurstilldelningssystemet
              ska ses över. Det var en viktig fråga för oss när vi var i opposition.
            </seg>
            <seg>
              Ökad samverkan mellan akademi, näringsliv och offentlig sektor
              är vitalt. Det perspektivet var nedtonat i den borgerliga forskningspropositio
              ­ nen som kom 2008. Det blev bättre i forskningspropositionen
              2012, men nu tar vi ut steglängden för en ökad samverkan. Titeln
              på forskningspropositionen anger denna positionsförflyttning:
              Kunskap i samverkan – för samhällets utmaningar och ökad konkurrenskraft
              . I detta sammanhang kan vi notera att regeringen anger att även
              samverkan ska premieras ekonomiskt och användas tillsammans med
              nuvarande kvalitetsindikatorer, som publiceringar och citeringar,
              samt externa medel när nya anslag ska fördelas.
            </seg>
            <seg>
              Herr talman! Vi står i dag inför stora samhällsutmaningar. Forsknings
              ­ propositionen anger tre stora globala samhällsutmaningar och
              två nationel ­ la samhällsutmaningar. De globala utmaningarna
              är klimatutmaningen, hälsoutma ­ ningen och digitaliseringsutmaningen.
              De två nationella utma ­ ningarna är säkra, inkluderande och hållbara
              samhällen samt förbättrade kunskapsresultat i skol- och utbildningssystemet.
            </seg>
            <seg>
              Forskningspropositionens sex tioåriga nationella forskningsprogram
              kommer att vara viktiga instrument för att möta dessa utmaningar.
              De ska vara tvärvetenskapliga och tvärsektoriella samt integrera
              utbildning och forskning. På så sätt möjliggör vi sammanhållna
              kunskapsmiljöer.
            </seg>
            <seg>
              Till detta kommer ytterligare ett kraftfullt instrument för att
              möta samhällsutmaningarna. Det är förslaget om en kraftsamling
              för innovation – Testbädd Sverige. Här återfinner vi Nationella
              innovationsrådets fem samverkansprogram, vilket ytterligare stärker
              samverkan. Genom denna satsning förstärks de strategiska innovationsområdena
              markant. Även satsningarna på industriforskningsinstituten samt
              test- och demonstrationsmiljöer är viktiga för att stärka svensk
              innovationsförmåga.
            </seg>
            <seg>
              Till detta ska även läggas att de strategiska forskningsområdena
              finns kvar och kommer att förstärka forskningspropositionens inriktning
              ytterligare.
            </seg>
            <seg>
              I betänkandet finns ett tillkännagivande från fem oppositionspartier
              om den högre utbildningens arbetsmarknadsanknytning. Precis som
              många av reservationerna har tillkännagivandet karaktären av att
              slå in öppna dörrar. Den gemensamma reservationen från S, MP och
              V anger att även reger ­ ingen tycker att detta är viktigt, något
              som också anges i forskningspropositionen. Regeringen arbetar
              med detta, så tillkännagivandet är mer ett slag i luften.
            </seg>
            <seg>
              Jag vill även säga några ord om forskningens infrastruktur. Ofta
              brukar vi då tala om ESS, MAX IV och Sci Life Lab. De är naturligtvis
              jätteviktiga, men det finns fler infrastruktursatsningar som är
              viktiga för forskning och innovation.
            </seg>
            <seg>
              Jag vet att det finns en oro över den långsiktiga finansieringen.
              Betydande belopp har tillförts lärosätena i de två föregående
              propositionerna, och så sker även i denna proposition. Det bör
              ge en ökad möjlighet till finansiering. Samtidigt anger regeringen
              i forskningspropositionen att man avser att se över frågan om
              möjligheten att ta ut avgifter från dem som nyttjar forskningsinfrastrukturer.
              Jag vill understryka vikten av att långsiktigt säkerställa forskningsinfrastrukturens
              finansiering.
            </seg>
            <seg>
              Herr talman! Det är oerhört viktigt med en fri och oberoende
              forskning. Den ska värnas. Det står inte i motsats till vikten
              av en ökad forskningssamverkan mellan akademi, näringsliv och
              offentlig sektor. Vi behöver både en stark nyfikenhetsforskning
              och en stark utmaningsdriven forskning.
            </seg>
            <seg>
              Jag vill avslutningsvis säga att forskningen ska stå i bildningens
              tjänst. Genom ökad kunskap och nya insikter får vi en fördjupad
              förståelse för oss själva och den värld vi lever i. Forskningen
              är ett redskap för den fria tanken och den kritiska rösten. Vi
              behöver orädda och engagerade forskare som utmanar vårt sätt att
              tänka och handla. På så sätt blir forskningen ett värn för demokratin
              och ett redskap för en progressiv samhällsutveckling.
            </seg>
          </u>
          <note>
            Herr talman! Jag yrkar därmed bifall till utskottets förslag
            i betänkandet.
          </note>
          <u who="thomas_strand_7d4cb3" prev="cont">
            <seg>
              (Applåder)
            </seg>
          </u>
          <note type="speaker">
            Anf. 56 BETTY MALMBERG (M):
          </note>
          <u who="betty_malmberg_6014b3" xml:id="i-cc733dee0140b846">
            <seg>
              Herr talman! I dag tävlar världen om de allra bästa kunskaparna.
              Därför är det viktigt att Sverige fortsätter alliansregeringens
              arbete för att öka kvaliteten i forskning och innovation. Om vi
              ska lyckas gäller det att vi tar ett helhetsgrepp i frågor som
              rör allt ifrån utbildning till vilka förutsättningar vi ger kunskapsintensiva
              företag att växa.
            </seg>
            <seg>
              Här har vi stora orosmoment, för vi ser i dag ett stort tapp
              i svenska företags satsning på forskning och utveckling. Kraftfulla
              åtgärder för att vända utvecklingen är därför oerhört viktiga
              att få på plats. OECD presenterade förra året olika förslag på
              hur Sverige kan bete sig. Hur kan vi vässa vår konkurrenskraft
              med hjälp av just forskning och innovation? Men dessa förslag
              kommenterar regeringen över huvud taget inte i sin strategi –
              detta trots att regeringen själv har beställt utredningen. Det
              är märkligt, och det känns inte särskilt seriöst.
            </seg>
            <seg>
              Den strategi vi i stället debatterar i dag framstår som ganska
              tunn och innehåller få konkreta förslag. Hur den ska bidra till
              att öka excellens och svensk konkurrenskraft är för oss ett stort
              frågetecken.
            </seg>
            <seg>
              Förslaget visar också att det höga tonläge som regeringspartierna
              hade i opposition var mest tomma tunnor som skramlade. För vad
              hände egentligen med löftet om höjda basanslag? Vad hände med
              karriärsystemet? Och vad hände med den så kallade tillitsfulla
              styrningen? Inte mycket, herr talman. Basanslagen kommer procentuellt
              att ligga kvar på samma nivå men med den skillnaden att lärosätena
              nu också tvingas att ta ansvar för mer och därmed får ökade kostnader.
              Frågan om att inrätta ett tydligt karriärsystem tycks vara lagd
              på is, och när det gäller regeringens tillitsfulla styrning av
              lärosäten finns några riktiga lågvattenmärken.
            </seg>
            <seg>
              Jag tänker på hur regeringen körde över Högskolan Dalarna genom
              att tvinga dem att ha kvar ett campus i Borlänge till en merkostnad
              för högskolan på ca 13 miljoner kronor per år, och detta trots
              att detta campus ligger på 20 eller 30 minuters avstånd. Jag tänker
              inte minst på den proposi ­ tion vi debatterar, där regeringen
              öppet fronderar mot lärosätena och påtalar att genomförandet av
              högskole - och forskningspolitiken i vissa fall i alltför stor
              utsträckning lämnas till respektive universitet och högskola .
            </seg>
            <seg>
              Vad månde bliva av detta? Och vad månde bliva av den så högt
              värnade akademiska friheten? Är det kanske därför regeringen nyligen
              handplockade de lärosäten som skulle få ägna sig åt olika forskningsuppdrag?
              Jag tänker på det senaste utspelet om praktiknära skolforskning,
              där regeringen dels kör över sitt eget inrättade praktiknära skolinstitut,
              Skolforskningsinstitutet, dels kör över ett flertal lärosäten
              som inte ens får en chans att söka forskningspengarna i konkurrens,
              vilket är vedertaget i detta samhälle.
            </seg>
            <seg>
              I forskningspropositionen aviserar regeringen däremot glädjande
              nog att den vill se över resurstilldelningssystemet. Det är en
              fråga som vi moderater har drivit sedan flera år. Som vi tidigare
              har framhållit hoppas vi att utredningen också ska pröva frågan
              om att tilldela resurserna för utbildning och forskning samlat.
            </seg>
            <seg>
              Med tanke på att översynen inte beräknas träda i kraft förrän
              2020 förvånas vi däremot stort över att regeringen inte berättar
              hur medlen ska fördelas de närmaste åren. Detta är en princip
              som vi anser att riksdagen borde få besluta om men som regeringen
              tycks vilja hantera på egen hand. Det känns inte rätt. Det handlar
              trots allt om 520 respektive 780 miljoner kronor.
            </seg>
            <seg>
              I sammanhanget påpekar regeringen att samverkan ska få större
              betydelse – till och med lika stor som de nu gällande indikatorerna
              för externa anslag samt citeringar och publiceringar. Det förvånar
              oss. Moderaterna delar förvisso uppfattningen att samverkan är
              viktigt, men vi menar att den inte bör överskugga vetenskaplig
              och konstnärlig kvalitet och excellens.
            </seg>
            <seg>
              En annan fråga där vi moderater tycker att regeringen hade en
              god am ­ bition gäller den då man valde att inkludera högre utbildning
              i proposi ­ tio ­ nen om forskning och innovation. Vi hade höga
              förväntningar på områ ­ det, men dessvärre finner vi inga nämnvärda
              förslag om på vilket sätt ut ­ bild ­ ning tar plats. Vi ser inte
              heller hur den ska nå högre kvalitet eller bli bättre matchad
              till vad arbetslivet har behov av.
            </seg>
            <seg>
              Jag måste säga att jag till skillnad från min kollega Thomas
              Strand förvånas och undrar över vart den vitt omtalade långsiktigheten
              tog vägen. Borgade den inte för mer? I så fall tror jag att man
              kan konstatera att den var minst lika framträdande i Alliansens
              tidigare forskningspropositioner genom de strategiska forskningsområdena
              som det som görs gällande i denna kontext.
            </seg>
            <seg>
              Vad tycker då Moderaterna? Hur ser våra förslag ut? För en mer
              full ­ l ödig bild hänvisar jag till vår följdmotion. Men det
              finns några saker som jag särskilt vill lyfta fram: Vi höjer basanslagen
              med 300 miljoner kronor mer än vad regeringen gör. Vi påpekar
              att alla meriteringsanställningar bör ge rätt till prövning och
              att såväl vetenskaplighet som pedagogik, pedago ­ gisk skicklighet
              och mobilitet bör vara meriterande. Dessutom lyfter vi frågan
              om ledarskapets betydelse.
            </seg>
            <seg>
              Med tanke på de stora resurser som Sverige satsar på högre utbildning
              och forskning – det rör sig alltså om 54 miljarder kronor per
              år – anser vi att det ska införas fler mätbara delmål. Det är
              bra att regeringen tar några steg, men vi vill gå längre ihop
              med övriga allianspartier.
            </seg>
            <seg>
              Dessutom tycker vi att det ska inrättas en särskild funktion
              som kan göra en samlad och oberoende analys av vilka resultat
              och effekter som de enormt stora statliga investeringarna ger.
              Det är något som finns i de flesta jämförbara länder men inte
              hos oss.
            </seg>
            <seg>
              Vi framhåller också att Sverige ska matcha EU:s forskningsprogram,
              som ligger i sjuåriga forskningsperioder. Det vill vi därför att
              vi tycker att man måste optimera och bättre koordinera de svenska
              forskningsprogrammen med det som EU ger. Det tror vi skulle kunna
              bidra till att Sverige får mer pengar och att mer forskning med
              fler svenska förtecken blir gjord.
            </seg>
            <seg>
              Några andra frågor som vi tycker att regeringen missar är hur
              Sverige framdeles ska kunna attrahera talang. Det gäller också
              den viktiga utveck ­ lingen av digitalisering och ett särskilt
              nationellt forskningsprogram som vi föreslår.
            </seg>
            <seg>
              Sverige har de senaste åren satsat stort på världsledande infrastruktur.
              Sci Life Lab i Helsingfors och M AX IV i Lund finns redan på plats,
              och ESS är under uppförande i Lund. Men för att kunna dra maximal
              nytta av dessa anläggningar krävs en tydlig strategi. Moderaterna
              är därvid övertygade om att dessa anläggningar skulle kunna vara
              en stor möjlighet för oss att öka Sveriges attraktionskraft som
              forsknings- och innovationsnation och att vi därmed ska kunna
              locka fler utländska forskare, experter och företag.
            </seg>
            <seg>
              Moderaterna har en vision, och den är att Sverige ska etablera
              sig som en attraktiv forskningshubb. Men förutom den världsledande
              infrastrukturen krävs då att vi också kan framstå som attraktiva
              på andra områden, till exempel när det gäller tillgång på bostäder,
              internationella ungdomsskolor – jag tänker på IB-programmen –
              och jobb till medföljande partner, för att inte tala om skattesystemet
              och ekonomiska villkor.
            </seg>
            <seg>
              En förutsättning för att kunna rekrytera utländsk expertkompetens
              är också att Migrationsverkets handläggningstider kan kortas radikalt
              när det gäller utländska studenter och gästforskare. Den situation
              som nu råder är ohållbar. Med all respekt för att Migrationsverket
              har en enorm arbetsanhopning är det inget annat än oacceptabelt
              att de och regeringen inte kommer till rätta med de långa handläggningstiderna.
            </seg>
            <seg>
              Digitalisering är ett annat framtidsområde som regeringen inte
              gör mycket väsen kring i sin proposition. Det förvånar med tanke
              på att Innovationsrådet har haft just detta som fokusområde alltsedan
              sin tillkomst. Regeringen skriver förvisso att digitalisering
              ska integreras i alla olika satsningar, och det tycker vi är bra
              . M en de särskilda satsningar som nämns initierades faktiskt
              av alliansregeringen redan 2009. Det finns ett extra tillskott
              om 150 miljoner kronor som är budgeterat till 2020, men det är
              väl frågan om det ska räcka.
            </seg>
            <seg>
              Vi efterlyser en digital strategi för den högre utbildningen
              och att kunskapsmiljöerna ute på universitet och högskolor stärks
              med avseende på detta. Det är inte minst viktigt när det gäller
              det samhällsvetenskapliga området och inom vård och pedagogik.
            </seg>
            <seg>
              Vi har ett eget nationellt forskningsprogram som handlar om beredskap
              i en orolig tid. Syftet är att skapa ökad kunskap för att kunna
              möta framtida hotscenarier. Exempel på frågor som vi vill uppmärksamma
              är tryggare och säkrare livsmedels- och vattenförsörjning liksom
              frågor om psykologisk krigföring och våldsbejakande extremism.
              Intressant är att ett enigt konstitutionsutskott stod bakom detta
              och framhöll att de också ville se mer forskning om radikal islamism,
              just med tanke på att det är en antidemokratisk ideologi som utmanar
              våra grundläggande demokratiska värden.
            </seg>
            <seg>
              Herr talman! Alltsedan 1477 har högre utbildning och forskning
              varit viktiga hörnstenar för att utveckla vårt land. Men vi kan
              inte vila ens på så gamla lagrar. Vi måste jobba strategiskt och
              systematiskt för att bättre matcha dagens och framtidens kompetensbehov
              och anta samhällsutmaningar med upptäckter som är till gagn för
              människan och omsätter forskning i nya företag och idéer. Det
              är vägen till nya jobb och framgång, och det skulle göra vår välfärd
              stark. Det kräver ledarskap och autonomi, herr talman, och det
              kräver en ny regering.
            </seg>
            <seg>
              Vi står självklart bakom samtliga våra reservationer men för
              tids vinnande yrkar jag bifall endast till reservation nr 2, 10
              och 67.
            </seg>
            <seg>
              (Applåder)
            </seg>
          </u>
          <note type="speaker">
            Anf. 57 THOMAS STRAND (S) replik:
          </note>
          <u who="thomas_strand_7d4cb3" xml:id="i-1b48bde553f1d4bf">
            <seg>
              Herr talman! Betty Malmberg ger inte mycket för den här proposi
              ­ tionen som jag håller i min hand. Det mesta är nog dåligt, låter
              det som när man lyssnar på henne. Det kanske tillhör spelet att
              det ska vara så. Jag tycker nog, när jag läser reservationerna,
              att det är en ganska stor samsyn när det gäller hur man ser på
              forskningspolitik.
            </seg>
            <seg>
              Reservationerna ger egentligen inget nytt utan är upprepningar
              av vad som står i propositionen. Ni hade makten i åtta år, men
              ni gjorde inte mycket åt de problem som du, Betty Malmberg, själv
              tar upp. Det är först nu, med en ny regering, som vi faktiskt
              skrider till verket och föreslår förändringar.
            </seg>
            <seg>
              Jag ska ta ett exempel. Reservation 15 från de borgerliga partierna
              handlar om meriteringsanställningar i högskolan. Ni skriver att
              det finns en otydlighet och en osäkerhet beträffande vissa meriteringsanställningar
              i högskolan. Ni vill ha en tydligare struktur. Ni skriver att
              Sverige saknar ett sammanhållet system för meritering av unga
              forskare tidigt i karriären och att ni vill att regeringen nu
              ska ge rätt till prövning för tillsvidare ­ anställning och överväga
              ett enhetligt system för meriteringsanställningar.
            </seg>
            <seg>
              Ja, det är ju jättebra. Tänk, det drev vi i många år i opposition.
              Ni satt i åtta år i regeringsställning och gjorde inget åt detta.
              Varför står ni här nu och låtsas som att de åtta åren är bortsuddade?
              Ni hade ju chans att förändra det här. Nu säger regeringen att
              man ska ta tag i detta med meriteringsanställningar och göra ett
              bättre system. Varför gjorde ni inget själva?
            </seg>
          </u>
          <note type="speaker">
            Anf. 58 BETTY MALMBERG (M) replik:
          </note>
          <u who="betty_malmberg_6014b3" xml:id="i-b04e1c7467daf7ef">
            <seg>
              Herr talman! Det är ett ganska känt retoriskt grepp att skylla
              sina egna brister på tidigare regeringar. Inte minst nyttjade
              Thomas Strand detta grepp när vi senast debatterade rymdstrategin.
              Det förvånar mig alltså inte att det är där vi nu landar.
            </seg>
            <seg>
              Saken är, Thomas Strand, att vi, och då menar jag allianspartierna
              och du själv, som faktiskt drev frågan om meriteringsanställningar
              hårt – och det vill jag ge dig äran för – i princip var överens
              om att vi skulle ändra systemet. Men nu, Thomas Strand, har frågan
              försvunnit. Vad står det egentligen i propositionen? Jo, det står
              att regeringen har för avsikt att stärka uppföljningen. Fine.
              Jättebra. Men det står inte att man kommer att se över det hela.
            </seg>
            <seg>
              Du nämnde tidigare att utbildningsbidragen skulle bort och att
              det ock ­ så är en fråga som du har drivit. Det är mycket bra,
              men saken är den att de flesta redan har fasats ut, så det kan
              vi liksom bara bocka av. Men jag vill inte riktigt koppla bort
              det här med meriteringsanställningar. För vart tog frågan vägen,
              Thomas Strand? God forskning kräver nyfikna forskare och tydliga
              karriärvägar. Vi riskerar annars att många unga lämnar akademin.
              Därför har vi i Alliansen samfällt skrivit just detta. Jag skulle
              vilja ställa frågan tillbaka till Thomas Strand: Vart tog frågan
              vägen?
            </seg>
            <seg>
              Sedan vill jag återkomma med andra saker som jag saknar i propositio
              ­ nen och som alliansregeringen gjorde utredningar om men där
              sittande regering inte vidtar åtgärder. Det förvånar, men det
              ska jag återkomma till i nästa replik.
            </seg>
          </u>
          <note type="speaker">
            Anf. 59 THOMAS STRAND (S) replik:
          </note>
          <u who="thomas_strand_7d4cb3" xml:id="i-99f41938517b0121">
            <seg>
              Herr talman! År 2012 klampade den borgerliga regeringen rätt
              in i kollektivavtalsförhandlingen mellan parterna om en ny reglering
              för meriteringsanställning. Då beslutade man ganska frankt att
              så här ska det vara, och det ska inte ge rätt till någon möjlighet
              att prövas för en tillsvidareanställning. Det gjorde den borgerliga
              regeringen 2012. Sedan dess har vi argumenterat för en förändring
              av den här regleringen, och jag drev detta ganska hårt.
            </seg>
            <seg>
              Våren 2014 stod jag här i kammarens talarstol och debatterade
              frågan med Jan Björklund. Det roliga var att den morgonen, innan
              vår debatt, gick Jan Björklund ut och sa att nu har vi ändrat
              oss och ska införa en bestämmelse om att det ska finnas en rätt
              till att prövas för tillsvidareanställning. Men sedan hände ingenting
              innan valet 2014.
            </seg>
            <seg>
              Den här frågan är inte glömd av regeringen. Den här frågan är
              levande. Det står till och med i propositionen att regeringen
              avser att återkomma i frågan utifrån det förslag som har lagts
              fram i en utredning. Jag är alltså ganska lugn när det gäller
              att regeringen kommer att lösa den här frågan.
            </seg>
            <seg>
              Alliansens och Betty Malmbergs argumentation känns igen från
              många av de reservationer som finns i det här betänkandet. Jag
              tycker inte att ni gjorde så mycket själva för att förbättra saker
              och ting, men när nu reger ­ ingen kommer med goda förslag till
              förbättringar kommer ni inte ihåg att ni själva satt vid makten
              i åtta år utan upprepar samma sak likt en papegoja.
            </seg>
          </u>
          <note type="speaker">
            Anf. 60 BETTY MALMBERG (M) replik:
          </note>
          <u who="betty_malmberg_6014b3" xml:id="i-7e5885f8804b9cad">
            <seg>
              Herr talman! Det finns som sagt mycket som vi saknar. Det kanske
              är det som Thomas Strand tycker att vi upprepar som papegojor
              i reservatio ­ nerna. Det stämmer inte, men vi saknar åtgärder
              som vi vidtog och färdiga utredningar som ligger på regeringens
              bord. Det som står i detta betänkande är nämligen: saken bereds
              inom Regeringskansliet.
            </seg>
            <seg>
              Thomas Strand frågar vad vi saknar. Vi saknar en rymdstrategi.
              Det är en fråga som har stark koppling till dagens samhällsutmaningar.
              Det är ett svenskt styrkeområde, och det är en framtidsfråga.
              Vet ni att två av tio instrument som skickas med på en mission
              till Jupiter är gjorda i Sverige?
            </seg>
            <seg>
              Vi saknar en ledningsutredning. OECD betonar att våra lärosäten
              behöver ett mer strategiskt ledarskap. Den frågan är under beredning.
            </seg>
            <seg>
              Vi undrar vart utredningen Högre utbildning under tjugo år har
              tagit vägen. Här talas om arbetsmarknadsanknytning, om att lärosätena
              måste bli bättre på att föra dialog med arbetsmarknaden om vad
              som behövs.
            </seg>
            <seg>
              Vi saknar en OECD-analys. Vi saknar en analys om MOOC, som väl
              är en föredömlig väg för livslångt lärande.
            </seg>
            <seg>
              Saken är den, Thomas Strand, att världen inte väntar. Vi förstår
              att det inte finns någon quick fix. Men det behövs en quick start.
              Någonting måste hända med alla dessa utredningar som bara bereds.
              Man kan inte gömma allt i nya utredningar.
            </seg>
          </u>
          <note type="speaker">
            Anf. 61 ROBERT STENKVIST (SD):
          </note>
          <u xml:id="i-bae71800ef09d547" who="unknown">
            <seg>
              Herr talman! Jag börjar med att yrka bifall till reservationerna
              40 och 58.
            </seg>
            <seg>
              I regeringens forskningsproposition står det att karriärvägar
              för forskare måste bli bättre och säkrare. Vi håller med om en
              hel del i regeringens forskningsproposition, även om den innehåller
              få konkreta förslag. När det gäller karriärvägarna håller vi med
              om att de måste bli säkrare och tryggare. Däremot måste forskarna
              inte tvunget bli fler än i dag. De bäst lämpade människorna måste
              forska på det de är bäst lämpade för. Det innebär inte att vi
              måste öka volymerna hela tiden.
            </seg>
            <seg>
              Regeringen nämner också kvalitet i sin proposition, inte speciellt
              ofta men i alla fall. Det är lovvärt. Det har under flera decennier
              satsats på kvantitet, både inom högskolan och forskningen. Det
              kanske har varit bra. Det kanske har varit en riktig strategi.
              Men nu har vi kommit till en brytpunkt där vi måste börja tänka
              på kvalitet i stället.
            </seg>
            <seg>
              Talet om att stärka grundforskningen är också lovvärt. Dock måste
              något annat stryka på foten om vi verkligen ska stärka grundforskningen.
              Resurserna är begränsade, och vi kan inte satsa på precis allt.
              Om vi gör tankeexperimentet att vi i stället lägger alla pengar
              som nu går till de strategiska forskningsområdena på basanslag,
              hur mycket mindre forskning skulle det då bli på dessa strategiska
              områden? Det kanske inte skulle bli någon minskning alls. Vi anser
              att man borde banta ned de strategiska forskningsområdena – tvärtemot
              vad Thomas Strand sa – och i stället satsa de pengarna på ökade
              basanslag.
            </seg>
            <seg>
              Vi delar regeringens uppfattning om att en för omfattande extern
              finan ­ siering medför problem på olika sätt. Det nämns i forskningsproposi
              ­ tio ­ nen. Det givna förslaget är väl att minska kraven på extern
              finansiering från olika statliga institutioner som delar ut forskningsmedel.
              Men jag kan inte läsa i propositionen att något sådant skarpt
              förslag ligger för handen.
            </seg>
            <seg>
              Herr talman! Regeringens skrivning om samverkan har varit en
              omdebatterad punkt, även offentligt. Det har förekommit stark
              kritik. Vi har i ärlighetens namn också tryckt på för det här
              med samverkan tidigare. Men regeringen går för långt i sin proposition.
              Samverkan ska ske för att man ska uppnå resultat; samverkan ska
              inte vara ett mål i sig. Om samverkan görs till en anslagsgrundande
              parameter kommer det osvikligt att driva fram samverkan in absurdum.
              Man kommer att samverka när man egentligen ska sitta vid provrören,
              eller vad man nu sysslar med.
            </seg>
            <seg>
              Vi anser däremot att lärosäten ska samverka administrativt och
              på annat sätt i högre grad än i dag. Det har vi också framfört
              i flera motioner. Det finns stora vinster att göra genom sådan
              samverkan, såväl ekonomiska som profileringsmässiga och kunskapsmässiga.
            </seg>
            <seg>
              Vi är definitivt emot könskvotering av forskningsanslag. Jag
              vet inte om texten i propositionen kan vara föremål för tolkning.
              Men jag tolkade i alla fall texten som att regeringen är för ren
              könskvotering av forskningsanslagen. Det skulle vara mycket destruktivt,
              anser vi. Då skulle fler män kunna könskvoteras in på högskoleutbildningarna;
              det finns en övervikt av kvinnor på våra lärosäten. Jag tror att
              alla här i kammaren förstår hur fel, rent av vansinnigt, det skulle
              vara.
            </seg>
            <seg>
              I forskningspropositionen står det att Vetenskapsrådets redan
              pågående forskning om rasism kan ingå i ett större projekt om
              migration. Men den nämnda forskningen bedrivs av sådana som Tobias
              H ü binette, Mattias Gardell och hans hustru Edda Manga. Gardells
              projekt heter Arga vita män. Ska den forskningen tas på allvar?
              Och ska den vila på vetenskaplig grund? Det här är helt enkelt
              inte seriöst. De personerna har utmärkt sig för att vara allt
              annat än objektiva.
            </seg>
            <seg>
              I betänkandet står det mycket om kampen mot våldsbejakande extremism.
              Det är inte den verksamheten vi vänder oss emot, tvärtom. Vi applåderar
              den. Vi kritiserar just det vi säger att vi kritiserar, ingenting
              annat.
            </seg>
            <seg>
              Herr talman! Det känns lite apart att tala om Blasieholmen och
              Nobel ­ stiftelsens planerade anläggning när vi diskuterar forskningspropositionen.
              Men regeringen nämnde det i sin proposition. Därför plockar vi
              upp den handsken.
            </seg>
            <seg>
              Vi har självklart ingenting emot att Nobelstiftelsen bygger en
              anläggning för sin verksamhet. Men placeringen och byggnadens
              storlek gör att vi är emot planerna. Man planerar att bygga en
              modernistisk mastodontbyggnad, omgiven av 1800-talsarkitektur.
              Den kommer att förstöra Helsingforss skyline. Dessutom kommer
              ett gammalt tullhus att rivas i samband med byggnationen. Vi vänder
              oss starkt emot det och föreslår att Nobelstiftelsen bygger sin
              anläggning i till exempel Vinterviken, där Nobel faktiskt var
              verksam. Det kanske inte är lika flashigt, men det blir absolut
              lika funktionellt.
            </seg>
            <seg>
              Vi vill också att forskningsanslagen för konstnärliga högskolor
              ska slås ihop med grundbidraget. Många lärosäten har uttryckt
              önskemål om ett helhetsanslag i stället för två anslag där det
              ena öronmärks för forskning. Vi vill att man börjar med en försöksverksamhet
              på de konstnärliga lärosätena. Vi skulle då ge ett enda anslag.
              Märk väl att detta inte innebär att vi ger dessa lärosäten mindre
              pengar, utan respektive lärosäte får större frihet att fördela
              pengarna.
            </seg>
            <seg>
              När det gäller högskolornas styrelse är det såklart en stor fråga.
              Vi kommer att på sikt presentera ett eget förslag där inflytandet
              delas mellan näringsliv, högskola och akademiker från externa
              högskolor. Det här är en svår balansfråga. Lärosätenas autonomi
              och frihet ska balanseras med statens inflytande och insyn. Vi
              har ett bra förslag på området som borde testas. Vi tänker lägga
              fram det framöver.
            </seg>
            <seg>
              Till sist, herr talman, måste vi utveckla en politik för att
              främja forskningen, inte bara på våra lärosäten – som vi har diskuterat
              till 90 procent här i kammaren – utan även för företag och enskilda
              forskare. Enskilda forskare är en särskilt eftersatt grupp som
              vi borde göra mycket mer för politiskt. Det gäller möjligheterna
              att hjälpa forskare att realisera sina uppfinningar och överleva
              i en tuff värld där främmande nationer och storföretag försöker
              snappa åt sig, eller rentav döda nya uppfinningar. Det är uppfinningar
              som kan vara till godo för hela mänskligheten.
            </seg>
          </u>
          <note type="speaker">
            Anf. 62 BETTY MALMBERG (M) replik:
          </note>
          <u who="betty_malmberg_6014b3" xml:id="i-4bebffd415208762">
            <seg>
              Herr talman! Tack, Robert Stenkvist, för ditt anförande!
            </seg>
            <seg>
              Jag noterar att vi till och med har lite samsyn i vissa av frågeställningarna.
              Det gäller bland annat det här med att man åtminstone ska pröva
              att tilldela resurser för högre utbildning och forskning i ett
              anslag.
            </seg>
            <seg>
              Jag ser också likheter med det du säger i ditt anförande om hur
              samverkan ska värderas. Det är någonting som vi för fram i reservation
              10.
            </seg>
            <seg>
              Jag tänkte fråga Robert Stenkvist angående regeringens mål. Ni
              från Sverigedemokraterna står bakom dem. Thomas Strand sa tidigare
              att de nu skärper målet. Man ska inte bara vara framgångsrik,
              utan man ska till och med bli ett av världens främsta forsknings-
              och innovationsländer.
            </seg>
            <seg>
              Det här svulstiga låter väldigt bra och ser väldigt bra ut när
              man läser det. Samtidigt vet vi att svenska företag har minskat
              och flyttat ut en hel del av sin forskning och utveckling. Det
              handlar om 1 procent av bnp, det vill säga numerärt 35 miljarder
              årligen som går Sverige förbi.
            </seg>
            <seg>
              Jag har då en fråga till Robert Stenkvist. Regeringen säger att
              vi ska bli världsbäst och att vi ska stärka vår konkurrenskraft.
              Men vad i propositio ­ nen är det som får er att tro att den här
              utvecklingen ska vända?
            </seg>
          </u>
          <note type="speaker">
            Anf. 63 ROBERT STENKVIST (SD) replik:
          </note>
          <u xml:id="i-98545b0aaca23afd" who="unknown">
            <seg>
              Herr talman! Som jag sa i mitt anförande finns det en hel del
              i reger ­ ingens proposition som vi håller med om när det gäller
              målsättning. Men som jag också sa innehåller den få konkreta förslag.
              En politik som gör att vi stärks internationellt måste ju utgå
              från konkreta förslag. Det är den skarpaste kritiken som k an
              rikta s mot forskningspropositionen, att den innehåller en form
              av linjetal där man pekar ut en linje, men det finns väldigt få
              konkreta förslag. Vi är inte emot målsättningen i sig, men vi
              efterlyser mer konkreta förslag.
            </seg>
            <seg>
              Vi har också noterat att företagsforskningen har minskat – jag
              kommer inte ihåg siffrorna, men Betty Malmberg kanske gör det.
              Vi måste göra någonting för att vända trenden så att företagen
              satsar mer på forskning. Samtidigt blir det också problem om det
              blir för stor andel av medfinansiering.
            </seg>
            <seg>
              Utvecklingen måste absolut vändas. Kanske måste man se över skatteregler
              eller någonting annat. Vi håller på att titta på det. Men jag
              håller med till fullo, den utvecklingen måste vi vända.
            </seg>
          </u>
          <note type="speaker">
            Anf. 64 BETTY MALMBERG (M) replik:
          </note>
          <u who="betty_malmberg_6014b3" xml:id="i-546478a039d8957a">
            <seg>
              Herr talman! Jag noterar att Robert Stenkvist och Sverigedemokraterna
              håller med om det som regeringen skriver, men att man konkret
              inte vet vare sig hur, varför eller på vilket sätt. Det är olyckligt.
              Det är det som är faran med den här typen av propositioner.
            </seg>
            <seg>
              Jag ska läsa ur en blogg från en rektor vid ett av våra lärosäten.
              Hon skrev:
            </seg>
            <seg>
              Högskoleministern har sagt att i propositioner är det många frågor
              som man ska återkomma till. Det här är mycket medvetna skrivningar
              för att man enligt ministern inte vill binda sig i riksdagen.
            </seg>
            <seg>
              Det här kan ju ministern själv berätta om och utveckla sedan.
            </seg>
            <seg>
              Det som är olyckligt är om det är så att man vill runda riksdagen
              och därför lägger fram otydliga förslag. Precis som jag har sagt
              tidigare finns det många frågor, men det ges få konkreta svar.
            </seg>
            <seg>
              Det finns ett annat spörsmål som gäller en av Alliansens reservationer.
              Vi vill gärna vara med och tycka till om hur resursfördelningen
              ska ske inför 2018 och 2019. Det vill regeringen naturligtvis
              inte. Man säger ingenting om hur det ska gå till, och det är olyckligt.
              Det handlar om myck ­ et pengar och om principer, och vi tycker
              att fler partier borde uppmärksamma det.
            </seg>
            <seg>
              Jag har en annan fråga till Robert Stenkvist. Den gäller genus,
              och det tycker ni ju inte om. Men när det kommer till Malmö högskola
              säger ni att den forskningen inte håller måttet.
            </seg>
          </u>
          <note type="speaker">
            Anf. 65 ROBERT STENKVIST (SD) replik:
          </note>
          <u xml:id="i-092f37de6542a0f3" who="unknown">
            <seg>
              Herr talman! Malmö högskola har väl egentligen inget med genus
              att göra. Vi tycker att en del genusforskning inte håller måttet
              medan en del håller måttet.
            </seg>
            <seg>
              Både jag och våra politiska sekreterare har varit inne och tittat
              på forskningen vid Malmö högskola. Det är lite av vårt jobb att
              kolla de enskilda forskningsprojekten, och jag tycker inte att
              den uppfyller de krav som kan ställas för att kallas universitet.
              Det är det första.
            </seg>
            <seg>
              Det andra är att Lunds universitet ligger väldigt nära Malmö
              högskola. Varför inte samverka? Vi har väckt en massa motioner
              om samverkan mellan olika lärosäten. Här skulle man kunna ha ett
              fruktbart samarbete mellan Lunds universitet och Malmö högskola,
              där Lund är universitet och Malmö är högskola.
            </seg>
            <seg>
              Hade lärosätena legat tio mil längre ifrån varandra då hade det
              varit en faktor som talade för att utnämna Malmö högskola till
              universitet. Jag vet inte om jag hade ställt mig bakom det i alla
              fall, men det hade varit något lättare. Malmö och Lund ligger
              fyra fem mil från varandra.
            </seg>
            <seg>
              När det gäller resurstilldelning var vi för något år sedan inbjudna
              till Rosenbad för att diskutera det. Varför var vi det om vi inte
              skulle få vara med att tycka? Jag tog för givet att det var så.
              Annars hade vi kunnat skippa den middagen.
            </seg>
            <seg>
              Målsättningen är svepande, men målsättningen i sig har vi ingenting
              emot. Sverige ska bli en världsledande forskningsnation. Nej,
              vi tycker inte tvärtom.
            </seg>
          </u>
          <note type="speaker">
            Anf. 66 ELISABET KNUTSSON (MP):
          </note>
          <u xml:id="i-c018d5448b880400" next="cont" who="unknown">
            <seg>
              Herr talman! Ett samhälle som ska utvecklas behöver hjälp med
              att navigera. Ett av verktygen är utbildning och forskning.
            </seg>
            <seg>
              I dag debatterar vi regeringens forskningsproposition Kunskap
              i samverkan . Den innehåller en långsiktig forskningsstrategi
              som ska ge Sverige en plats bland de framstående forskningsnationerna.
            </seg>
            <seg>
              För att nå dit behöver universitet och högskolor samverka med
              det omgivande samhället: skolor, näringsliv och det civila samhället.
              Därför är det betydelsefullt att stärka forskningsresurserna även
              vid de mindre högskolorna och vid vissa enskilda utbildningsanordnare
              – detta för att säkerställa utbildningens anknytning till forskning
              och för att göra det möjligt för hela landet att leva och utvecklas.
            </seg>
            <seg>
              Att ha en högskola i en region har stor påverkan på möjligheterna
              för människor att lära och utvecklas under hela livet. Det ger
              också en region betydligt bättre förutsättningar att rekrytera
              medarbetare och därmed skapa förutsättningar för att hela regionen
              ska kunna dra nytta av detta.
            </seg>
            <seg>
              De nationella forskningsprogrammen är bland andra: klimatprogrammet,
              hållbart samhällsbyggande, migration och integration, antibiotikaresistens,
              tillämpad välfärdsforskning, och arbetslivsforskning. För att
              säkra långsiktigheten för forskningen är programmen tioåriga.
              Programmen byggs upp successivt 2017–2020 och tillförs 420 miljoner
              när de är fullt utbyggda 2020.
            </seg>
            <seg>
              Genom dessa nationella forskningsprogram ska det skapas goda
              förutsättningar för forskningens medverkan att lösa samhällsutmaningar
              och för tvärvetenskaplig och tvärsektoriell samverkan men också
              för att stärka samverkan mellan forskning och utbildning.
            </seg>
            <seg>
              Forskningen om utbildning behöver stärkas. Regeringen ger därför
              universiteten i Uppsala, Göteborg, Umeå och Karlstad i uppdrag
              att tillsammans med kommuner och friskolor initiera forskningssamarbeten
              som kommer att bedrivas på skolor och i klassrum. Universiteten
              ska tillsammans med övriga medverkande sprida resultaten av försöksverksamheten
              och de olika samverkansmodeller som används.
            </seg>
            <seg>
              År 2017 satsar regeringen 15 miljoner kronor för ändamålet. År
              2018 beräknar man att 20 miljoner satsas, och därefter blir det
              30 miljoner kronor per år. Uppdraget ska delredovisas till Utbildningsdepartementet
              årligen, men senast den 1 mars, under perioden 2018–2021. Sedan
              ska det hela slutredovisas den 1 mars 2022. Programmen ska bidra
              till att skapa sammanhållna kunskapsmiljöer.
            </seg>
            <seg>
              Herr talman! Regeringen har dessutom tillsatt en utredning för
              att föreslå hur lärosäten som bedriver lärar- och förskollärarutbildningar
              kan skapa en långsiktig samverkan för praktiknära forskning tillsammans
              med kommuner och friskolor. Utredarna ska även redogöra för befintlig
              samverkan vad gäller praktiknära forskning samt redovisa vad som
              utgör hinder för samverkan och sedan presentera förslag på olika
              modeller för att främja praktiknära skolforskning.
            </seg>
          </u>
          <note>
            Cecilia Christersson, vicerektor på Malmö högskola, är utsedd
            till särskild utredare. Uppdraget ska redovisas senast den 1 november
            2017. Utredarens arbete ska ske i nära anknytning till de universitet
            som ansvarar för försöksverksamheten.
          </note>
          <u prev="cont" who="unknown">
            <seg>
              Herr talman! Klimatutmaningen är stor. Därför har regeringen
              gjort den största klimatforskningsinsatsen någonsin. Sverige har
              stor potential att vara en ledande nation för forskning och innovationer
              relaterat till klimatutmaningen. Därigenom kan vi samtidigt bidra
              till nya företag och jobbskapande. Sverige leder klimatomställningen
              och tar nu nya steg genom en strategisk satsning på forskning
              och innovation. Vi ska exportera lösningar, inte utsläpp.
            </seg>
            <seg>
              Miljö- och ekoinnovationer är innovationer som bidrar till både
              förbättrad miljö och ett bra ekonomiskt utbyte. Miljöinnovationer
              kombinerar miljö och möjligheten att göra den affärsmässigt intressant.
              En framgångsrik miljöinnovation är en innovation som har en hög
              miljöeffektivitet, ger en stor förbättringsfaktor och har en god
              marknads- och lönsamhetspotential.
            </seg>
            <seg>
              Att satsa på att utveckla system som bidrar till ett hållbart
              samhälle är en del av ambitionen i våra satsningar. En annan del
              är att ge universitet och högskolor möjlighet att bidra till utvecklingen
              till ett fossilfritt välfärdssamhälle.
            </seg>
            <seg>
              Fler och fler länder arbetar målmedvetet med att förbättra sitt
              miljöarbete men även sin omställning till förnybar energi. Under
              föregående helg hade jag möjligheten att träffa många personer
              från flera länder runt om i världen när jag deltog i Global Greens
              and European Greens Congress i Liverpool. Miljö och klimat var
              en röd tråd i alla de samtal jag deltog i.
            </seg>
            <seg>
              Många talar om förnybar energi och om hur vi ska kunna ersätta
              det energibortfall som sker när länder börjar avveckla kärnkraften
              efter den senaste olyckan, som inträffade i Fukushima. Detta innebär
              ett utökat behov av forskning, och här ska vi vara med.
            </seg>
            <seg>
              Herr talman! Kunskap i samverkan är ett stort och viktigt betänkande.
              Det är omöjligt att täcka in allt på några minuter i en talarstol.
              Jag yrkar bifall till utskottets förslag i betänkandet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 67 BETTY MALMBERG (M) replik:
          </note>
          <note>
            Herr talman! Tack, Elisabet Knutsson, för anförandet!
          </note>
          <u who="betty_malmberg_6014b3" prev="cont">
            <seg>
              Några av de frågeställningar som Elisabet Knutsson nämner tog
              jag upp i mitt anförande. Jag tänker bland annat på den praxisnära
              skolforskningen. Jag ser dock inte att Elisabet Knutsson har tagit
              del av den kritik som finns mot förslaget. Det finns kritik från
              Skolforskningsinstitutet, eftersom de känner sig överkörda, och
              även från flera lärosäten, som också känner sig överkörda. De
              undrar varför regeringen har handplockat vissa lärosäten.
            </seg>
            <seg>
              Till saken hör att många andra högskolor jobbar fantastiskt bra
              med den viktiga frågan om hur vi ska få in mer forskning i klassrummen.
              En av dem är Högskolan i Halmstad. Jag har varit där och lyssnat
              på hur de jobbar vidare i sitt regionala perspektiv och hur de
              driver forskning och ett aktivt lärande i skolsalarna. Detta finns
              även i Högskolan Dalarna och på många andra ställen. Av detta
              skäl ställer sig många frågande till att reger ­ ingen har ryckt
              ut och pinpointat exakt vilka lärosäten som ska få denna möjlighet
              i stället för att låta forskning i konkurrens vara vägledande.
            </seg>
            <seg>
              Herr talman! Jag känner till att Elisabet Knutsson liksom jag
              är lärare. Som lärare vill jag ställa en fråga om digitalisering
              av den högre utbildningen, vilket är något vi saknar. Staten begär
              att lärarna ska vara aktiva och duktiga pedagoger även på detta
              område. Varför har regeringen inte levererat här?
            </seg>
          </u>
          <note type="speaker">
            Anf. 68 ELISABET KNUTSSON (MP) replik:
          </note>
          <u xml:id="i-95a7e30bda8c6f90" who="unknown">
            <seg>
              Herr talman! Jag tycker att vi pratar väldigt mycket om digitaliseringen,
              inte minst gör vi det i samband av utbyggnaden av den. Vi pratar
              om att skolan ska vara en del av den.
            </seg>
            <seg>
              Det är kanske inte regeringens plikt att precis tala om hur skolan
              ska jobba med detta. Vad regeringen och vi ska göra är att ge
              möjligheter att bygga ut nät. Även Skolverket talar mycket om
              digitalisering. Det finns med i helheten.
            </seg>
            <seg>
              Det frågas varför just dessa universitet har blivit utsedda.
              Många universitet och högskolor har goda insikter i denna forskning
              och i lärarutbildningen. Oavsett vilka universitet man hade valt
              måste man ändå bestämma sig för några. Men det är inte förbjudet
              för övriga att hänga med på tåget. Vi talar om samverkan, och
              jag utgår från att samverkan kommer att ske här.
            </seg>
          </u>
          <note type="speaker">
            Anf. 69 BETTY MALMBERG (M) replik:
          </note>
          <u who="betty_malmberg_6014b3" xml:id="i-5a5de00187ff5b52">
            <seg>
              Herr talman! Det som skiljer dessa lärosäten från andra som ska
              följa med är att de här fick en pengapott, särskilt öronmärkt
              för detta ändamål. Den möjligheten får inte de andra.
            </seg>
            <seg>
              Jag tycker att digitalisering är en väsentlig fråga i vårt samhälle.
              Elisabet Knutsson säger att vi pratar mycket. Ja, herr talman,
              vi pratar oändligt mycket om detta i samhället. Men jag önskar
              att vi även kunde se något av det i den proposition som ligger
              på bordet.
            </seg>
            <seg>
              Det handlar om att digitalisera kunskapsmiljöer. Jag såg en fantastisk
              sak på nätet om hur man jobbar med lärarprogrammet i Singapore.
              Lärare hade möjlighet att didaktiskt och pedagogiskt lära sig
              hur man kan använ ­ da datorn i utbildningen.
            </seg>
            <seg>
              Den typ av infrastruktur som fanns i den film jag såg finns inte
              någonstans i Sverige, skulle jag vilja hävda. Den finns inte på
              våra lärosäten. När jag har varit runt och pratat med dem har
              det i mångt och mycket sett ut som vilken föreläsningssal som
              helst. Självklart är det lärosätena som måste ta greppet, men
              regeringen borde ge incitament till att tillskapa ett slags forskningsinfrastruktur,
              en lärandeinfrastruktur som möter det digitala samhället. Det
              saknar vi i dag, och det saknar jag i regeringens forskningsproposition.
              Sverige och vi moderater tycker att vi ska vara en modern och
              innovativ kunskapsnation. Då kan vi inte missa digitaliseringståget,
              för det tutar och kör.
            </seg>
          </u>
          <note type="speaker">
            Anf. 70 ELISABET KNUTSSON (MP) replik:
          </note>
          <u xml:id="i-9db007ca1ccf46b5" who="unknown">
            <seg>
              Fru talman! Det finns lite andra delar i det här. Digitaliseringen
              kanske är en del av det. Det resoneras ju om digitaliseringen
              på andra ställen än just i forskningspropositionen. Ansvaret för
              infrastrukturen för digitaliseringen ligger på Peter Eriksson,
              men också på många andra ställen.
            </seg>
            <seg>
              Bara för att det inte är konkret nämnt i propositionen vid namn,
              så att säga, är det inte så att de här samverkansprogrammen och
              forskningsprogrammen inte har digitaliseringen inbyggd i sig.
              Det är ju någonting som måste finnas. Det är ingen som kan jobba
              på ett konstruktivt och bra sätt utan att ha en struktur och en
              infrastruktur för digitalisering.
            </seg>
            <seg>
              Angående det här med som vilken föreläsningssal som helst är
              det klart att lärosätena bestämmer var de ska lägga sina pengar.
              De måste bestämma hur de ska göra med sin digitalisering.
            </seg>
          </u>
          <note type="speaker">
            Anf. 71 FREDRIK CHRISTENSSON (C):
          </note>
          <u who="fredrik_christensson_8a85f5" xml:id="i-fa05e161ac663567">
            <seg>
              Fru talman! Vi står bakom samtliga våra reservationer, men för
              tids vinnande yrkar jag bifall endast till Alliansens reservationer
              nr 2 och 10 samt Centerpartiets reservation nr 72.
            </seg>
            <seg>
              Vi ska nu diskutera frågor gällande högre utbildning och forskning.
              Regeringen gjorde inför den här forskningspropositionen ett stort
              nummer av att den skulle beröra högre utbildning, forskning och
              innovationer. Vi var många som hade höga förväntningar på vad
              den här forskningspropositionen skulle innebära, nu när den också
              tog ett grepp om högre utbildning. Jag kommer att återkomma till
              att det inte blev så mycket.
            </seg>
            <seg>
              Det är viktigt att ha med sig att Sverige i dag är ett land i
              framkant när det gäller högre utbildning, forskning och innovationer.
              Vi har väldigt goda förutsättningar. Tack vare de här förutsättningarna
              har vi också ska ­ pat nya möjligheter. Det har blivit nya upptäckter
              som ökar förståelsen. Det bidrar till bättre hälsa och bättre
              kunskap och leder till jobb och företagande, mer tillväxt och
              därmed också större skatteintäkter.
            </seg>
            <seg>
              Under Alliansens tid ökade anslagen till historiska nivåer. Mellan
              2009 och 2016 ökade anslagen till forskningen med 9 miljarder.
              Det var en ökning med 30 procent. Jag kan bara konstatera att
              regeringen har sänkt investeringstakten jämfört med Alliansens
              tid. Det här är en tid då de privata investeringarna i forskning
              och utveckling minskar i Sverige. Det är en tid då Sverige får
              hem mindre EU-medel än tidigare. Detta är en oroande utveckling.
            </seg>
            <seg>
              Fru talman! De privata investeringarna i forskning och utveckling
              är den allra största delen. Det är därför bekymmersamt att regeringen
              i så liten utsträckning lyfter fram hur vi ska få mer av privata
              investeringar i forskning och utveckling i Sverige. Samtidigt
              som de privata investering ­ arna i forskning och utveckling minskar
              i Sverige ökar de i 18 av 22 jäm ­ förbara länder. Det minskar
              svensk konkurrenskraft och svensk innova ­ tionsförmåga jämfört
              med de andra länderna. Det är en oroande utveck ­ ling.
            </seg>
            <seg>
              För att vända det här behöver man skapa attraktiva forskningsmiljöer
              och innovationsmiljöer. Men det måste också bli bättre villkor
              för att driva företag och investera i forskning och utveckling
              i Sverige. Då är det två delar som saknas i propositionen men
              också i regeringens sammanhållna politik på hela området.
            </seg>
            <seg>
              Den första delen handlar om regelverken. För att fler ska vilja
              investera i Sverige måste vi ha regelverk som är tillåtande. Vi
              måste vara bättre på att ha en lagstiftning som är öppen för nya
              innovationer i ett tidigt skede, så att vi kan vara testland för
              nya och spännande forskningsresultat och innovationer.
            </seg>
            <seg>
              Den andra delen handlar om det mest kraftfulla instrumentet:
              skatteverktyget. En bra och attraktiv skattepolitik leder till
              att fler vill och vågar investera i Sverige, både företag och
              andra, och att fler kan söka sig till Sverige. Där ser vi att
              Sverige tappar. Med den nya regeringen har man också höjt skatterna
              kraftigt på jobb och företagande. Kopplat till forskning och innovationer
              är detta oroande.
            </seg>
            <seg>
              Fru talman! Sverige blir allt sämre på att få hem EU-medel. Det
              är därför också viktigt att poängtera det som Alliansen lyfter
              fram: att vi måste ha en målsättning att få hem mer pengar från
              Horizon-programmet. Sedan förra ramprogrammet har vi tappat ganska
              kraftigt i att få hem medel. Det är ett tecken på att vi har en
              lång resa framåt. Genom de stora programmen kan vi också göra
              mer nytta i Sverige på olika sätt.
            </seg>
            <seg>
              När man pratar om forskning och innovationer i det här sammanhanget
              är det också viktigt att lyfta fram att Sverige behöver göra ännu
              mer för att nyttja alla de data vi har i Sverige. Vi har en historia
              av att vara ett land med mycket byråkrati och myndighetsutövande.
              Vi har samlat in väldigt mycket statistik som måste offentliggöras
              för att möjliggöra för både forskning och innovationer. Från Centerpartiets
              sida ser vi det som en del i forskningspolitiken att de anslag
              som är offentligt finansierade också bör ha krav på att ha öppna
              data. Det leder till innovationer, men det leder också till minskat
              forskningsfusk och ökad och snabbare utveckling på området för
              att nå målet.
            </seg>
            <seg>
              Fru talman! Regeringen har gjort ett väldigt stort nummer av
              att den här forskningspropositionens stora fokus är samverkan.
              Det krävs lång tid för att räkna antalet gånger det nämns i forskningspropositionen.
              Det som man däremot inte lyckas nämna i hela forskningspropositionen
              är hur begreppet ska tolkas. Det är ganska olyckligt. Om samverkan
              ska få ett väldigt stort inflytande när det gäller hur medel ska
              fördelas gäller det också att det finns en tydligare definition
              av detta. Vi i Alliansen har en gemensam reservation som lyfter
              fram att det bör komma en definition men också att detta ska gå
              till riksdagen för att diskuteras vidare.
            </seg>
            <seg>
              Samverkan är ett medel för att nå bättre resultat. Det är inte
              ett mål i sig. Då krävs det en tydlighet. Det krävs också att
              vi inte fokuserar på samverkan på bekostnad av vetenskaplig eller
              konstnärlig kvalitet och excellens. Det hoppas jag är regeringens
              intention. Men utifrån det vi kan läsa i forskningspropositionen
              är det svårt att veta.
            </seg>
            <seg>
              Fru talman! Den högre utbildningen, som var den nya delen i forskningspropositionen
              den här gången från den rödgröna regeringen, lyser med sin frånvaro.
              Regeringen har presenterat att man kommer att göra en utredning
              av resursfördelningssystemet. Det är väldigt välkommet. Centerpartiet
              har varit pådrivande för det och tycker att det är nödvändigt
              för att få ett nytt sätt att se på hur vi ska fördela resurserna
              till den högre utbildningen och till forskningen i Sverige. Tillsammans
              med Alliansen öppnar vi för att man kan göra ett gemensamt anslag,
              men vi har också pekat ut ett antal områden som vi tycker måste
              stärkas.
            </seg>
            <seg>
              Bland annat tycker vi att kopplingen till arbetslivet måste stärkas
              i det kommande resursfördelningssystemet. Man måste se till att
              satsa på ökad genomströmning för de studenter som påbörjar en
              utbildning, så att de får rätt förutsättningar att också avsluta
              den på ett snabbt och bra sätt. Men framför allt behövs satsningar
              på att stärka kvaliteten inom den högre utbildningen. Vi har hög
              kvalitet i svensk högre utbildning, men den kan bli ännu bättre.
              Det är därför olyckligt att det första som regeringen gjorde när
              det gällde högskolepolitiken var att ta bort de medel som Alliansen
              hade tillsatt för att premiera kvalitet. Jag hoppas att det kommer
              att vara en parameter nu när det här utreds. Det är svårt att
              veta, eftersom det ännu inte har presenterats vad regeringen kommer
              att göra när det gäller utredningen om resursfördelningssystemet.
            </seg>
            <seg>
              Den andra delen handlar om internationalisering. Nu har regeringen
              sedan propositionen lagts fram presenterat en utredning om just
              internatio ­ naliseringen. Det som kan konstateras är att man
              skjuter frågan långt på framtiden trots att vi i dag har väldigt
              stora problem att få internationella toppstudenter och toppforskare
              till Sverige. Det gällde särskilt under förra hösten, när vi hade
              ett problem där hundratals studenter inte kunde påbörja sina studier
              på grund av långa handläggningstider och byråkrati i Sverige.
            </seg>
            <seg>
              Dessutom presenterar regeringen ständigt nya förslag om att höja
              inkomstbeskattningen. Det gör det mindre attraktivt för människor
              att söka sig till Sverige. Det gäller både forskare och studenter
              men också till det privata näringslivet, där vi ser att investeringarna
              minskar. Det är oerhört olyckligt och riskerar att göra att investeringarna
              i Sverige fortsätter att minska.
            </seg>
            <seg>
              Fru talman! För Centerpartiets del ser vi det som oerhört viktigt
              att man stärker autonomin bland lärosätena. Det vi kan se från
              regeringens arbete hittills är att autonomi inte har varit en
              vägledande princip, med tanke på dess agerande vad gäller till
              exempel Högskolan Dalarna.
            </seg>
            <seg>
              Vi tycker att autonomin bör stärkas. Man bör ge professionen
              större inflytande. Den statliga rollen ska vara mer av uppföljning,
              kvalitetsuppföljning med mera, och att se till att premiera och
              utveckla de lärosäten som gör det allra bästa både för studenter
              och för forskningen. Det handlar också om att fokusera på var
              vi ska göra detaljregleringar och inte. Där tycker jag att regeringen
              inte har hittat en bra balans i det som den hittills har gjort.
            </seg>
            <seg>
              Vi vill också se en ökad profilering. När man diskuterar frågan
              om forskning och högre utbildning med olika lärosäten ser man
              att de i större utsträckning vill profilera sig inom de områden
              de är starka. Det tror jag är en viktig del att ta in när det
              gäller resursfördelningssystemet men också i den högskolepolitiska
              debatten framöver. Hur kan vi stärka profileringen för de olika
              lärosätena?
            </seg>
            <seg>
              Fru talman! Vi har ett tillkännagivande till regeringen i dagens
              debatt som handlar om arbetslivskopplingen. Jag reagerade när
              Thomas Strand i sitt anförande ansåg att tillkännagivandet var
              ett slag i luften. Tillkännagivandet bygger på att vi från Alliansen
              har lagt fram ett förslag om att stärka kopplingen mellan arbetsliv
              och högskola. Vi tycker att regeringen bör ta initiativ till en
              bättre dialog mellan arbetsgivare och lärosäten tillsammans med
              branschorganisationer och dylikt.
            </seg>
            <seg>
              Thomas Strand kallar detta ett slag i luften. Det är lite anmärkningsvärt
              med tanke på att om man frågar studenterna själva, som man har
              gjort i vissa undersökningar, uppger hälften att det är dålig
              arbetsmarknadsanknytning på deras utbildningar. Är det någonting
              vi behöver är det bättre arbetsmarknadsanknytningar. De flesta
              studenter väljer att läsa en högre utbildning av två skäl. Det
              ena är att för att få ett specifikt jobb, det andra är för att
              få ett jobb över huvud taget. Då måste arbetsmarknadsanknytningen
              bli ännu bättre.
            </seg>
            <seg>
              Det finns väldigt mycket mer att säga och lyfta fram från Centerpartiets
              förslag när det gäller forskningen och forskningsfrågorna. Jag
              rekommenderar dem som är mer intresserade att läsa Centerpartiets
              motion och tackar därmed för ordet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 72 THOMAS STRAND (S) replik:
          </note>
          <u who="thomas_strand_7d4cb3" xml:id="i-e2bbea821eb45271">
            <seg>
              Fru talman! Detta är inte någon skattepolitisk debatt. Men jag
              kan inte låta bli att kommentera det Fredrik Christensson säger.
              Vi tar inte ut skatter för att göra livet besvärligare för folk.
              Vi tar ut skatter för att bygga välfärden, stärka högre utbildning,
              stärka forskning och stärka innovation. Det är så vi har byggt
              Sverige under många år. Jag tror att svenska folket har en ganska
              stor förståelse för att våra skatter ska användas för att göra
              samhället bra.
            </seg>
            <seg>
              Ni satsade mycket pengar under era år vid makten. Det ska ni
              ha kredd för, för det är viktigt. Nu får vi kanske fortsätta fyra
              år till med en progressiv utveckling vad gäller stöd till universitet,
              högskolor och forskning. Kanske kom det för mycket pengar. Vid
              den senaste mätningen jag såg låg det 17 miljarder kronor oförbrukade
              medel ute på lärosätena. Man kan också fundera på hur pengarna
              används. Det är inte bara pengar det handlar om.
            </seg>
            <seg>
              Vi kritiserade den borgerliga regeringen för att missgynna de
              unga universiteten och landets högskolor vid fördelning av forskningsresurser.
              Jag vet att Centern ofta brukar värna alla högskolor i hela landet.
              Jag vill ställa några frågor till Fredrik Christensson när jag
              nu har möjlighet. Stöder ni regeringens signal om att vi ska en
              mer rättvis fördelning av forskningsresurser? Kan vi enas om den
              frågan framöver? Stöder ni att även övriga enskilda utbildningsanordnare
              ska få en basresurs för forskning som de förvägrades av den borgerliga
              regeringen?
            </seg>
          </u>
          <note type="speaker">
            Anf. 73 FREDRIK CHRISTENSSON (C) replik:
          </note>
          <u who="fredrik_christensson_8a85f5" xml:id="i-a2a112271297a771">
            <seg>
              Fru talman! Jag vill börja med inledningen. Jag delar Thomas
              Strands uppfattning att det inte bara handlar om pengar. Det handlar
              mycket om regelverk och liknande. Det var också det som jag lyfte
              fram i mitt anförande. Vi måste se till att det blir bättre förutsättningar
              för forskning och innovation i Sverige. Där är regelverken en
              viktig förutsättning. När det gäller lagstiftningen tror jag att
              vi i framtiden kommer att behöva vara ännu mer snabbfotade och
              förändra lagstiftningen för att möjliggöra för nya innovationer.
            </seg>
            <seg>
              När det gäller skatterna kan jag bara konstatera att Alliansen
              under sina år lyckades sänka skatterna för många människor. Samtidigt
              fick vi mer pengar till statskassan att fördela. Vi lade bland
              annat mer pengar på forskning och innovation än vad regeringen
              gör nu trots att man har höjt skatten på jobb och företagande
              med över 30 miljarder.
            </seg>
            <seg>
              Det är bra att vår politik när det gäller högre utbildning har
              gått fram och att det delas av Socialdemokraterna att det ska
              finnas i hela landet. Det är en oerhört viktig fråga för oss i
              Centerpartiet. Det är det av flera skäl. Det är det för utbildningens
              del. De högskoleorter vi i dag har är oftast också bra centrum
              lokalt för att driva på tillväxten. Då är det självklart viktigt
              att det finns forskning kopplat till det.
            </seg>
            <seg>
              Högskolan bygger på forskningsanknytningen. Det är en senare
              debatt. Vi kan diskutera om det ska läggas mer resurser på högskola
              eller på till exempel yrkeshögskola, som har mer fokus på arbete
              och mindre på forskningsanknytningen. Vi vill se bra forskning
              även där.
            </seg>
            <seg>
              Jag lyfte även i mitt anförande fram profileringsfrågan. Det
              tror jag är helt avgörande för framför allt de mindre lärosätena.
              Många av de mindre lärosätena på vissa ställen är extremt duktiga
              inom vissa områden. Där vill de utvecklas. Vi måste skapa förutsättningar
              för dem så att de ska kunna utvecklas på de områdena och få lägga
              mer av sina resurser där de är väldigt bra så att de får bli ännu
              bättre.
            </seg>
          </u>
          <note type="speaker">
            Anf. 74 THOMAS STRAND (S) replik:
          </note>
          <u who="thomas_strand_7d4cb3" xml:id="i-95884ca4c736e980">
            <seg>
              Fru talman! Jag hoppas att Centerpartiet vill vara med i arbetet
              för att skapa ett mer rättvist system för tilldelning av resurser.
              Vi ska inte brandskatta de stora starka. Men vi ska ha ett rättvist
              system som gynnar forskning i hela landet och på alla våra lärosäten.
            </seg>
            <seg>
              När det gäller kvalitet glömde Fredrik Christensson att nämna
              att vi tillför 900 miljoner kronor under mandatperioden som kvalitetspengar.
              Det är inte så att vi tog bort massor med pengar. Vi tillför väldigt
              mycket för att stärka kvaliteten.
            </seg>
            <seg>
              Jag har en liten fråga som jag har funderat på och som gjort
              mig lite förbryllad. Det gäller reservation 13, som Centern har
              skrivit till proposi ­ tionen, om villkoren för doktorander. Där
              säger Centern att avskaffandet av utbildningsbidraget och eventuell
              begränsning av stipendier för forsk ­ arutbildning kan innebära
              att doktorander blir dyra.
            </seg>
            <seg>
              Ni skriver också att ni anser att externt finansierade stipendier
              bör uppmuntras. Sedan har ni en liten brasklapp: Samtidigt anser
              vi att doktorandernas villkor bör förbättras. Jag har funderat
              lite. Hur ska man tolka reservationen? Ska vi förbättra doktorandernas
              situation och även för dem med stipendier? Eller finns det en
              gräns för detta förbättringsarbete? Är det enligt Centerpartiet
              acceptabelt att av kostnadsskäl tumma på doktorandernas arbetsvillkor?
            </seg>
          </u>
          <note type="speaker">
            Anf. 75 FREDRIK CHRISTENSSON (C) replik:
          </note>
          <u who="fredrik_christensson_8a85f5" xml:id="i-4fb6960dc4b2196b">
            <seg>
              Fru talman! Tack för frågan! Det är synd att jag bara har en
              replik för att svara Thomas Strand. Frågan om doktoranderna är
              en viktig fråga att lyfta fram och diskutera.
            </seg>
            <seg>
              Det finns ju en problematik, och som vi skriver i vår reservation
              fungerar det så, oavsett yrkeskategori eller annat, att med högre
              kostnader måste man se till att nyttja pengarna på ett klokt sätt.
              Det vi lyfter upp som en risk med att förbjuda extern finansiering
              eller utbildningsbidraget, som detta gäller, är att det kommer
              att bli färre doktorander. Det handlar också om internationell
              konkurrenskraft. Vi måste kunna locka studenter hit, och då kan
              villkoren vara en viktig del.
            </seg>
            <seg>
              Propositionen i sin helhet pekar på några olika inriktningar,
              till exempel externfinansierade stipendier. Vi vill peka på att
              det är en bra grej i grunden. Det är inte något självändamål vare
              sig att lärosätena själva ska betala samtliga doktorander eller
              att staten ska finansiera det. Det är väl jättebra att det kommer
              privata investeringar.
            </seg>
            <seg>
              Som jag lyfte fram i mitt anförande: Privata investeringar i
              forskning och utveckling i Sverige minskar, och därför är det
              här ett bra sätt. Det kan dock behövas justeringar och förbättringar
              av villkoren, till exempel genom att ge goda förutsättningar om
              man skulle bli sjuk eller behöva vara föräldraledig och så vidare.
              Sådant måste vi verkligen se över, förbättra och stärka.
            </seg>
            <seg>
              Det är samtidigt viktigt att vara medveten om att doktorandstudier
              är en utbildningsform och alltså inte som vilken anställning som
              helst.
            </seg>
          </u>
          <note type="speaker">
            Anf. 76 LINDA SNECKER (V):
          </note>
          <u who="linda_snecker_f038f1" xml:id="i-36348359b1d0665f">
            <seg>
              Fru talman! Vänsterpartiet vill att forskarsamhället ska ha frihet
              att självt formulera och söka svar på sina vetenskapliga frågeställningar.
              Detta är faktiskt en av de absolut viktigaste principerna för
              forskningspolitiken.
            </seg>
            <seg>
              Akademin är fri. Ingen får röra den utan samtycke.
            </seg>
            <seg>
              Både forskningens kvalitet och nytta är beroende av att vi klåfingriga
              politiker inte styr ämnesområde, inriktning, avgränsning eller
              metod. Den politiska styrningen får därför bara röra sig på ett
              övergripande plan. Ibland behöver det dock pumpas in lite mer
              pengar inom vissa områden för att forskningen och samhället ska
              kunna gå lite mer hand i hand över daggstänkta berg, fallera.
            </seg>
            <seg>
              Därför är vi i Vänsterpartiet är extra glada över att regeringen
              har lyssnat på oss och satsar på välfärdsforskning, arbetslivsforskning
              samt klimat- och miljöforskning. Vår ambition är också att industriforskningen
              ska stå i fokus.
            </seg>
            <seg>
              Lika viktigt är det att ha en tydlig skilsmässa och bodelning
              mellan forskning och kommersiella intressen. Den samverkan som
              högskolan är skyldig att ha med det omgivande samhället, däribland
              näringslivet, får inte leda till att forskare frånsäger sig rätten
              att formulera problem, ställa frågor, välja metoder och publicera
              forskningsresultat. Donationer och uppdragsforskning får inte
              ersätta statliga anslag, som är den grundläggan ­ de förutsättningen
              för en oberoende forskning. Forskaren får gärna vara entreprenör,
              men det innebär inte att det är näringslivet som bestämmer vad
              det ska forskas om.
            </seg>
            <seg>
              Vänsterpartiet ser två stora problem på lärosätena i dag som
              tas upp i propositionen. Det är för övrigt en väldigt bra proposition;
              vi är väldigt positiva till den. Det handlar dels om frågan om
              anställningsprocessen, dels om fördelningen av forskningsmedel.
            </seg>
            <seg>
              Delegationen för jämställdhet i högskolan menar att bilden av
              akademin är nedslående. Det är en organisation präglad av normer
              och värderingar som bekräftar män som överordnade och där olika
              villkor råder för kvinnors och mäns meritering och karriärutveckling.
            </seg>
            <seg>
              Det finns mycket att göra för att åtgärda ojämställdheten vid
              Sveriges universitet och högskolor. Studenter väljer utbildningsplatser
              baserat på stereotypa könsrollsmönster. Professorer är till största
              delen män och har lättare att avancera på positioner. Forskningsmedel
              tilldelas mäns excellenscentrum. Av strategiska forskningsmedel
              är det 87,3 procent som tilldelas män, medan kvinnor får 12,7
              procent. Olika universitets och högskolors jämställdhetsarbete
              ser också väldigt olika ut. Vissa arbetsplatser är framsynta och
              ambitiösa, andra ser jämställdhet som en icke-fråga.
            </seg>
            <seg>
              Som nämns i propositionen har även Statskontoret undersökt hur
              det ser ut med jämställdheten inom forskningen. I deras rapport
              framkommer det att inte bara de strategiska forskningsmedlen utan
              även basanslagen är väldigt ojämställt fördelade. Män tilldelas
              61 procent av anslagen men ut ­ gör bara 58 procent av forskarna.
              Det är alltså bara 3 procentenheter som skiljer, vilket kan låta
              som yttepyttepengar, men så är det inte. Det motsva ­ rar drygt
              80 miljoner kronor.
            </seg>
            <seg>
              En stor del av förklaringen till detta är att basanslagen ofta
              används för att finansiera löner till professorer, där män är
              klart överrepresenterade.
            </seg>
            <seg>
              Universitet och högskolor måste komma till rätta med den snedfördelade
              anslagstilldelningen. Forskning kan inte längre vara en mansdominerad
              värld. Regeringen föreslår i sin proposition ett antal viktiga
              åtgärder för att komma till rätta med allvarliga jämställdhetsproblem,
              bland annat konkreta mål för nyrekryteringen av kvinnliga professorer
              och skarpa krav på en jämställd fördelning av forskningsmedel.
            </seg>
            <seg>
              Vänsterpartiet, så som vi ofta resonerar, vill lite mer. Vi vill
              skärpa kraven ytterligare. Vi vill att regeringen utreder införandet
              av ett mål om att av samtliga statligt finansierade forskningsanslag
              ska inte mer än hälften gå till män som forskar.
            </seg>
            <seg>
              En forskares arbete blir lidande om personen i fråga måste oroa
              sig för sin egen ekonomiska situation. På en arbetsplats med många
              professioner blir arbetsmiljön inte bra om vissa ständigt går
              omkring och oroar sig över sin tjänst. Vänsterpartiet vill att
              Sveriges högskolor och universitet erbjuder doktorander och forskare
              trygga och fasta anställningar.
            </seg>
            <seg>
              Vi har därför länge drivit att utbildningsbidraget för doktorander
              ska slopas till förmån för tryggare anställningsformer. Det är
              därför glädjande att regeringen i sin proposition nu föreslår
              att bidraget ska tas bort. Det är ett viktigt steg för bättre
              anställningstrygghet för doktorander, och det är helt rätt väg
              att gå.
            </seg>
            <seg>
              Möjligheterna ser i dag mycket olika ut för olika människor när
              det kommer till att arbeta inom akademin. Bakgrund, ekonomiska
              faktorer, kön och inte minst eventuella funktionsnedsättningar
              spelar in. Eventuella yttre hinder för människor att arbeta med
              vad de önskar ska motverkas. I dag är kunskaperna om tillgängligheten
              för forskare för dåliga. Regering ­ en bör därför tillsätta en
              utredning som granskar förutsättningarna för forskare med funktionsnedsättning
              inom universitet och högskolor samt vilka åtgärder som krävs för
              att öka tillgängligheten.
            </seg>
          </u>
          <note>
            Jag yrkar bifall till reservation 55.
          </note>
          <note type="speaker">
            Anf. 77 BETTY MALMBERG (M) replik:
          </note>
          <u who="betty_malmberg_6014b3" xml:id="i-31760b48f1b3acec">
            <seg>
              Fru talman! Linda Snecker uppehåller sig mycket vid jämställdhet,
              och det hade jag också förväntat mig. Men det är ju inte bara
              Vänsterpartiet som har patent på den frågan. Också vi moderater
              driver självklart frågan om jämställda villkor. Jag ser också
              att vi i två reservationer faktiskt ligger väldigt nära varandra.
              Det gäller inte minst det medicinska området, där vi självklart
              konstaterar att kvinnor och män har olika fysiska förutsättningar
              och att det därför är viktigt att den forskning som bedrivs anpassas
              i förhållande till kön.
            </seg>
            <seg>
              Även jag ser mycket som är bra. Jag tycker att det är bra att
              regeringen uppmärksammar jämställdhet. Jag tycker att det är bra
              att regeringen uppmärksammar tvärvetenskap, och jag tycker att
              det är bra att man jobbar för öppna rekryteringsprocesser.
            </seg>
            <seg>
              När vi talar om öppna rekryteringsprocesser kommer ändå denna
              fråga, som jag vill ställa till Linda Snecker. Ni vill ta radikala
              grepp om jämställdhet och jämställdhetsbonus. Linda Snecker nämnde
              i sitt anförande att 50 procent av forskaranslagen ska gå till
              det ena eller det andra könet. Det finns en princip om att det
              är den mest kompetenta eller meriterade forskaren som bör komma
              i fråga. I det här läget måste bedömningen vara blind, så att
              man faktiskt ser till den mest meriterade. Jag undrar om Linda
              Snecker kan utveckla hur Vänsterpartiet ser på att gå framåt på
              området utan att för den skull drabbas av diskrimineringslagen.
            </seg>
          </u>
          <note type="speaker">
            Anf. 78 LINDA SNECKER (V) replik:
          </note>
          <u who="linda_snecker_f038f1" xml:id="i-ce5863aa3fe44f52">
            <seg>
              Fru talman! Tack, Betty Malmberg, för din fråga! Det är alltid
              kul när Moderaterna och Vänsterpartiet slår ett slag för jämställdheten.
              Inför en debatt som ska hållas senare har ni gjort nästan ett
              tillkännagivande om samtyckeslagstiftning. Det är mycket bra,
              men ni kan vara lite skarpare.
            </seg>
            <seg>
              Inom universitet och högskolor är fördelningen bland studenter
              sådan att det finns oerhört många kvinnor. Där finns en övervikt
              av kvinnor. När det kommer till doktorander är det ungefär fifty-fifty
              – det är kanske lite fler kvinnor nu.
            </seg>
            <seg>
              Men högre upp i hierarkierna är det som i resten av samhället,
              speciellt i det privata näringslivet. Där är det män, män, män.
              Mäns kompetens är liksom lite bättre än kvinnors, och när det
              gäller forskningsmedel tilldelas de så otroligt mycket lättare
              medel än kvinnor. Kan det vara så att kvinnor på något sätt är
              sämre än män på att forska? Nej! Jag är övertygad om att så inte
              är fallet. Det är helt andra samhällsstrukturer som ser mäns kompetens
              som betydligt viktigare än kvinnors.
            </seg>
            <seg>
              Betty Malmberg och jag har lyckats bli riksdagsledamöter. Det
              är det vackraste uppdraget man kan ha. Men jag kan lova Betty
              Malmberg att både hon och jag för att komma dit där vi är i dag
              har fått vara dubbelt så pålästa, dubbelt så högljudda och gått
              på dubbelt så många möten som många av våra manliga kollegor har
              gjort. Vår kompetens ses oftast som lite sämre. Det måste vi åtgärda
              inom universiteten och högskolorna. Dagens kvinnliga doktorander
              måste kunna bli professorer på jämställda villkor. Så ser det
              inte ut i dag. Det måste åtgärdas. Ja, då får vi ta till lite
              drastiska metoder. Vi kan inte backa in i framtiden. Vi kan inte
              stå här om 20 år och det är fortfarande en mansvärld inom akademin.
            </seg>
          </u>
          <note type="speaker">
            Anf. 79 BETTY MALMBERG (M) replik:
          </note>
          <u who="betty_malmberg_6014b3" xml:id="i-d7b194e3bcc0ae7c">
            <seg>
              Fru talman! På vilka grunder Linda Snecker och jag har blivit
              invalda vet jag inte. Linda Sneckers analys få stå för henne själv.
              Jag anser självklart att vi måste komma längre. Mångfald berikar,
              och det är där som vi måste få in mer och bättre kompetens.
            </seg>
            <seg>
              Jag hörde däremot en analys som jag tror mer på. Studieförbundet
              Näringsliv och Samhälle har konstaterat att många kvinnor efter
              sin disputa ­ tion försvinner och tar många administrativa uppgifter,
              och därmed kommer de inte i fråga för forskning och kan därmed
              inte heller meritera sig vidare. Det hade varit en intressantare
              analys att fördjupa sig i.
            </seg>
            <seg>
              Jag konstaterar också att när utbildningsutskottet tittade på
              forskarskolor för lärare visade det sig att många av de lärare
              som fick chansen i stället för att gå tillbaka till klassrummen
              valde att stanna kvar på lärosätena. Då kan man undra om det var
              så smart. Det är klart att vi gärna vill ha in mer och ännu vassare
              kompetens i klassrummen. Men detta visar att det finns få disputerade
              på bland annat lärarutbildningarna, och därför har det funnits
              ett behov av att fler kvinnor stannar kvar. Eftersom vi känner
              till hur dominansen ser ut på området är det viktigt med ett lyft
              också där.
            </seg>
            <seg>
              Jag vill ställa ytterligare en fråga. Linda Snecker bor i en
              storstad, i Norrköping, och jag bor på landet utanför Ödeshög.
              Jag vill lyfta upp frågan om livslångt lärande. På vilket sätt
              får mina kommuninvånare tillgång till och möjlighet till högre
              utbildning kontra dem som är campusberoende? Det är helt enkelt
              fråga om digitalisering.
            </seg>
          </u>
          <note type="speaker">
            Anf. 80 LINDA SNECKER (V) replik:
          </note>
          <u who="linda_snecker_f038f1" xml:id="i-346caffa4eb51b01">
            <seg>
              Fru talman! Betty Malmberg och jag är från Östergötland. Det
              är den bästa valkretsen!
            </seg>
            <seg>
              Jag är övertygad om att Ödeshögsborna är nöjda med Linköpings
              universitet. Det är ett otroligt bra universitet i Sverige där
              jag, som av en händelse, är tjänstledig från min tjänst som forskningsadministratör.
            </seg>
            <seg>
              Självklart behöver digitaliseringen bli bättre. Det har Betty
              Malmberg tagit upp i repliker till Miljöpartiet. Det är dock inte
              det som propositionen handlar om. Den handlar inte om digitalisering,
              utan den handlar om ett tioårigt perspektiv. Självklart finns
              det många förbättringar som kan göras på det området.
            </seg>
            <seg>
              Låt oss gå tillbaka till vad propositionen faktiskt handlar om,
              det vill säga vilka som ska forska och hur forskningen ska bedrivas.
              Jag håller med om att disputerade kvinnor inte fortsätter inom
              akademin. Det är för att anställningsvillkoren, när man väl har
              disputerat och har klarat hela doktorandtjänsten, är mycket dåliga.
              Det ges för lite hjälp inom humaniora och samhällsvetenskapliga
              områden i fråga om att komma vidare, till exempel att ansöka om
              en post doc- eller lektorstjänst. Det ges för lite handledning
              för att gå vidare i arbetslivet, vilket gör att det finns arbetslösa,
              disputerade kvinnor som söker administrativa tjänster. De kan
              vilja vara kvar inom universitetets ram, inom akademin, eftersom
              det är spännande och utvecklande att arbeta där, men att en disputerad
              ska bli administratör är ett så otroligt samhällsslöseri när denne
              egentligen borde gå vidare till en bättre forskningstjänst eller
              undervisa och använda hela sitt kunskapskapital. Det är därför
              Vänsterpartiet ständigt kämpar, och kommer att fortsätta att göra
              så, för bra anställningar överallt och särskilt på universitet
              och högskolor.
            </seg>
          </u>
          <note type="speaker">
            Anf. 81 ROGER HADDAD (L):
          </note>
          <u who="roger_haddad_cee043" xml:id="i-f81f7ea639e3e841">
            <seg>
              Fru talman! Liberalerna vill inledningsvis föra till protokollet
              att vi ställer oss bakom samtliga våra reservationer, men vi yrkar
              bifall endast till reservation 11, Beslut om principer för resursfördelning
              .
            </seg>
            <seg>
              Det mesta som har debatterats känns igen. Socialdemokraternas
              Thomas Strand hänvisar till sin tid i opposition, och han har
              glömt bort att hans parti har suttit i regeringen i två och ett
              halvt år. Det kanske speglar avsaknaden av inriktning och den
              försvagade forskningspolitiska plattform som vi nu debatterar
              i riksdagen. Vi liberaler är förvånade över avsaknaden av konkreta
              förslag för högre utbildning. Det gäller frågor om social snedrekrytering,
              jämställdhet, kompletta utbildningsmiljöer, karriärsystem, profilering
              och internationalisering. Det här är ett på många sätt ofullständigt
              dokument.
            </seg>
            <seg>
              Liberalerna kommer främst att kommentera några delar av detta
              betänkande, fru talman, bland annat resurstilldelningssystemet.
              En viktig punkt som vi har drivit och tycker är viktig är att
              det ska vara transparent och enkelt att använda en modell för
              att premiera vetenskaplig kvalitet och resultat i form av forskningsgenombrott
              och samverkan med omgivande samhälle.
            </seg>
            <seg>
              Liberalerna har också följt Vinnovas arbete. De har haft ett
              långt uppdrag sedan 2014 att utreda hur den så kallade samverkansindikatorn
              ska användas för att fördela pengar. Vi är dock inte beredda,
              som vi har skrivit i vår motion och i vårt yttrande i betänkandet,
              att i dag sätta ned foten och säga att precis så ska det vara.
              Inte minst vill vi varna för, och är kritiska mot, att regeringen
              är på väg att vikta samverkansindikatorn precis som citeringar
              och publiceringar – andra tunga kvalitetsindikatorer som har funnits
              många år inom högskole- och forskningspolitiken. Regeringen väljer
              en oansvarig väg.
            </seg>
            <seg>
              Det framgår inte av de rödgröna företrädarnas anföranden något
              mer konkret vad samverkan är. I betänkandet hänvisas till Vinnova,
              men även Vinnova pekar på farhågor, bland annat ett antal avgränsade
              pilotstudier. Om detta ska omfatta hela lärosäten rakt av och
              dessutom i större ekonomisk omfattning tycker jag att man skulle
              ha inväntat det övriga resurstilldelningssystemet i stället för
              att hafsa fram denna tilldelningsnyckel redan nu. Det tycker Liberalerna
              är oroande.
            </seg>
            <seg>
              Några avslutande kommentarer: Socialdemokraterna sa själva i
              sitt anförande här att Sverige tappar mark. Men man vill ge en
              signal till lärosätena att man ska satsa på forskning, och man
              pratar om den fria tanken och autonomi. Det stannar tyvärr vid
              tomt prat. Det har återgetts flera exempel här på att Socialdemokraterna
              och regeringen aktivt har gått in i lärosäten och styrt med hela
              handen.
            </seg>
            <seg>
              Vi har också sett, både i forskningspropositionen och i tidningen
              Universitetsläraren, att man varnar för en formulering där regeringen
              säger att man i princip ska gå in för att få ökat genomslag för
              sin högskole ‑ och forskningspolitik. Det är inte ett sätt att
              värna den autonoma friheten och den så kallade fria tanken, som
              vi i Liberalerna vill.
            </seg>
            <seg>
              Dessutom vill jag ställa en fråga till Socialdemokraterna. Ni
              har suttit i regering i två och ett halvt år. Det viktigaste beskedet
              och på något sätt villkoren och förutsättningarna för forskningspolitiken
              är trots allt ekonomin. Och budskapet till forskarsamhället är:
              Det blir inga höjda basanslag. Ända fram till 2020 kommer de att
              ligga på i princip exakt samma nivå som i dag. På Thomas Strand
              låter det som att nu kommer den stora ekonomiska prioriteringen
              på basanslaget. Men ni lägger inte en krona extra. Sett till andelar
              kommer det inte att göra någon skillnad för forskarsamhället.
            </seg>
            <seg>
              Dessutom ger ni en beställning, en lång lista, på vad lärosätena
              ska göra. Det kommer inte att täckas av de finansieringskostnader
              och de resurser vi tror att ni har aviserat.
            </seg>
            <seg>
              Socialdemokraterna och Thomas Strand! Hur kommer det sig att
              ni, trots detta angrepp på den borgerliga oppositionen, efter
              två och ett halvt år inte levererar ökade basanslag till forskning
              och högskola? Det tycker jag är värt att kommentera.
            </seg>
            <seg>
              De direkta anslagen ligger i dag på 43 procent. Bedömningen som
              jag har tagit del av när det gäller underlag är att de kommer
              att ligga kvar på 43 procent ända fram till 2020.
            </seg>
            <seg>
              Det andra huvudnumret, nämligen bättre tilldelning av resurser,
              lägger ni i en utredning som ska jobba och återkomma tidigast
              2020. Det vill säga att Thomas Strand, som i opposition har kritiserat
              oss och nu är inne på tredje året i regeringen, inte kommer att
              kunna leverera ett enda nytt för ­ slag. Det tycker jag är allvarligt.
              Det leder inte till ökad forskning. Det leder definitivt inte
              till ökad kvalitet. Vi har sett hur ni har använt de regio ­ nala
              lärosätena. Vi har sett hur ni har använt lärarutbildningen. Kvantitet
              har gått före kvalitet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 82 THOMAS STRAND (S) replik:
          </note>
          <u who="thomas_strand_7d4cb3" xml:id="i-1b69ab3c9195dba1">
            <seg>
              Fru talman! Roger Haddad tar också till brösttoner och pukor
              och trumpeter.
            </seg>
            <seg>
              Jag skulle vilja säga så här: Ni hade makten i åtta år. Frågan
              om resursfördelningssystem utreddes då, men ni förmådde inte att
              göra någonting.
            </seg>
            <seg>
              De pengar som har gällt gällde till utgången av 2016, så det
              är först 2017 vi har möjlighet att göra förändringar. Nu kommer
              vi med förändringar. Det här året tillförs 390 miljoner till forskning
              och innovation. Det stegas upp till 2020 med drygt 2,8 miljarder.
              Lärosätena får pengar framför allt från 2018 och framåt och kommer
              då att få 1,3 miljarder.
            </seg>
            <seg>
              Det är faktiskt inte så dåligt att få 1,3 miljarder. Under er
              period vid makten var det, om jag inte kommer ihåg helt fel, 2,1
              miljarder som tillfördes lärosätena i basanslag för 2009–2016.
            </seg>
            <seg>
              Vi har ju precis fått börja, så det blir ett lite ihåligt argument
              att vi har suttit i två och ett halvt år. Jag sitter för övrigt
              inte i regeringen, som Roger påstod i början, men jag sitter i
              riksdagen och får vara med och påverka.
            </seg>
            <seg>
              En sak som Roger tar upp och som jag tycker att han tar upp på
              ett lite konstigt sätt är samverkan. Dels säger han att det är
              viktigt; dels kritiserar han oss för att vi liksom lyfter samverkan
              för högt och att det kommer att ta udden av den vetenskapliga
              kvaliteten.
            </seg>
            <seg>
              Vi säger precis tvärtom: Samverkan kan förstärka den vetenskapliga
              kvaliteten när det gäller just arbete mellan akademi och näringsliv.
            </seg>
          </u>
          <note type="speaker">
            Anf. 83 ROGER HADDAD (L) replik:
          </note>
          <u who="roger_haddad_cee043" xml:id="i-6a9968cc02c2f635">
            <seg>
              Fru talman! Det var ju vi i den borgerliga regeringen som började
              avsätta pengar till samverkanspotten – 200 miljoner till två olika
              studier för att så att säga bereda väg om denna indikator kan
              användas bredare.
            </seg>
            <seg>
              Ni ska fortfarande utreda, avvakta och utvärdera. Men i stället
              för att avvakta och kanske baka in det i en större utredning väljer
              ni att föregå, snedda, just på samverkanspunkten. Trots oklarheter
              och frågetecken från Vinnova säger ni att det ska få lika hög
              vikt vid fördelning som till exempel citeringar. Det är helt oansvarigt
              och grundar sig inte på kvalitetspolitik utan på kvantitetspolitik
              och lotteri.
            </seg>
            <seg>
              När det gäller resursanslag ökade vi resurserna till forskning
              och innovation med 9 miljarder – plus 30 procent. Jag frågar Thomas
              Strand efter ­ som han företräder ett parti som innehar inte bara
              regeringsmakten utan även ministerposten för detta område: Kommer
              ni att kunna avsätta mer pengar än vad Liberalerna och Alliansen
              gjorde? Det är min fråga.
            </seg>
          </u>
          <note type="speaker">
            Anf. 84 THOMAS STRAND (S) replik:
          </note>
          <u who="thomas_strand_7d4cb3" xml:id="i-9586582f8f2b5eea">
            <seg>
              Fru talman! Jag ska ta upp tråden jag hade i mitt förra inlägg.
              Jag hann inte fullborda det.
            </seg>
            <seg>
              När det gäller just samverkan har KK-stiftelsen gjort ett jätteintressant
              projekt under några år, där man tillsammans med olika högskolor
              kopplat ihop samverkan mellan näringsliv och högre utbildning.
              Den rapporten visar att när man gör denna samverkan mellan akademi
              och näringsliv ökar den vetenskapliga produktionen. Samverkan
              är alltså väldigt bra.
            </seg>
            <seg>
              Samverkan har utretts på både längden och tvären, vill jag påstå,
              under många år. Ni försökte införa det men gav upp, och då blev
              det ingen indikator. Nu säger vi att vi ska försöka införa indikatorn.
              Det ska vara en resurspott och styr ‑ och resursfördelningssystem.
              Man ska titta på den frågan i utredningen. Även Vinnova har underlag
              för hur man skulle kunna börja använda detta när nya anslag tilldelas.
            </seg>
            <seg>
              Jag skulle också vilja säga det jag tänkte på när jag lyssnade
              på Roger Haddads anförande. Det är inte mycket som är bra i den
              här propositionen, om jag förstod Roger rätt. Jag funderar på
              om Roger Haddad verkligen har läst den några gånger från början
              till slut och funderat på vad som står där. Jag tycker faktiskt
              att den är matnyttig och har ett rikt innehåll som öppnar upp
              perspektiv som kommer att stärka både forskning och innovation
              i Sverige.
            </seg>
            <seg>
              Det som var typiskt för Liberalerna i regeringsställning var
              att man gynnade de äldre och stora universiteten i Sverige. De
              yngre universiteten och landets högskolor fick inte samma tilldelning
              av nya forskningsresurser. Jag tror att ungefär 90 procent av
              forskningsresurserna går till de stora, etablerade universiteten.
              Sedan får de fyra unga universiteten och landets högskolor dela
              på resten.
            </seg>
            <seg>
              Tycker Roger Haddad fortfarande att det är ett bra system att
              inte alla får stärkta resurser?
            </seg>
          </u>
          <note type="speaker">
            Anf. 85 ROGER HADDAD (L) replik:
          </note>
          <u who="roger_haddad_cee043" xml:id="i-56c299ecdca53cc4">
            <seg>
              Fru talman! Samverkansindikatorn ska i så fall utredas. Thomas
              Strand säger själv att man ska försöka använda den. Ni verkar
              inte ens själva vara fullständigt övertygade. Varför då leka med
              denna viktiga indikator i ett resursfördelningssystem? Stoppa
              i stället in den i den större utredningen! Men ni vägrar göra
              det.
            </seg>
            <seg>
              Återigen: Det var vi som avsatte de första medlen till samverkansindikatorn,
              inte Socialdemokraterna och inte Thomas Strand.
            </seg>
            <seg>
              När det gäller högskolor och universitet generellt är det den
              stora skillnaden mellan oss. Vi vill inte smeta ut. Ni skriver
              till och med själva i betänkandet att fördelningen ska vara jämn.
              Alla ska syssla med forskning. Men du måste själv erkänna att
              det är omöjligt att upprätthålla en bas och så kallad excellens
              i hela landet. Till och med landstingen och sjukvården diskuterar
              i de termerna: Vi måste fokusera och satsa på till exempel ett
              antal sjukhus för att uppnå en viss kvalitet när det gäller forskning
              och erfarenhet. Precis samma sak gäller regionala högskolor.
            </seg>
            <seg>
              Avslutningsvis – och detta vill Thomas Strand inte kommentera,
              trots alla inlägg – avsätter ni inte mer pengar till basanslaget
              som kommer att innebära höjningar utöver de 43 procenten, utan
              det kommer att vara detsamma fram till 2020.
            </seg>
          </u>
          <note type="speaker">
            Anf. 86 LARRY SÖDER (KD):
          </note>
          <u who="bjorn_soder_d77f39" xml:id="i-6bde4adad0038e3d">
            <seg>
              Fru talman! Jag ska börja med att tala om att vi givetvis ställer
              oss bakom våra reservationer, men jag yrkar bifall endast till
              alliansreservatio ­ nerna 2 och 10.
            </seg>
            <seg>
              Thomas Strand var väldigt tydlig med vilket mål regeringen har
              med den nya propositionen. Regeringens nya mål är att Sverige
              ska vara ett av världens främsta forsknings- och innovationsländer
              och en ledande kunskapsnation, där högkvalitativ forskning, högre
              utbildning och innovation leder till samhällets utveckling och
              välfärd och näringslivets konkurrenskraft och svarar mot de samhällsutmaningar
              vi står inför, både i Sverige och globalt.
            </seg>
            <seg>
              Regeringens ambition, det vill säga att Sverige ska vara en av
              de främsta kunskapsnationerna, är givetvis väldigt bra. Sveriges
              framtid ligger i att vara en kunskapsnation, där innovationer
              inte bara skapar en bättre värld utan hjälper oss att skapa fler
              och nya företag och nya arbetstillfällen.
            </seg>
            <seg>
              För att detta ska kunna uppnås behöver hela politiken hänga ihop,
              inte bara denna proposition utan även andra delar i politiken
              – allt från forskning och utveckling till hur vi hanterar våra
              företagare när det gäller skatter, krav och understöd för att
              utveckla. Här menar jag till exempel det företagsklimat vi skapar
              i Sverige: vilken avdragsrätt man har för forskning och utveckling
              och för investeringar, arbetskraftskostnader, företagsbeskattning
              och arbetskraftstillgång.
            </seg>
            <seg>
              Vi behöver fler företag som startas, utvecklas och stannar i
              Sverige. Samverkan mellan samhälle och näringsliv ger ökad möjlighet
              att se till att fler nya företag startas genom innovationer.
            </seg>
            <seg>
              Sverige behöver en långsiktigt hållbar strategi för forskning
              och innovation för att bibehålla en stark position i den internationella
              konkurrensen. Det kräver tydliga mål, som kan följas upp, och
              ett starkt ledarskap. Vi kan alla konstatera att man inte blir
              bäst på något genom att skriva det i ett dokument. Medel behöver
              tillföras, mål behöver följas upp, och man måste hela tiden se
              till att man är på rätt väg.
            </seg>
            <seg>
              Regeringens ambition är hög och ska vara det, men ett ledarskap
              som styr mot målet måste innefatta kontrollstationer och tydliga
              mål så att man ser om man är på rätt väg. Det behövs inte bara
              övergripande mål utan även delmål som kan stämmas av allteftersom.
              Alliansen kräver därför att man ska föra in delmål, som är mätbara.
              Ett av förslagen på mätbara mål är att Sveriges andel av beviljade
              medel från EU:s forsknings- och partnerskapsprogram ska vara minst
              4,2 procent 2020.
            </seg>
            <seg>
              Vi menar att det är ganska tydliga mål. Man måste hela tiden
              kunna se om man är på rätt väg. Ett övergripande mål som sträcker
              sig över ganska lång tid kan nås om man inte har kontrollstationer
              väldigt långt ifrån.
            </seg>
            <seg>
              Jag menar också att Sverige är beroende av att vi skapar nya
              företag och nya arbetstillfällen. Många av de företag som skapas
              kan bygga på innovationer. Däremot är vi vid en internationell
              jämförelse väldigt dåliga på att kommersialisera innovationerna.
              Samverkan mellan universitet, forskningsinstitut och näringsliv
              bör stärkas, och nya gemensamma forskningsprogram bör inrättas,
              som återspeglar näringslivets behov. Där bör staten delta som
              en betydande finansiär.
            </seg>
            <seg>
              Innovationssystemet omsätter totalt sett mycket offentliga medel,
              och det behövs en genomgång av aktörer på alla nivåer för att
              göra systemet lättillgängligt. Det finns exempel ute i världen
              som visar att andra länder är mycket bättre på detta. Jag tror
              att man skulle kunna lära sig av dem och faktiskt få hjälp som
              nation.
            </seg>
            <seg>
              Om man klarar målen och delmålen och har en uppföljning av resultaten
              som innebär att man kan göra förändringar allteftersom för att
              möta målet att vara en av världens främsta forsknings- och kunskapsnationer
              är det själva pudelns kärna som är kvar, det vill säga hur framtida
              forskningsmedel ska fördelas.
            </seg>
            <seg>
              I propositionen presenterar regeringen inte någon färdig modell
              för fördelningen av framtida forskningsmedel. Man definierar inte
              heller, som flera talare har nämnt, indikatorn samverkan, men
              man vill ge den indikatorn samma vikt som de nu gällande indikatorerna:
              externa anslag samt citeringar och publiceringar. Regeringen behöver
              tydliggöra hur den avser att definiera samverkan och varför denna
              indikator ska tillskrivas samma vikt som övriga indikatorer. Samverkan
              får inte ske på bekostnad av vetenskaplig och konstnärlig kvalitet
              och excellens.
            </seg>
            <seg>
              Vi menar att fördelningen av medlen är av yttersta vikt för resultaten.
              En färdig modell bör vara att föredra för alla inblandade, om
              inte nu så i alla fall så snart som möjligt.
            </seg>
            <seg>
              Är alla dessa frågor viktiga för oss som nation? Ja, helt klart.
              Vår framtida möjlighet till samhällsservice bygger på att vi kan
              starta, driva och utveckla företag, och det som kommer ur detta
              är de framtida storföretagen.
            </seg>
            <seg>
              Många områden behöver statligt stöd, men jag skulle vilja lyfta
              fram ett. Svensk vård och omsorg har behov av att dra nytta av
              forskning och utveckling. Läkare och sjuksköterskor bör uppmuntras
              att delta i såväl kliniska studier som verksamhetsutveckling.
              Men även här är ett område speciellt: geriatriken. Ett statligt
              stöd bör gå till upprättande av geriatriska centrum i tre regioner.
              Uppgiften för dessa centrum bör vara att ge förutsättningar för
              klinisk forskning, utbildning, vård och rehabilitering samt samarbete
              mellan kommun, primärvård och slutenvård.
            </seg>
            <seg>
              Vi får inte glömma att mycket av forskningen inte bara kan ge
              oss nya företag utan även ett bättre samhälle, och det är väl
              det vi alla vill.
            </seg>
            <seg>
              (Applåder)
            </seg>
          </u>
          <note type="speaker">
            Anf. 87 Statsrådet HELENE HELLMARK KNUTSSON (S):
          </note>
          <u xml:id="i-e3ecc858750c7089" who="unknown">
            <seg>
              Fru talman! En viktig utgångspunkt för forskningspolitiken, för
              såväl regeringen som oppositionspartierna, är att värna den fria
              forskningen. Där finns en grundläggande samsyn. Den går igen i
              att universitetens och högskolornas långsiktiga strategiska planering
              behöver stärkas genom ökade så kallade basanslag och att forskningspolitiken
              måste svara mot de globala och nationella samhällsutmaningarna.
              Det handlar om utmaningar som klimat och miljö, hälsa, ökad digitalisering
              och ett socialt och miljömässigt hållbart samhälle, samt att med
              forskningens hjälp nå förbättrade kunskapsresultat i hela det
              svenska skol- och utbildningssystemet.
            </seg>
            <seg>
              Forskningspolitiken vinner på långsiktighet och politisk samsyn.
              Den som läser utbildningsutskottets betänkande kan å ena sedan
              se att det förvisso finns ett stort antal reservationer. Men den
              noggranna läsaren kan å andra sidan snabbt konstatera att det,
              även om det skiljer i enskildheter och nyanser, i grund och botten
              finns en enighet om den övergripande inriktningen för politiken.
              Det är bra.
            </seg>
            <seg>
              Forskningspolitiken är illa lämpad som ideologiskt slagfält för
              demokratiska partier. Vad det ytterst handlar om är att värna
              det vetenskapliga fundamentet i vårt gemensamma samhällsbygge.
              Detta fundament har oerhört stor betydelse för demokratins funktionssätt.
            </seg>
            <seg>
              Det handlar om att utan politiska avsikter försöka styra eller
              påverka vad som är fakta och vad som är påhitt och att, oavsett
              vilka värderingar som ligger till grund för den politik man vill
              driva, ändå förlita sig på det vetenskapliga kunskapsinhämtandets
              metodik för att beskriva verklighe ­ ten så sanningsenligt som
              möjligt. Det handlar om att skilja på fakta och åsikt och att
              skilja mellan det vi faktiskt vet och det vi kanske för stunden
              känner och upplever.
            </seg>
            <seg>
              I den dagsaktuella debatten talas allt oftare om faktaresistens
              och de nya möjligheter som den tekniska utvecklingen åter öppnat
              för onyanserad propaganda, en propaganda där lögnen regelmässigt
              används som vapen. Men vi ska minnas att detta inte är nytt för
              just vår tid. Historien visar oss många exempel där utvecklingen
              tagit en förödande riktning i strid mot förnuft och bättre vetande.
            </seg>
            <seg>
              Jag hoppas innerligt att den fristad som vetenskapen funnit i
              världens demokratier de senaste 100 åren inte är en tillfällig
              parentes i mänsklighetens historia, utan i stället ett arv som
              kommer att föras vidare och steg för steg vinna framgång i världens
              alla hörn, liksom att våra kunskapssamhällen inte övergår till
              rena känslosamhällen.
            </seg>
            <seg>
              Det bådar gott att vi här i Sveriges riksdag har en grundläggande
              samsyn över block- och partigränser både om vikten av fri och
              oberoende forskning och om vikten av att med vetenskapens hjälp
              ta oss an samhällets utmaningar.
            </seg>
            <seg>
              Herr talman! Sverige har en globalt sett stor andel högciterade
              publikationer. Andelen har ökat något under de senaste åren, men
              flera andra länder har haft större ökningar. Sverige har dessutom,
              som vi har hört i debatten, kraftigt ökat sina offentliga medel
              för forskning och utveckling genom de två närmast föregående forskningspolitiska
              propositionerna. Syftet med den här propositionen är att försäkra
              oss om att de stora offentliga medel som tillförs forskningen
              också används på ett sätt som gör att vi långsiktigt ökar kvaliteten
              på svensk forskning, innovation och högre utbildning.
            </seg>
            <seg>
              Ökade så kallade basanslag till våra lärosäten är viktigt och
              önskvärt. Dessa medel ska ges i enlighet med de principer som
              gäller för den fria forskningen och inte styras till sin inriktning.
              Regeringen kommer dock att ha förväntningar på lärosätena om vad
              som ska utvecklas och bli bättre, och vi kommer att följa upp
              det. Det gäller bland annat ökad jämställdhet inom forskningen,
              attraktiva karriärvägar, ökad mobilitet och öppen konkurrens om
              tjänster, ökad forskningsanknytning i de högre utbildningarna,
              lärosätenas ansvar för forskningsutvärderingssystem som kan kopplas
              till en nationell utvärdering av forskningen, ökad samverkan med
              det omgivande samhället inom forskningen och sist men inte minst
              ökad kvalitet i forskningen.
            </seg>
            <seg>
              Det är följaktligen viktigt att dessa förväntningar också följs
              upp och utvärderas på ett tydligt sätt. Förutom den kontinuerliga
              myndighetsstyrningen bör det finnas nationella uppföljnings- och
              utvärderingssystem.
            </seg>
            <seg>
              Regeringen har stort förtroende för lärosätenas förmåga att själva
              ta ansvar för sitt kvalitetsarbete. Men för att nå en ökad kvalitet
              i hela systemet behöver svensk forskning följas upp och utvärderas
              på nationell nivå. Regeringen föreslår därför att UKÄ, Universitetskanslersämbetet,
              ges ett nytt uppdrag. Universitetskanslersämbetet är i dag ansvarigt
              för kvalitetssäkring av den högre utbildningen och för tillsyn
              och uppföljning av högskolans verksamhet. För att få ett mer sammanhållet
              system avser reger ­ ingen att ge myndigheten i uppgift att ansvara
              för kvalitetssäkring även när det gäller forskningen. Ett mer
              sammanhållet system för kvalitetssäkring, som inkluderar högskolans
              hela verksamhet, bidrar till en ökad koppling mellan forskning
              och utbildning, till exempel genom att hela kunskapsmiljöer granskas
              samlat.
            </seg>
            <seg>
              Herr talman! En del av de höjda basanslagen förväntas gå till
              att finansiera forskningens infrastruktur. Både Vetenskapsrådet
              och lärosätena behöver framöver göra tydliga prioriteringar av
              vilka satsningar som är mest angelägna.
            </seg>
            <seg>
              De tidigare satsningarna på ESS och Max IV är långsiktiga och
              kvarstår. Det är regeringens målsättning att Sverige ska få en
              högre utväxling på dessa omfattande investeringar.
            </seg>
            <seg>
              För att öka och främja svenska forskares och svenskt näringslivs
              användning av våra storskaliga infrastrukturer som ESS, Max IV
              och Sci Life Lab ges särskilda medel till Vetenskapsrådet. Etableringen
              av ESS innebär att Sverige står värd för en av de största satsningarna
              på europeisk forskningsinfrastruktur. Som ett led i att utveckla
              det svenska värdskapet har Utbildningsdepartement tillsatt en
              samordnare att bistå Regeringskansliet i arbetet med bättre koordinering
              av insatserna kring ESS.
            </seg>
            <seg>
              Herr talman! Det är ibland lätt att vi fastnar i diskussioner
              om systemen och forskningens infrastruktur. Men vi får inte glömma
              individerna. Det är hos dem som idéerna och drivkrafterna finns.
              Det är de som är våra kunskapsutvecklare och kunskapsbärare.
            </seg>
            <seg>
              En ung forskare kan i dag gå många år utan att ha en säker anställning.
              Efter doktorsexamen är det många gånger avgörande att det finns
              attraktiva och tydliga karriärvägar för att framstående unga forskare
              ska välja en fortsatt karriär inom högskolan. Det finns annars
              en risk för att många, inte minst kvinnor, väljer bort en karriär
              inom akademin. Det är därför angeläget att visstidsanställningarna
              inom högskolan minskar och att det blir tydligare vad som gäller
              för att meritera sig för en tillsvidareanställning. Samtidigt
              är det viktigt att mobiliteten bland högskolans undervisande och
              forskande personal ökar.
            </seg>
            <seg>
              För att skapa en tydligare karriärstruktur och samtidigt främja
              mobiliteten behöver meriteringsanställningen bli mer enhetligt
              nationellt reglerad och utlysas i öppen konkurrens, nationellt
              och så långt det är möjligt även internationellt. Regeringens
              ambition är att se över högskoleförordningen så att meriteringsanställning
              ska kunna leda vidare till en rätt till att bli prövad för tillsvidareanställning.
            </seg>
            <seg>
              Trots att andelen kvinnor under lång tid har varit större än
              andelen män inom högre utbildning och att andelen kvinnor är nära
              hälften bland lektorerna så är i dag 2017 endast 26 procent av
              professorerna kvinnor. Reger ­ ingens slutsats är att det för
              målperioden 2017–2019 behövs ambitiösa mål för att öka andelen
              kvinnor som blir professorer. Regeringen anser att 50 procent
              av de nyrekryterade professorerna bör vara kvinnor senast 2030.
            </seg>
            <seg>
              Vidare ges alla statliga myndigheter som finansierar forskning
              och utveckling i uppdrag att integrera ett jämställdhetsperspektiv
              vid fördelning av forskningsmedel. Vikten av jämställd fördelning
              av forskningsmedel ska lyftas fram i lärosätenas befintliga uppdrag
              om jämställdhetsintegrering.
            </seg>
            <seg>
              Herr talman! Malmö högskola ges st atus som universitet från
              den 1 januari 2018. Det nya universitetet tillförs ökade basanslag
              för att stärka lärosätets forskningsmiljö och ge goda förutsättningar
              att utvecklas som universitet.
            </seg>
            <seg>
              För att Malmö högskola ska kunna benämnas universitet anser reger
              ­ ingen att högskolan behöver tillföras ökade basanslag för forskning.
              Detta bör göras utifrån en samlad bedömning. Därför ser vi det
              inte som ändamålsenligt att förespegla att det räcker med några
              fastställda kriterier för att kvala in som universitet.
            </seg>
            <seg>
              Herr talman! Till sist vill jag understryka att begreppet samverkan
              löper som en röd tråd genom den här propositionen, vilket också
              förklarar propositionens titel.
            </seg>
            <seg>
              För regeringen är det högt prioriterat att lärosätenas samverkan
              med det omgivande samhället utvecklas. Ökad samverkan har potentialen
              att dels verka kvalitetsutvecklande för både utbildning och forskning,
              dels bidra till tillväxt inom näringslivet liksom att utveckla
              offentlig sektor och det civila samhället.
            </seg>
            <seg>
              Att låta premiering av samverkan påverka tilldelningen av ökade
              bas ­ anslag är ett av flera styrningsverktyg som regeringen avser
              att använda. En vägledande insikt är att ett litet, exportberoende
              land som Sverige behöver ha ett fungerande och väl utvecklat strategiskt
              samarbete mellan alla aktörer, som kan bidra till att Sverige
              blir framgångsrikt i den interna ­ tionella konkurrensen som ett
              av världens främsta forsknings- och innova ­ tionsländer och en
              ledande kunskapsnation.
            </seg>
            <seg>
              (Applåder)
            </seg>
          </u>
          <note type="speaker">
            Anf. 88 BETTY MALMBERG (M) replik:
          </note>
          <u who="betty_malmberg_6014b3" xml:id="i-9bc0a8a4e5915691">
            <seg>
              Herr talman! Tack, statsrådet, för ditt an förande! Jag blev
              lite tagen. I princip skulle jag och Moderaterna kunna skriva
              under på det mesta som statsrådet säger. Det är kanske inte just
              i fråga om forskning som den stora skiljelinjen går mellan partier.
              Men samtidigt vet jag att vad vi säger i teo ­ rin är en sak.
              Det handlar sedan om hur det förs ut i praktiken. Då har vi vissa
              erfarenheter som gör att jag vill fråga om det som statsrådet
              säger.
            </seg>
            <seg>
              En sak handlar om långsiktighet och att regeringen strävar efter
              långsiktighet. Vi saknar en del av det. Vi saknar de långsiktiga
              strategierna och menar att de strategiska forskningsområdena också
              hade denna ambition. Problemet var bara att regeringen valde att
              inte följa det arbete som alliansregeringen hade lagt upp, bland
              annat när det gällde utvärderingar och att i handling agera enligt
              de utvärderingarna. Nu nämner statsrådet att det är viktigt att
              vi följer upp och att det är viktigt att vi gör utvärderingar.
              Men det som också är viktigt, statsrådet, är att vi agerar i enlighet
              med detta eller på något vis åtminstone motiverar varför vi agerar
              eller inte gör detsamma.
            </seg>
            <seg>
              Jag kommenterade tidigare att basanslagen ska räcka till oändligt
              mycket mer än vad som tidigare har gällt. Nu nämner statsrådet
              forskningens infrastruktur. Det är här det finns många stora orosmoment.
              Hur ska ett land som Sverige klara detta?
            </seg>
            <seg>
              Jag har en fråga. Det handlar om välfärden och att vi ska bli
              en världsledande nation. Hur tänker statsrådet att denna proposition
              kommer att bidra till att vi får fler privata företag att våga
              investera i forskning och utveckling i Sverige?
            </seg>
          </u>
          <note type="speaker">
            Anf. 89 Statsrådet HELENE HELLMARK KNUTSSON (S) replik:
          </note>
          <u xml:id="i-db670ce8d038fe1e" who="unknown">
            <seg>
              Herr talman! Betty Malmberg! Som sagt: Jag tror att det är både
              viktigt och riktigt att vi har en stor samsyn i riksdagen och
              mellan partierna kring forskningspolitiken. Det är en del av långsiktigheten.
              Därför har vi också behållit de SFO:er som har klarat utvärderingen.
              Jag delar helt uppfattningen att vi utifrån de utvärderingar och
              uppföljningar vi gör måste göra tuffa prioriteringar. Det gäller
              inte bara regeringen. Det gäller också de enskilda lärosätena
              och forskningsfinansiärerna.
            </seg>
            <seg>
              Sedan gäller det regeringens tillskott till basanslaget på 1,3
              miljarder. Det är inte bara det som ska räcka till det som vi
              förväntar oss av våra universitet och högskolor. De ska självklart
              kunna använda hela sitt anslag, och som vi har hört har det ökat
              väsentligt i de tidigare forskningspropositionerna. Detta är också
              en väldigt omfattande verksamhet, som totalt omsätter 67 miljarder
              kronor.
            </seg>
            <seg>
              Sedan gäller det hur de privata investeringarna ska kunna öka
              igen. Det är helt riktigt att de minskade under den förra regeringens
              tid. Det är life science-sektorns FoU-investeringar som har minskat
              mest. Därför är vi väldigt noga med vad vi tror behövs för att
              öka de privata investeringarna. Det handlar om världsledande forskning
              på vissa områden. Det handlar just om det som både jag och Thomas
              Strand har betonat: stärkt samverkan. Det handlar om test- och
              demonstrationsanläggningar där man kan pröva ny kunskap i praktiken.
              Det handlar om forskningsinfrastruktur av högsta klass, där vi
              kan skapa de ledande och attraktiva kunskapsmiljöerna, och möjligheten
              att nyttja till exempel data, som Centerpartiet tog upp.
            </seg>
          </u>
          <note type="speaker">
            Anf. 90 BETTY MALMBERG (M) replik:
          </note>
          <u who="betty_malmberg_6014b3" xml:id="i-7cf7d387fc9e9a08">
            <seg>
              Herr talman! Ja, att vi vill vara en världsledande forskningsnation
              kan vi allihop skriva under på. Men samtidigt ser vi att vi inte
              når riktigt den framgång som vi tror att vi ska nå. Med den inriktning
              som regeringen presenterar har jag också svårt att se var excellensen
              kommer att lysa. Vi kan konstatera att vi tappar resurser. Vi
              kan se till EU och vilka medel vi rekvirerar från Horizon 2020,
              till exempel. Det är just i excellensprogrammen som vi tappar
              resurser. Vi ser också att universitet och högskolor inte lyckas.
              Därför har vi en lång väg att gå för att hela tiden våga ta orden
              excellens och framgångsrik forskning i vår mun.
            </seg>
            <seg>
              Jag vill också kommentera internationalisering. Det är ett avsnitt
              som lyser med sin frånvaro i betänkandet. Jag vet att en utredning
              har tillsatts. Men när jag tittade på direktiven till utredningen
              såg jag att det handlar en hel del om studieavgifterna och att
              det handlar om anmälningsavgifter. Men det vi framför allt behöver
              göra i dagsläget, för att kunna vara en internationell organisation
              som kan tävla på den globala marknaden, är att se på handläggningstiderna
              på Migrationsverket, som är oförsvarligt långa. Hur ska Jönköpings
              högskola kunna försvara att de helt plötsligt ska betala tillbaka
              studieavgifter till 100 gäststudenter för att vår byråkrati inte
              mäktar med systemet?
            </seg>
            <seg>
              Detta är inte att leda vare sig företag eller forskning och utveckling
              till en internationell nivå. Jag vill gärna ha en kommentar från
              statsrådet om det.
            </seg>
          </u>
          <note type="speaker">
            Anf. 91 Statsrådet HELENE HELLMARK KNUTSSON (S) replik:
          </note>
          <u xml:id="i-2848829dc19d8eeb" who="unknown">
            <seg>
              Herr talman! Betty Malmberg! Som sagt: Regeringen har tillsatt
              en utredning kring internationaliseringen. Man ska ge förslag
              om en samlad strategi – det gäller både den högre utbildningen
              och forskningen. Men man ska också ge ett samlat förslag kring
              hela antagnings- och ansökningsprocessen för våra internationella
              studenter i syfte att Sverige ska bli en mer attraktiv nation
              för internationella studenter också utanför EU.
            </seg>
            <seg>
              Detta är väldigt viktigt. Jag tror att det är viktigt att vi
              gör det noggrant den här gången och att vi inte gör den typ av
              hafsverk som den förra reger ­ ingen gjorde när det handlade om
              att avgiftsbelägga tredjelandsstudenter utan någon konsekvensanalys.
              Jag får också säga att regeringen väldigt resolut bestämde att
              till exempel anmälningsavgiften skulle vara 500 kro ­ nor, varken
              mer eller mindre. Det säger jag apropå autonomidiskussionen.
            </seg>
            <seg>
              Det är klart att vi också vill höja den andel av forskningsmedel
              som vi kan få tillsammans med andra inom EU:s olika forskningsprogram.
              Nu jobbar vi med nästa ramprogram och har redan haft en första
              hearing kring detta för att höra hur aktörerna ser på det. Det
              är en målsättning för oss att öka den andel som Sverige tar hem
              i dessa forskningsprogram, men det är ett arbete som måste göras
              tillsammans med lärosätena.
            </seg>
            <seg>
              Här skulle jag vilja understryka att jämställdheten inom forskningen
              är en viktig del i att öka detta. Tyvärr ser vi att det är färre
              kvinnliga forskare som söker. Men bland annat i utvärderingen
              av ansökningar till ERC visade det sig att de höll betydligt högre
              kvalitet än deras manliga motsvarigheter.
            </seg>
          </u>
          <note type="speaker">
            Anf. 92 FREDRIK CHRISTENSSON (C) replik:
          </note>
          <u who="fredrik_christensson_8a85f5" xml:id="i-6a98c26d3eb2063e">
            <seg>
              Herr talman! Jag lyfte i mitt anförande upp att de privata investeringarna
              i forskning och utveckling i Sverige har minskat de senaste åren.
              Det är väldigt olyckligt, med tanke på att det just är privata
              investeringar i forskning och utveckling som är den stora andelen.
              De statliga resurserna är viktiga, men det är faktiskt en mindre
              del. Det är viktigt att komma ihåg i en sådan här diskussion och
              debatt.
            </seg>
            <seg>
              Man kan titta på en internationell jämförelse mellan 22 jämförbara
              länder. 18 andra länder har ökat sina investeringar i forskning
              och utveckling, medan Sverige är ett av de länder som har minskat
              dem. Det försämrar våra möjligheter och vår konkurrenskraft.
            </seg>
            <seg>
              I det tidigare replikskiftet lyfte statsrådet upp forskningsmiljöer,
              öppna data, attraktiva miljöer och innovationsklimat. Det är viktiga
              saker. Det är delar där vi står nära varandra. Men företags vilja
              att investera i Sverige påverkas också av andra delar. Denna regering
              har under sin korta tid lyckats höja skatterna på jobb och företagande
              med över 30 miljarder. Jag skulle vilja veta vad regeringen är
              beredd att göra vad gäller skatter och regleringar för att skapa
              bättre forsknings- och innovationsmiljöer i Sverige och för att
              öka investeringarna i forskning och utveckling i Sverige.
            </seg>
          </u>
          <note type="speaker">
            Anf. 93 Statsrådet HELENE HELLMARK KNUTSSON (S) replik:
          </note>
          <u xml:id="i-27567a5ef35dc26a" who="unknown">
            <seg>
              Herr talman! Tack, Fredrik Christensson, för de här frågorna,
              som faktiskt ligger på finansministerns bord och inte är frågor
              för denna forskningsproposition. De frågor som vi tar upp här
              handlar om hur man ska skapa attraktiva forsknings- och kunskapsmiljöer
              tillsammans med de innovationssatsningar som görs.
            </seg>
            <seg>
              Detta är också det som vi har identifierat som det viktiga på
              det här området, just för att få fler privata FoU-investeringar.
              Det ingår också i regeringens målbild. Vi vill att detta ska öka,
              för det är det privata näringslivet som står för den största andelen
              av finansieringen av forskning och innovation, precis som Fredrik
              Christensson säger.
            </seg>
            <seg>
              I Sverige har vi en stark tradition av att locka privata investeringar.
              Som jag sa i mitt tidigare inlägg har detta minskat inom life
              science. Vi har tillsatt en samordnare för att se hur det ska
              kunna öka igen, och vi märker nu att investeringarna ökar. Detsamma
              gäller de kliniska prövningarna, som har minskat under en lång
              rad år men som har ökat igen sedan förra året och som nu har stabiliserats
              på en något högre nivå.
            </seg>
            <seg>
              Vi är inte nöjda med detta, men om den positiva trenden med privata
              FoU-investeringar ska fortsätta, inte minst inom life science,
              är det de saker som vi har pekat ut som är de allra viktigaste.
              Det gäller att ha världsledande forskning på vissa områden, att
              ha en stark samverkan och en stark internationalisering samt viktiga
              kunskapsmiljöer kopplade till forskningsinfrastruktur och till
              test- och demonstrationsanläggningar.
            </seg>
          </u>
          <note type="speaker">
            Anf. 94 FREDRIK CHRISTENSSON (C) replik:
          </note>
          <u who="fredrik_christensson_8a85f5" xml:id="i-f4623094d5a90dc9">
            <seg>
              Herr talman! Jag tackar för replikskiftet. Det bekräftar den
              bild jag hade – att förändrade skatteregler och regelverk inte
              är en prioriterad fråga för regeringen. Trots att man lyfter fram
              att det borde tas ett helhetsgrepp verkar det inte vara en fråga
              som man diskuterar över departementsgränserna på Regeringskansliet.
            </seg>
            <seg>
              När jag läste propositionen var det några saker som jag lade
              märke till. En av dessa saker var målsättningarna, där vi från
              Alliansens sida har föreslagit ytterligare skärpningar.
            </seg>
            <seg>
              Det man kan konstatera är att regeringen har satt som mål att
              vi bör överstiga EU:s målsättning på 3 procent av bnp. I dag är
              investeringen i svensk forskning och utveckling 3,3 procent. Jag
              skulle gärna höra ministern kommentera huruvida regeringen skulle
              vara nöjd om vi bara når EU:s gräns på 3 procent och därmed minskar
              vår investering i forskning och utveckling under den period som
              nu väntar.
            </seg>
            <seg>
              Jag skulle också gärna höra statsrådet utveckla det som hon lyfte
              upp i sitt anförande. Flera av allianspartierna – Centerpartiet,
              Moderaterna och Kristdemokraterna – har lagt fram ett förslag
              om regelverk för universitetsstatus. Statsrådet snuddade vid den
              frågan i sitt anförande och menade att det inte skulle behövas
              något regelverk.
            </seg>
            <seg>
              Planeras universitetsstatus på fler håll? Och varför skulle man
              inte ta fram ett regelverk som pekar ut förutsättningarna för
              att förändra så att fler högskolor får bli universitet? Varför
              är regeringen inte beredd att gå vidare med detta förslag?
            </seg>
          </u>
          <note type="speaker">
            Anf. 95 Statsrådet HELENE HELLMARK KNUTSSON (S) replik:
          </note>
          <u xml:id="i-6a6e9ad2e50133fe" who="unknown">
            <seg>
              Herr talman! Jag tror att det är viktigt att komma ihåg att en
              målsättning som formuleras som andel av bnp är ett relativt mått.
              Vi får en kraftig tillväxt i bnp om vi, som nu, för en klok och
              ansvarsfull finanspolitik. Då minskar andelen, trots att vi inte
              minskar investeringarna utan tvärtom ökar dem.
            </seg>
            <seg>
              Fredrik Christensson gjorde själv jämförelsen med andra länder.
              Det finns länder som i dag är duktigare på att attrahera privata
              forskningsmedel, men de utgår också från lägre nivåer än Sverige.
              Vi ska ha höga ambitioner, och dessa ambitioner bygger på att
              vi redan ligger högt.
            </seg>
            <seg>
              Vi har vid flera tillfällen påpekat att den förra regeringen
              ökade de offentliga investeringarna i forskning och utveckling
              väldigt kraftfullt. Vi har dock inte sett att detta i sig har
              lett till ökade privata investeringar. När vi nu ytterligare ökar
              anslagen till forskning och innovation handlar det om att göra
              smarta saker, så att detta också leder till ökade privata investeringar.
            </seg>
            <seg>
              När det gäller universitetsstatus var det faktiskt den förra
              regeringen som ändrade i det hela och sa att det är ett beslut
              som regeringen ska fatta. Där ska det göras en samlad bedömning.
              Regering har gjort en samlad bedömning när det gäller Malmö högskola.
            </seg>
            <seg>
              Det som skiljer oss från tidigare regeringar – både socialdemokratiska
              och borgerliga sådana – är att vi anser att basanslagen måste
              öka för att man ska kunna bli ett universitet med framstående
              forskning. Det var därför vi förra året gjorde en omprioritering
              och omfördelning av de tillkommande basanslagen, så att de nya
              universiteten fick stärkta basanslag – något som de inte hade
              fått under den förra regeringen.
            </seg>
            <seg>
              (Applåder)
            </seg>
          </u>
          <note type="speaker">
            Anf. 96 PER-ARNE HÅKANSSON (S):
          </note>
          <u who="per-arne_hakansson_10cca3" xml:id="i-8d5805091f44cb93">
            <seg>
              Herr talman! Jag vill börja med att yrka bifall till förslaget
              i utbildningsutskottets betänkande 12. Följdriktigt yrkar jag
              även avslag på reservati onerna. Jag vill också särskilt uppmärksamma
              den tonvikt som i propositionen läggs på stärkt konkurrenskraft
              och på samverkan.
            </seg>
            <seg>
              I näringsutskottet har vi haft möjlighet att yttra oss om ärendet.
              Även om de lagändringar som föreslås i själva propositionen ligger
              utanför utskottets beredningsområde är den inriktning som föreslås
              värd att ta fasta på.
            </seg>
            <seg>
              Vi har tidigare i dagens debatt berört den vikande trend i Sverige
              vad gäller innovationskraft som har uppmärksammats. Även om vi
              fortfarande ligger långt fram me i världen är det tydligt att
              konkurrensen från omvärlden är knivskarp, vilket triggar oss att
              ytterligare förstärka oss på detta område.
            </seg>
            <seg>
              Målet i denna proposition är att Sverige även fortsättningsvis
              ska vara en ledande kunskapsnation, där högkvalitativ forskning,
              högre utbildning och innovation leder till utveckling, både nationellt
              och globalt.
            </seg>
            <seg>
              Tre uppföljningsbara delmål pekas ut. Det första är att Sverige
              ska vara ett internationellt attraktivt land för investeringar
              i forskning och utveck ­ ling. Såväl de offentliga som de privata
              investeringarna ska på sikt över ­ skrida EU:s mål.
            </seg>
            <seg>
              Det andra målet handlar om att en övergripande kvalitetsförstärkning
              av forskningen ska ske och att jämställdheten ska öka.
            </seg>
            <seg>
              Det tredje målet är att samverkan och samhällspåverkan ska stimuleras.
              Det ligger i samhällets och svenska folkets intresse att vi samarbetar
              inom landet för att gemensamt stärka vår konkurrenskraft.
            </seg>
            <seg>
              Herr talman! Ett av de första initiativ som regeringen aviserade
              när man tillträdde 2014 var att inrätta Nationella innovationsrådet,
              med statsministern som ordförande och med företrädare från såväl
              akademi och näringsliv som från det offentliga samhället. Av detta
              har fem strategiska programpunkter tagits fram, och dessa fem
              punkter har blivit vägledande i innovationspolitiken.
            </seg>
            <seg>
              Punkterna handlar om nästa generations resor och transporter,
              om smarta städer, om cirkulär och biobaserad ekonomi, om life
              science – vilket, som vi har hört här, särskilt behöver lyftas
              fram i Sverige – samt om uppkopplad industri och nya material.
              Kring dessa viktiga utmaningar kretsar en stor del av innovationsarbetet.
            </seg>
            <seg>
              Herr talman! Det talas om begreppet Testbädd Sverige, om att
              stödja tillkomsten av test- och demoanläggningar för utveckling
              av produkter. Industriforskningsinstitutens roll är viktig i detta
              arbete. Av propositionen framgår att två tredjedelar av den svenska
              institutsektorn i dag ingår i den så kallade Risegruppen. Rise,
              Research Institutes of Sweden, har en viktig roll i arbetet. Viktiga
              roller har också – vilket nämnts här tidigare – Verket för innovationssystem,
              Vinnova, Energimyndigheten, Tillväxtverket, Almi och andra stödgivande
              funktioner.
            </seg>
            <seg>
              I arbetet framhålls vikten av satsningar på små och medelstora
              företag och på så kallade inkubatorer. Det är lokalt, nära de
              potentiella företagarna, som mycket av kunskapen om enskilda projekt
              finns.
            </seg>
            <seg>
              Det kan nämnas att de strategiska innovationsområdena är en insats
              som har pågått sedan 2012. Detta är ett centralt verktyg för att
              förverkliga de samverkansprogram som redan är igång och som ska
              stimuleras ytterligare.
            </seg>
            <seg>
              Herr talman! De samtal och möten som jag för egen del har haft
              med berörda inom företag, universitet och högskolor ger uttryck
              för att det här är en väl förankrad proposition som det finns
              en god uppslutning runt bland en rad aktörer. Det finns stora
              förväntningar och ett stort engagemang. Detta är ett viktigt steg
              för att bygga vidare på Sveriges konkurrenskraft.
            </seg>
            <seg>
              (Applåder)
            </seg>
          </u>
          <note type="speaker">
            Anf. 97 BETTY MALMBERG (M) replik:
          </note>
          <u who="betty_malmberg_6014b3" xml:id="i-663f6a9948dc9c11">
            <seg>
              Herr talman! Jag begär ordet och vill bland annat hänvisa till
              det tidigare replikskiftet mellan statsrådet och Fredrik Christensson.
            </seg>
            <seg>
              Det finns en fara i forsknings- och innovationspolitik. Även
              om vi skriver de fina målen och säger att näringslivets konkurrenskraft
              ska öka, visar det tidigare replikskiftet att det finns stuprör
              inom Regeringskansliet, väggfasta stuprör. Man saknar helhetssyn.
              Man ser inte att det handlar om en hel utbildningskedja, där den
              lille telningen hos oss i förskolan också ska vara med och kunna
              vara drivande i företag och kanske till och med bli entreprenör
              och drivande för att verkligen sätta Sverige på kartan. Detta
              är olyckligt.
            </seg>
            <seg>
              Vad det här handlar om är en helhet. Då handlar det också om
              finanspolitiken. Jag vet att jag delar ett intresse med Per-Arne
              Håkansson för bland annat de stora forskningsmiljöerna ESS och
              Max IV i Lund. Det vi där kan se är att det måste finnas en strategi
              för hur vi tar emot och är attraktiva för att ta emot experter,
              externa företag eller framgångsrika forskare så att de ska vilja
              verka här. Då handlar det om tillgång på bostäder, om kompetensen
              hos svensken i gemen, om att få internationella skolor på plats
              och att vi har ett skattesystem som kanske också kan matcha den
              expertskatt som bland andra Danmark har infört. Och det handlar
              om ekonomiska villkor – det kan vara flygskatt. Allt detta är
              parametrar som kommer att visa på hur vi lyckas bli attraktiva
              som forskningsnation.
            </seg>
            <seg>
              Jag skulle gärna vilja höra lite hur Per-Arne Håkansson ser på
              dessa frågeställningar.
            </seg>
            <seg>
              (Applåder)
            </seg>
          </u>
          <note type="speaker">
            Anf. 98 PER-ARNE HÅKANSSON (S) replik:
          </note>
          <u who="per-arne_hakansson_10cca3" xml:id="i-668dd37afad40c0b">
            <seg>
              Herr talman! Jag tycker att det är bra att Betty Malmberg tar
              ett helhetsgrepp kring frågan, för det är just helheten som är
              det viktiga för att vi ska nå framåt. Det hänger också ihop med
              att vi har en stark välfärd, ett starkt socialt trygghetssystem,
              en väl utbyggd infrastruktur och en möjlighet att få människor
              att växa, som Betty Malmberg beskrev, redan från förskolan. Det
              är ett konkurrensmedel för Sverige.
            </seg>
            <seg>
              När jag är ute och pratar med företagare säger de: Det viktigaste
              ni kan göra för oss är att satsa på en bra skola, så att människor
              kan växa. Därvidlag är jag helt inne på att det är viktigt att
              vi har ett helhetstänkande.
            </seg>
            <seg>
              Det kräver också att vi kan finansiera ett sådant system. Då
              kommer man givetvis in på skattefrågor och den typen av diskussion.
              Nu är ju skattefrågorna föremål för kommande utredningsarbete,
              och det finns kanske ingen anledning att föregripa det. Men att
              allting hänger ihop, att det är viktigt med ett starkt välfärdssystem
              och ett väl fungerande samhälle, ser jag som viktigt i utvecklingsarbetet.
            </seg>
          </u>
          <note type="speaker">
            Anf. 99 BETTY MALMBERG (M) replik:
          </note>
          <u who="betty_malmberg_6014b3" xml:id="i-61235c1b75b20ada">
            <seg>
              Herr talman! Tack, Per-Arne Håkansson, för svaret! Det gläder
              mig att vi kan vara överens i en så pass viktig fråga, för det
              handlar faktiskt inte bara om långsiktighet när det kommer till
              kunskapsmiljöer och forskning, utan det handlar också om långsiktighet
              för att man ska våga driva företag. Vi måste därför se till att
              det är här i Sverige våra växande företag, som Spotify, vill växa
              i stället för att de beger sig till New York och växer med tusen
              anställda där.
            </seg>
            <seg>
              Jag har en annan fråga till Per-Arne Håkansson, och den gäller
              den analys som regeringen beställde av OECD för att få en bild
              av vad man ska göra i forsknings- och innovationspropositionen.
              Det jag då läser om deras analyser internationellt är bland annat
              att man måste bli mycket duk ­ tigare på att stärka institutsektorn.
              De säger också att det är viktigt att man blir duktigare på ledarskap
              och på strategiskt tänk, och då syftar de på hög ­ skolor och
              annat. De säger också att det är mycket viktigt att vi börjar
              prioritera och håller fast vid de prioriteringar vi väljer att
              göra.
            </seg>
            <seg>
              Det är lite olyckligt att regeringen i sin proposition inte med
              ett ord berör detta. Går man ut och frågar bör man åtminstone
              kommentera någonstans vad OECD har tyckt om de olika förslagen.
              Man kan tycka att svaren är dåliga, men man bör i alla fall ge
              en respons.
            </seg>
            <seg>
              Vi har bland andra agerat i handling. Jag säger det nu, och det
              ska Hans Rothenberg återkomma till: Vi tillför pengar till Rise,
              bland annat för att stärka forskningsinstituten. Jag vill höra
              varför regeringen inte gör det.
            </seg>
          </u>
          <note type="speaker">
            Anf. 100 PER-ARNE HÅKANSSON (S) replik:
          </note>
          <u who="per-arne_hakansson_10cca3" xml:id="i-9d0a354b89343764">
            <seg>
              Herr talman! Det tillförs ju pengar för forskning och innovationer.
              Det har också tagits, såvitt jag har förstått, hänsyn till en
              hel del av de synpunkter som OECD har lämnat. Jag var på ett möte
              som arrangerades här i Riksdagshuset för ett tag sedan just kring
              detta område, och en del av det som nämndes där finns också med.
            </seg>
            <seg>
              Det här är ju en långsiktig satsning på tio års tid, och jag
              ser nog att de krafttag som tas kommer att stärka svensk konkurrenskraft
              och leda framåt i utvecklings- och innovationsarbetet.
            </seg>
          </u>
          <note type="speaker">
            Anf. 101 HANS ROTHENBERG (M):
          </note>
          <u who="hans_rothenberg_99056e" xml:id="i-25c032db99c3ae24">
            <seg>
              Herr talman! Kunskap ger bildning. Bildning ger nytta och framsteg.
              Nytta och framsteg ger jobb och tillväxt.
            </seg>
            <seg>
              Genom alla tider har nya upptäckter varit till gagn för mänskligheten,
              och nyttiggörare av dessa har förändrat vårt samhälle i grunden
              åtskilliga gånger.
            </seg>
            <seg>
              Att innovatörer och entreprenörer tar idéer och för ut dem brett
              i samhället har varit avgörande för utvecklingen av en god välfärd,
              tillväxt och företagsamhet. Entreprenören och innovatören utgör
              därför den avgörande länk mellan forskningsvärlden och samhället
              som krävs för att många idéer ska få genomslag i vår vardag.
            </seg>
            <seg>
              Svensk forskning och innovationskraft kan spela en viktig roll
              för att möta de globala samhällsutmaningarna. Sverige måste då
              vara internatio ­ nellt attraktivt för investeringar i forskning
              och utveckling. Då måste också nyttiggörandet av svensk forskning
              få rätt förutsättningar.
            </seg>
            <seg>
              Vad finns det då för globala utmaningar? En forsknings- och innova
              ­ tionsproposition kanske inte kan ge svaren på hotet från supervulkaner
              eller en supernova, men det finns andra utmaningar som vi har
              att hantera i vår tillvaro.
            </seg>
            <seg>
              Att nyttiggöra forskning av världsklass kommer att vara avgörande
              för att möta de stora samhällsutmaningarna med en växande befolkning.
              Behoven kommer därmed att vara stora av en hållbar livsmedelsförsörjning,
              god hälsa och hög medicinsk kompetens. Om ungefär 35–40 år kommer
              jordens befolkning att vara ungefär 11 miljarder invånare. Det
              är 4 miljarder fler än i dag. När jag föddes fanns det 4 miljarder
              på jordklotet. Det är en snabb acceleration. Det här är samhällsutmaningar
              som vi som är politiker i dag måste ha siktet inställt på.
            </seg>
            <seg>
              För att kunna ha en hållbar livsmedelsförsörjning och se till
              att människor, oavsett om vi är 4 miljarder fler eller inte, ska
              ha en god hälsa med alla de utmaningar som det innebär, då behövs
              också tillförlitlig energi. Vi behöver effektiva kommunikationer
              och en tillförlitlig säkerhet såväl globalt som i närsamhället.
              Om vi klarar dessa globala samhällsutmaningar kommer vi också
              att klara av klimatet och miljöutmaningarna.
            </seg>
            <seg>
              Herr talman! I en tid då anslagen till forskning och innovation
              minskar som andel av bnp blir det än mer angeläget att pengarna
              används effektivt för att möta vår tids stora samhällsutmaningar.
              Det är miljön, klimatet, konkurrenskraften och den säkrare välfärden
              som måste vara utgångspunkten för all offentlig forsknings- och
              innovationsverksamhet.
            </seg>
            <seg>
              Många stora och viktiga kunskapsintensiva företag avvecklar verksamhet
              i Sverige eller investerar utomlands. Ca 70 procent av de samlade
              innovationerna kommer fram utanför den akademiska sektorn. Därför
              är det särskilt oroande att regeringen inte tar dessa signaler
              på allvar och presenterar aktiva insatser för att förbättra näringsvillkoren
              för nyttiggörande, till exempel att bolagsskatten ska ligga på
              en nivå som är långsiktigt konkurrenskraftig och avgörande för
              såväl etablerade innovativa företag som nya och växande sådana.
            </seg>
            <seg>
              I tidiga skeden av företagsutveckling är det också viktigt att
              inte kväva innovations- och entreprenörsskapslus tan med hårdare
              så kallade 3:12 ‑ regler. Dessa slår ofta hårt mot unga, mindre
              och nystartade företag.
            </seg>
            <seg>
              Vi behöver också ha bättre villkor i form av attraktiva och relevanta
              optionsprogram. Det är avgörande för att locka den skarpaste spetskompetensen
              till Sverige och svenska innovativa företag.
            </seg>
            <seg>
              Tidigare i debatten har det talats om arbetskraftsinvandring.
              Här har vi en nyckel till hur ett land med 10 miljoner invånare
              ska kunna fortsätta att vara i topp i rankningarna vad gäller
              innovationskraft i världen. Vi måste ha ett flexibelt och rationellt
              sätt att se på hur utländska experter och talanger ska kunna söka
              sig till Sverige, såväl genom förmånliga villkor som snabb hantering.
              Det är oacceptabelt att Sverige går miste om världsledande ingenjörer
              och forskare på grund av byråkratiska hinder såsom långa handläggningstider.
            </seg>
            <seg>
              Därför vill vi moderater att en korrekt ansökan bör ta maximalt
              30 dagar att hantera, så att företagen inte tappar fart eller
              att vi riskerar att man söker sig någon annanstans.
            </seg>
            <seg>
              För tillresta forskare är det också viktigt att internationella
              skolor för medföljande familjemedlemmar är i toppklass och attraktiva.
              Vi tänker kanske inte alltid på detta eftersom vi siktar in oss
              på den enskilde forskaren eller specialisten. Men det följer ofta
              med en familj, och kanske har man fått tre eller fyra erbjudanden
              om att etablera sig på olika platser i världen. Då spelar det
              roll vilka skattevillkor man har, vilken excellent forskningsmiljö
              man är i och vilken social infrastruktur det finns för familjen.
              Även bostadsmarknaden är viktig i detta sammanhang.
            </seg>
            <seg>
              Herr talman! Vi moderater ser behoven av strategiska innovationsprogram
              och de industriella behovens tillgång till testbäddar. Dessa kan
              vara avgörande för att forskningsresultat ska leda till innovationer
              som kan kommersialiseras.
            </seg>
            <seg>
              För att svensk forskning och innovationskraft ska ta ett steg
              framåt är det klokt att förhålla sig till den problemanalys och
              de rekommendationer som OECD har givit. Vi är oroade över att
              de problem OECD har pekat på lär kvarstå då helhetsgreppet saknas
              i regeringens forsknings- och innovationsproposition.
            </seg>
            <seg>
              Liksom OECD vill vi att Sverige ska utveckla en forsknings- och
              innovationspolitik där prioriteringar, styrkeområden och samhällsutmaning
              ­ ar sätts i fokus.
            </seg>
            <seg>
              Då behövs ett sammantaget grepp där det svenska FOI-systemet
              tar större hänsyn till internationell forskning och rekommendationer.
            </seg>
            <seg>
              Riseinstituten kan ta en större roll i arbetet med dessa samhällsutmaningar.
              Man kan också involvera SME-företag i detta arbete, men då behövs
              en större basfinansiering för detta.
            </seg>
            <seg>
              Vi satsar 390 miljoner kronor, nästan en fjärdedel mer än regeringen,
              över perioden och skjuter till medel redan nästa år då regeringen
              satsar anmärkningsvärda noll kronor.
            </seg>
            <seg>
              De privata investeringarna i forskning och innovation har minskat
              den senaste tiden. Med tanke på att 70 procent av de samlade innovationerna
              kommer fram utanför den akademiska sektorn är det särskilt oroande
              att regeringen inte tar dessa signaler på allvar och presenterar
              aktiva insatser för att förbättra näringsvillkoren för nyttiggörande.
              Det är viktigt att fokusera på kvalitet.
            </seg>
            <seg>
              Här vill vi sätta särskilt fokus på inkubatorerna, som kan säkerställa
              ett effektivt flöde av idéer. De behöver stabila förutsättningar
              som över tid kan tillgodose behovet av samverkan mellan akademiska
              strukturer och innovatörer som verkar utanför desamma. Vi vill
              lägga ytterligare resurser på inkubatorerna, 120 miljoner kronor.
              Det är 40 miljoner mer än reger ­ ingen på denna viktiga verksamhet
              över perioden.
            </seg>
            <seg>
              Herr talman! Näringslivets behov måste få styra mer för att nå
              ökad kommersialisering. Sverige behöver mer av högskolenära öppen
              innova ­ tion, där investerares behov bättre matchas upp av startup-företagens
              för ­ mågor och möjligheter. En tredjedel av fristående startup-företag
              kommer i dag in i inkubatorer, men de kan bli fler.
            </seg>
            <seg>
              Vi moderater vill som sagt ge institut, inkubatorer och science
              parks större roll i detta innovationssystem. Därför satsar vi
              när regeringen inte gör det.
            </seg>
            <seg>
              Sveriges innovationsförmåga rankas ständigt högt och hör till
              världens främsta, men det gör inte att vi kan slå oss till ro.
              Sverige måste utnyttja alla resurser och mer därtill för att möta
              de nationella och globala samhällsutmaningarna.
            </seg>
            <seg>
              Här ser vi att varje länk i den sammanhållna kedjan måste vara
              stark som härdat stål, från excellent forskning och kvalificerad
              innovation till konkurrenskraftiga näringsvillkor som ger en globalt
              öppen handel. Då krävs öppenhet, tolerans, nyfikenhet och att
              man har ambitioner. Då kommer vi att klara utmaningen om en öppen,
              säker värld med hållbar livsmedelshushållning, god hälsa och tillförlitlig
              energi.
            </seg>
            <seg>
              Då blir världen bättre – och den blir ännu bättre med reservationerna
              2, 10 och 67, som jag härmed yrkar bifall till.
            </seg>
            <seg>
              (Applåder)
            </seg>
          </u>
          <note type="speaker">
            Anf. 102 ANNIKA LILLEMETS (MP):
          </note>
          <u who="annika_lillemets_f76e79" xml:id="i-932bfbf61020e63c" next="cont">
            <seg>
              Herr talman! Den här diskussionen hör mer hemma i en säkerhetspolitisk
              debatt, men eftersom Valter Mutts och min motion om att inrätta
              ett fredsinstitut på Gotland behandlas, och tyvärr avstyrks, i
              det betänkande som nu debatteras får vi ta den nu.
            </seg>
            <seg>
              Varför behövs ett fredsinstitut, och varför på just Gotland?
            </seg>
            <seg>
              En bra regel i alla sammanhang är att tänka efter vilket problem
              man vill lösa och därefter fundera på lämpliga lösningar. Men
              så verkar tyvärr inte vara fallet alltför ofta när det gäller
              just säkerhetspolitik. Så snart mänsklig säkerhet kommer på tal
              tycks ryggmärgsreflexen hos alltför många vara att ropa på militär
              upprustning och mer vapen, oavsett vilket säkerhetsproblem som
              ska tacklas. Det må vara klimatförändringar eller cyberhot, hackerattacker
              och liknande.
            </seg>
            <seg>
              Låt mig ta ett exempel på alla de stora säkerhetsproblem som
              världen och Sverige står inför. Medierna har de senaste dagarna
              rapporterat om bristen på grundvatten, som tyvärr verkar bli allt
              värre och kommer att förvärras ännu mer i och med klimatförändringarna.
            </seg>
            <seg>
              De flesta av oss i Sverige, med undantag av dem som på Öland
              och Gotland, har varit gynnade, ja, rent av bortskämda med riklig
              tillgång på rent vatten. Många av oss har tagit det för givet
              medan torka och vattenbrist länge har plågat människor i stora
              delar av världen.
            </seg>
            <seg>
              Men hur i all sin dar skulle vi någonsin kunna få mer dricksvatten
              med militära medel?
            </seg>
            <seg>
              Ibland blir det rent kontraproduktivt och, ursäkta, till och
              med dumt. Åter vattenexemplet: Hur kan någon ens tänka tanken
              att tillåta skjutövningar i Vättern, en av landets viktigaste
              dricksvattentäkter, eller för den delen ett jättelikt dagbrott,
              en gruva, i dess omedelbara närhet? Men mer skjutövningar ropas
              det efter från sina håll när världen är osäker.
            </seg>
            <seg>
              En förklaring till fixeringen vid militär upprustning är förstås
              de mäktiga särintressen som har stora pengar att tjäna på militär
              upprustning. Redan Dwight D Eisenhower varnade i sitt avskedstal
              som amerikansk president 1961 för det militärindustriella komplexet,
              det vill säga det nära, symbiotiska samarbetet mellan vapenindustrin,
              militären och den politiska ledningen, i USA:s fall kongressen
              – ett slags kartell som verkar mot allmänintresset med ekonomisk
              vinning som motivation.
            </seg>
            <seg>
              Men vi folkvalda i riksdagen har en skyldighet att tänka själva
              och lyssna brett. Vi har ingen som helst ursäkt att hemfalla åt
              någon form av funktionell dumhet – ett begrepp myntat av forskaren
              Mats Alvesson i Lund. Det handlar om frånvaro av kritisk reflektion,
              ett tillstånd präglat av enhet och konsensus som får medarbetarna
              i en organisation att undvika att ifrågasätta beslut, strukturer
              och visioner.
            </seg>
            <seg>
              Vi behöver helt enkelt mycket mer forskning och kunskapsspridning
              om icke-våldsmetoder och fredlig konfliktlösning för att skapa
              och behålla fred och för att lösa konflikter.
            </seg>
            <seg>
              Lite längre norrut i Östersjön finns ett gott exempel att inspireras
              av, nämligen Ålands fredsinstitut. Där jobbar man både praktiskt
              och med forskning rörande freds- och konfliktfrågor i vid bemärkelse
              och med utgångspunkt i Ålands särställning som demilitariserat
              område. Institutet fokuserar på självstyrelseformer, minoritetsfrågor,
              demilitarisering och konflikthantering. Jag rekommenderar varmt
              att ni googlar och läser lite mer om vad man gör där.
            </seg>
            <seg>
              En annan förebild för ett fredsinstitut på Gotland är Albert
              Einstein Institution i Boston i USA, som grundades av doktor Gene
              Sharp 1983.
            </seg>
            <seg>
              Doktor Sharp har kallats icke-våldskrigföringens Clausewitz.
              Han har under många år forskat om, utvecklat och formulerat icke-våldsmetoder
              och strategier i kampen mot diktaturer, krig, folkmord och förtryck,
              för fred och demokrati. Hans böcker och skrifter har fått stor
              spridning och har kommit till stor nytta i frihetskamper i vitt
              skilda länder.
            </seg>
            <seg>
              Doktor Sharps idéer och kunskap har med rätta fått stor uppmärksamhet,
              och intresset ökar. Bara under 2015 har organisationen genomfört
              utbildning och konsultationer med grupper från fler än 13 länder,
              däribland Turkiet, Vietnam, Burundi, Venezuela, Eritrea och Etiopien.
              Man har träffat såväl aktivister som makthavare, och därtill kommer
              översättningar av skrifter till sex nya språk och omfattande aktivitet
              på sociala medier.
            </seg>
            <seg>
              Inte minst rapporteringen om icke-våldsaktioner är viktig, då
              dessa alltför ofta inte tas upp i medierna. Doktor Sharp belönades
              för sitt långvariga arbete för fred och demokrati med Right Livelihood
              Award 2012 här i riksdagen. Det rekommenderas varmt att ni googlar
              när vi är klara här i dag.
            </seg>
            <seg>
              Icke-våldsmetoder har visat sig betydligt mer effektiva än våldsamma
              metoder i kampen för demokrati och mänskliga rättigheter.
            </seg>
            <seg>
              Ni ska få ett lästips till, det tredje. Det är två amerikanska
              forskare, Erica Chenoweth och Maria J. Stephan, som har studerat
              323 större politiska uppror mellan 1900 och 2006. De har kommit
              fram till att de som byggt på icke-våld har varit ungefär dubbelt
              så framgångsrika som de som inbegripit våld.
            </seg>
            <seg>
              De anser att detta kan förklaras bland annat med att långt fler
              människor är beredda att göra motstånd med icke-våldsmetoder än
              genom att ta till våld. Givetvis är det också mindre risk att
              icke-våldsaktioner framkallar våldsamma motreaktioner från en
              överlägsen våldsapparat. En icke-våldsrörelse bygger också en
              mer stabil ideologisk och organisatorisk grund för framtida demokratisk
              utveckling än en våldsam rörelse, som riskerar att leda till att
              en förtryckande regim bara ersätts med en annan.
            </seg>
            <seg>
              Mot bakgrund av detta framstår det som inte bara moraliskt utan
              också ekonomiskt orimligt att så lite satsas på konfliktlösning
              och fredsskapande med icke-våldsmetoder medan enorma summor anslås
              till militär upprustning. Detta gäller globalt, men det gäller
              också i Sverige.
            </seg>
            <seg>
              Det görs ett bra arbete. Vi har Sipri, fredsdiplomaterna, Sida
              och många aktörer som gör bra saker i Sverige, men det är småpengar
              jämfört med vad som satsas på vapen. Det är farligt i världen,
              mer vapen, upprusta! Det räcker inte – det duger inte. Vi kan
              inte hålla på så, utan vi måste tänka själva.
            </seg>
            <seg>
              Ett sätt att rätta till denna obalans – att freden är så skamligt
              underfinansierad medan kriget är lika skamligt överfinansierat
              – vore att bifalla Valter Mutts och min motion om att inrätta
              ett fredsinstitut på Gotland och därmed stärka Östersjön som ett
              fredens hav. Det skulle också ha ett stort symbolvärde.
            </seg>
            <seg>
              Jag hoppas att det blir bifall vid ett annat tillfälle. Jag yrkar
              inte bifall nu, men jag har framfört budskapet.
            </seg>
            <seg>
              (Applåder)
            </seg>
          </u>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 15.53 på förslag av förste vice talmannen
            att ajournera sammanträdet till kl. 16.00, då votering skulle
            äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            SfU18 Åldersbedömning tidigare i asylprocessen
          </note>
          <note>
            Punkt 1 (Åldersbedömning tidigare i asylprocessen)
          </note>
          <note>
            1. utskottet
          </note>
          <note>
            2. res. 4 (V)
          </note>
          <note>
            3. res. 5 (L)
          </note>
          <note>
            Förberedande votering:
          </note>
          <note>
            19 för res. 4
          </note>
          <note>
            17 för res. 5
          </note>
          <note>
            268 avstod
          </note>
          <note>
            45 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            121 för utskottet
          </note>
          <note>
            19 för res. 4
          </note>
          <note>
            163 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 21 MP
          </note>
          <u who="annika_lillemets_f76e79" prev="cont">
            <seg>
              För res. 4: 19 V
            </seg>
            <seg>
              Jabar Amin (MP) anmälde att han avsett att rösta ja men markerats
              ha avstått från att rösta.
            </seg>
            <seg>
              Désirée Pethrus (KD) anmälde att hon avsett att avstå från att
              rösta men markerats ha röstat ja.
            </seg>
            <seg>
              TU11 Trafiksäkerhet
            </seg>
            <seg>
              Punkt 3 (En strategi för säkrare vägar)
            </seg>
            <seg>
              Punkt 4 (Insatser mot alkohol vid bilkörning)
            </seg>
            <seg>
              Sotiris Delis (M) anmälde att han avsett att rösta ja men markerats
              ha avstått från att rösta.
            </seg>
            <seg>
              Punkt 10 (Hälsofrågor)
            </seg>
            <seg>
              Rossana Dinamarca (V) anmälde att hon avsett att avstå från att
              rösta men markerats som frånvarande.
            </seg>
            <seg>
              För res. 18: 18 V
            </seg>
            <seg>
              CU21 Tidsbegränsande bygglov för bostäder
            </seg>
            <seg>
              För res. 4: 19 V
            </seg>
          </u>
          <note>
            Avstod: 74 M, 38 SD, 1 MP, 19 C, 17 L, 13 KD, 1 -
          </note>
          <note>
            Frånvarande: 13 S, 10 M, 9 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 2 (Nekat samtycke till medicinsk åldersbedömning)
          </note>
          <note>
            1. utskottet
          </note>
          <note>
            2. res. 7 (M, SD)
          </note>
          <note>
            Votering:
          </note>
          <note>
            190 för utskottet
          </note>
          <note>
            114 för res. 7
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 22 MP, 19 C, 19 V, 17 L, 13 KD
          </note>
          <note>
            För res. 7: 74 M, 39 SD, 1 -
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 3 (Medicinsk åldersbedömning på begäran av en kommun)
          </note>
          <note>
            1. utskottet
          </note>
          <note>
            2. res. 8 (M, L)
          </note>
          <note>
            Votering:
          </note>
          <note>
            213 för utskottet
          </note>
          <note>
            91 för res. 8
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 39 SD, 22 MP, 19 C, 19 V, 13 KD, 1 -
          </note>
          <note>
            För res. 8: 74 M, 17 L
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 4 (Åldersbedömning före verkställighet)
          </note>
          <note>
            1. utskottet
          </note>
          <note>
            2. res. 9 (V, C, KD)
          </note>
          <note>
            Votering:
          </note>
          <note>
            252 för utskottet
          </note>
          <note>
            51 för res. 9
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 74 M, 38 SD, 22 MP, 17 L, 1 -
          </note>
          <note>
            För res. 9: 19 C, 19 V, 13 KD
          </note>
          <note>
            Frånvarande: 13 S, 10 M, 9 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 5 (Övergångsregler)
          </note>
          <note>
            1. utskottet
          </note>
          <note>
            2. res. 11 (SD)
          </note>
          <note>
            Votering:
          </note>
          <note>
            178 för utskottet
          </note>
          <note>
            40 för res. 11
          </note>
          <note>
            86 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 22 MP, 19 C, 19 V, 17 L, 1 KD
          </note>
          <note>
            För res. 11: 39 SD, 1 -
          </note>
          <note>
            Avstod: 74 M, 12 KD
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 6
          </note>
          <note>
            Kammaren biföll utskottets förslag.
          </note>
          <note>
            Punkt 2 (Trafiksäkerhetsarbetet)
          </note>
          <note>
            1. utskottet
          </note>
          <note>
            2. res. 3 (L)
          </note>
          <note>
            Votering:
          </note>
          <note>
            174 för utskottet
          </note>
          <note>
            17 för res. 3
          </note>
          <note>
            112 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 1 M, 22 MP, 19 C, 19 V, 13 KD
          </note>
          <note>
            För res. 3: 17 L
          </note>
          <note>
            Avstod: 73 M, 38 SD, 1 -
          </note>
          <note>
            Frånvarande: 13 S, 10 M, 9 SD, 3 MP, 3 C, 2 V, 2 L, 3 KD, 1 -
          </note>
          <note>
            1. utskottet
          </note>
          <note>
            2. res. 4 (MP, S, V)
          </note>
          <note>
            Votering:
          </note>
          <note>
            163 för utskottet
          </note>
          <note>
            141 för res. 4
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 74 M, 39 SD, 19 C, 17 L, 13 KD, 1 -
          </note>
          <note>
            För res. 4: 100 S, 22 MP, 19 V
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            1. utskottet
          </note>
          <note>
            2. res. 5 (KD)
          </note>
          <note>
            Votering:
          </note>
          <note>
            290 för utskottet
          </note>
          <note>
            13 för res. 5
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 0 S, 74 M, 39 SD, 21 MP, 19 C, 19 V, 17 L,
            1 -
          </note>
          <note>
            För res. 5: 13 KD
          </note>
          <note>
            Frånvarande: 13 S, 10 M, 8 SD, 4 MP, 3 C, 2 V, 2 L, 3 KD, 1 -
          </note>
          <note>
            Punkt 5 (Kommunikationsutrustning och körning)
          </note>
          <note>
            Propositioner ställdes först beträffande utskottets förslag till
            beslut och därefter i fråga om motiveringen.
          </note>
          <note>
            Förslag till beslut:
          </note>
          <note>
            1. utskottet
          </note>
          <note>
            2. res. 6 (SD)
          </note>
          <note>
            Votering:
          </note>
          <note>
            155 för utskottet
          </note>
          <note>
            40 för res. 6
          </note>
          <note>
            109 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag till beslut.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 3 M, 22 MP, 7 C, 19 V, 4 L
          </note>
          <note>
            För res. 6: 39 SD, 1 -
          </note>
          <note>
            Avstod: 71 M, 12 C, 13 L, 13 KD
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Motiveringen:
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 7 (M, C, L, KD)
          </note>
          <note>
            Votering:
          </note>
          <note>
            141 för utskottet
          </note>
          <note>
            125 för res. 7
          </note>
          <note>
            38 avstod
          </note>
          <note>
            45 frånvarande
          </note>
          <note>
            Kammaren godkände utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 22 MP, 19 V
          </note>
          <note>
            För res. 7: 74 M, 2 SD, 19 C, 17 L, 13 KD
          </note>
          <note>
            Avstod: 37 SD, 1 -
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            1. utskottet
          </note>
          <note>
            2. res. 11 (C)
          </note>
          <note>
            Votering:
          </note>
          <note>
            227 för utskottet
          </note>
          <note>
            19 för res. 11
          </note>
          <note>
            57 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 74 M, 1 SD, 22 MP, 17 L, 13 KD
          </note>
          <note>
            För res. 11: 19 C
          </note>
          <note>
            Avstod: 38 SD, 18 V, 1 -
          </note>
          <note>
            Frånvarande: 13 S, 10 M, 8 SD, 3 MP, 3 C, 3 V, 2 L, 3 KD, 1 -
          </note>
          <note>
            Punkt 11 (Förarutbildning)
          </note>
          <note>
            1. utskottet
          </note>
          <note>
            2. res. 13 (M)
          </note>
          <note>
            Votering:
          </note>
          <note>
            177 för utskottet
          </note>
          <note>
            74 för res. 13
          </note>
          <note>
            53 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 22 MP, 19 C, 19 V, 17 L
          </note>
          <note>
            För res. 13: 74 M
          </note>
          <note>
            Avstod: 39 SD, 13 KD, 1 -
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 14 (Kompetenskrav för utryckningsförare)
          </note>
          <note>
            1. utskottet
          </note>
          <note>
            2. res. 18 (V)
          </note>
          <note>
            Votering:
          </note>
          <note>
            286 för utskottet
          </note>
          <note>
            18 för res. 18
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 0 S, 74 M, 39 SD, 22 MP, 19 C, 1 V, 17 L, 13
            KD, 1 -
          </note>
          <note>
            Frånvarande: 13 S , 10 M, 8 SD, 3 MP, 3 C, 2 V, 2 L, 3 KD, 1
            -
          </note>
          <note>
            Punkt 16 (Vägars utformning)
          </note>
          <note>
            1. utskottet
          </note>
          <note>
            2. res. 19 (SD)
          </note>
          <note>
            Votering:
          </note>
          <note>
            251 för utskottet
          </note>
          <note>
            40 för res. 19
          </note>
          <note>
            13 avstod
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 74 M, 22 MP, 19 C, 19 V, 17 L
          </note>
          <note>
            För res. 19: 39 SD, 1 -
          </note>
          <note>
            Avstod: 13 KD
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU19 Kompetenskrav vid vissa fordonskontroller
          </note>
          <note>
            Kammaren biföll utskottets förslag.
          </note>
          <note>
            Punkt 1 (Tidsbegränsade bygglov för bostäder)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            264 för utskottet
          </note>
          <note>
            40 för res. 1
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 74 M, 22 MP, 19 C, 19 V, 17 L, 13 KD
          </note>
          <note>
            För res. 1: 39 SD, 1 -
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Uppföljning av regleringen)
          </note>
          <note>
            1. utskottet
          </note>
          <note>
            2. res. 4 (V)
          </note>
          <note>
            Votering:
          </note>
          <note>
            285 för utskottet
          </note>
          <note>
            19 för res. 4
          </note>
          <note>
            45 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 0 S, 74 M, 39 SD, 22 MP, 19 C, 17 L, 13 KD,
            1 -
          </note>
          <note>
            Frånvarande: 13 S, 10 M, 8 SD, 3 MP, 3 C, 2 V, 2 L, 3 KD, 1 -
          </note>
          <note>
            § 11 (forts. från § 9) Kunskap i samverkan – för samhällets utmaningar
            och stärkt konkurrenskraft (forts. UbU12)
          </note>
          <note type="speaker">
            Anf. 103 Statsrådet HELENE HELLMARK KNUTSSON (S) replik:
          </note>
          <u xml:id="i-65b2c1d91f0488f0" who="unknown">
            <seg>
              Herr talman! Jag ville bara säga några saker om den motion ni
              har väckt angående detta, Annika Lillemets.
            </seg>
            <seg>
              Det är väl känt att Campus Gotland nuförtiden är en del av Uppsala
              universitet, och det framgår tydligt i regleringsbrevet att Uppsala
              universitet ska ha campus på Gotland. Det tror jag inte är något
              ingrepp i autonomin. Vi har detta på ett annat ställe också –
              på Högskolan Dalarna, som ska ha ett campus även i Borlänge.
            </seg>
            <seg>
              Detta är dock en verksamhet som ska erbjuda en akademisk miljö
              som har både fullvärdig utbildning och forskning. Uppsala universitet
              har framstående forskning när det gäller just freds- och konfliktkunskap.
              Det är faktiskt fullt möjligt för Uppsala universitet att förlägga
              delar av den utbildningen till just Gotland, eller på distans
              eller annat sätt. Vi ser också att den akademiska verksamheten
              har ökat på Gotland efter att Uppsala universitet och Gotland
              blev ett.
            </seg>
            <seg>
              Jag ville egentligen bara framföra att detta är fullt möjligt
              inom ramen i dag. Vi tycker dock att det är viktigt att det inte
              är toppstyrt utan någonting som universitetet självt tar initiativ
              till om man önskar sprida den kunskap man redan har inom Uppsala
              universitet. Jag kan väl också nämna att det efter beslutet om
              att göra Ojnareskogen på Gotland till ett naturskyddsområde pågår
              ett arbete, som Peter Larsson leder, för att se hur vi ska kunna
              stärka Gotland på flera områden.
            </seg>
            <seg>
              Det var bara det jag ville framföra med anledning av er motion
              och yrkandet.
            </seg>
          </u>
          <note type="speaker">
            Anf. 104 ANNIKA LILLEMETS (MP) replik:
          </note>
          <u who="annika_lillemets_f76e79" xml:id="i-a16f12bf3139c541">
            <seg>
              Herr talman! Tack för informationen, statsrådet! Det är bra att
              alla får höra detta.
            </seg>
            <seg>
              Det pågår mycket bra och viktigt arbete, vilket jag också nämnde.
              Det är bara det att det naturligtvis behövs ännu mer. Det finns
              egentligen en säkerhetspolitisk dimension i det hela. Var hamnar
              en motion? Nu ligger den i ett utbildningsbetänkande. Visst kan
              man invända att vi inte ska toppstyra, men jag tycker att det
              finns en viktig säkerhetspolitisk dimension i att ha just ett
              fredsinstitut – och just på Gotland, för att stärka axeln med
              Åland.
            </seg>
            <seg>
              Det ska väldigt uttalat vara just ett fredsinstitut. Det handlar
              om att få ett gränssnitt mellan akademi och aktivism. Vi ska helt
              enkelt förstärka och göra mer, för det är tyvärr ett faktum att
              fredsforskning och fredlig konfliktlösning behandlas väldigt styvmoderligt
              jämfört med vad som anslås till militär konfliktlösning. I värsta
              fall förvärrar man naturligtvis saker och ting när det blir vapenskrammel.
            </seg>
            <seg>
              Det låter som att vi är ense i mångt och mycket, men som sagt:
              Mer, mer – och just på Gotland!
            </seg>
          </u>
          <note type="speaker">
            Anf. 105 Statsrådet HELENE HELLMARK KNUTSSON (S) replik:
          </note>
          <u xml:id="i-19f56ae81854db1a" who="unknown">
            <seg>
              Herr talman! Jag delar synen på att vi behöver öka vår kunskap
              om freds- och konfliktforskning, Annika Lillemets. Jag ser det
              som en av våra identifierade samhällsutmaningar. Det handlar om
              hur vi ska kunna bygga hållbara säkra samhällen som stärker demokratin.
              Det pågår som sagt mycket sådan forskning även när det gäller
              det civila försvaret. Försvarshögskolan gör mycket men även, som
              jag nämnde, Uppsala universitet.
            </seg>
            <seg>
              Som en röd tråd i forskningspropositionen går samverkansbegreppet.
              Min uppmaning är egentligen att det är viktigt att föra dialogen
              med de forskare och de miljöer som finns redan i dag. Jag hoppas
              absolut att vi ska kunna bli stärkta på detta område.
            </seg>
            <seg>
              Jag vill dock inte i det här specifika fallet peka ut exakt var
              det hela ska bedrivas. Det är en fråga som till exempel Uppsala
              universitet skulle kunna ta initiativ till. Det finns möjlighet
              att just samverka och föra dialog med dem om hur denna verksamhet
              utvecklas bäst och kommer fler till del.
            </seg>
          </u>
          <note type="speaker">
            Anf. 106 ANNIKA LILLEMETS (MP) replik:
          </note>
          <u who="annika_lillemets_f76e79" xml:id="i-5414cd2a556f0fc9">
            <seg>
              Herr talman! Det görs som sagt mycket bra, och det finns duktiga
              forskare. Det finns också duktiga aktivister. Men de är för få,
              och ofta är medlen alldeles otillräckliga jämfört med vad som
              oreflekterat satsas på vapen och militär upprustning.
            </seg>
            <seg>
              Jag upprepar att det vore en mycket stor poäng att uttalat säga
              från oss här i riksdagen att det ska vara ett fredsinstitut just
              på Gotland med tanke på dess strategiska läge och den vikt man
              tillmäter det militärt. Tänk så vackert det vore om vi hade denna
              fredsaxel genom Östersjön med Åland och Gotland! Jag tror att
              det skulle vara en väldigt viktig sak. Platsen har betydelse.
              Verksamheten i sig har betydelse; den kan säkert bedrivas var
              som helst. Men platsen har en väldigt stor symbolisk betydelse.
            </seg>
          </u>
          <note type="speaker">
            Anf. 107 VALTER MUTT (MP):
          </note>
          <u who="valter_mutt_caf530" xml:id="i-9df18d9deed11e27">
            <seg>
              Herr talman! Jag kan bara beklaga att utbildningsutskottet föreslår
              avslag på Annika Lillemets och min motion om att inrätta ett fredsinstitut
              på Gotland. Men vi har i alla fall sått några tankefrön, som förhoppningsvis
              kommer att gro och spira och en dag blomma ut till en vacker insikt
              om att en annan värld är möjlig och faktiskt också helt nödvändig.
            </seg>
            <seg>
              Om vi reellt, och inte bara retoriskt, ska åstadkomma avgörande
              framgångar i kampen mot klimatförändringarna – vår tids absolut
              största säkerhetshot – har mänskligheten inte råd att fortsätta
              att årligen slänga bort mer än tusen dollarmiljarder på produktion
              av dödens verktyg och upprätthållandet av en militär logik från
              svunna tider.
            </seg>
            <seg>
              Det militärindustriella komplexet måste steg för steg omvandlas
              till ett fredsindustriellt komplex som i stället för stridskraft
              ger oss solkraft och i stället för nya leksaker åt den fem- och
              fyrstjärniga delen av mänskligheten ger mat på bordet åt den miljard
              av oss som svälter.
            </seg>
            <seg>
              Jag är fullt medveten om att det här låter utopiskt och kanske
              till och med världsfrånvänt i mångas öron, men vad jag försöker
              beskriva är den nödvändiga förändringens riktning. Jag är på det
              klara med att djupgående systemförändringar tar tid. Men också
              en tusenmilavandring börjar faktiskt med ett steg, som ett gammalt
              kinesiskt ordspråk framhåller. Om vår tid inte ska bli till de
              nya krigens tid behövs röster som pekar på andra vägar att vandra
              än att ständigt höja försvarsanslagen och fördjupa Natosamarbetet.
            </seg>
            <seg>
              Herr talman! Sverige har en stolt tradition av fredsforskning
              och fredsmedling och är en betydande bidragsgivare till Förenta
              nationerna. Ett fredsinstitut på Gotland, beläget mitt i den Östersjöregion
              där spänningarna nu stiger, skulle på ett naturligt sätt komplettera
              det fredsarbete som vårt land sedan länge är djupt engagerat i.
            </seg>
            <seg>
              Att spänningarna stiger beror i inte ringa grad på att den militära
              övningsverksamheten på båda sidor ständigt utökas. Växande militärutgifter
              i öst som väst leder oss allt djupare in i det klassiska säkerhetsdilemmats
              upprustningsspiral, där vi i stället för att bygga gemensam säkerhet
              får ömsesidig misstro och osäkerhet. Då är det viktigare än någonsin
              att det finns röster och aktörer som visar hur en helt annan utveckling
              skulle kunna bli möjlig.
            </seg>
            <seg>
              Vi talar om ett gotländskt fredsinstitut på gränsen mellan öst
              och väst och i gränssnittet mellan akademi och civilsamhälle.
              Jag vill gärna betona att när det gäller gränssnittet mellan akademi
              och civilsamhälle delar jag statsrådets höga värdering av de insatser
              som redan görs av Uppsala universitet på Gotland. Men nu gäller
              det att dra in civilsamhället och Folkrörelsesverige i arbetet.
            </seg>
            <seg>
              Vi som har skrivit motionen tror att ett fredsinstitut har en
              specifik och kompletterande roll att spela i anslutning till den
              akademiska forskningen. Det skulle kunna bli till en fruktbärande
              arena för möten mellan medborgare och makthavare från hela Östersjöområdet.
              Tillsammans med Ålands fredsinstitut, som kloka finska och åländska
              politiker inrättade 1992, skulle detta kunna bli till en fredsaxel
              genom vårt gemensamma innanhav. Det kan bli en fredsaxel som för
              fram en annan berättelse om vår framtid och visar på alternativa
              vägval, vilket ju är själva nyckeln till och grundbulten i en
              demokrati: Det ska finnas någonting att välja mellan.
            </seg>
            <seg>
              Egentligen tror jag inte att tanken på ett fredsinstitut mitt
              i Östersjön är särskilt kontroversiell, utan när idén väl har
              fått mogna och sjunka in i samhällsdebatten tror jag att den kommer
              att förverkligas.
            </seg>
          </u>
          <note type="speaker">
            Anf. 108 FINN BENGTSSON (M):
          </note>
          <u who="finn_bengtsson_b3da64" xml:id="i-f9ad191a9f645de4" next="cont">
            <seg>
              Herr talman! Hängrännor är bättre än stuprörstänkande i politiken.
              Med det menas att man förespråkar en vidare framför en alltför
              inskränkt syn i politiken.
            </seg>
            <seg>
              Tyvärr måste jag i dag ge exempel på hur en inskränkt syn har
              gjort sig gällande när det gäller finansiering av svensk forskning,
              till uppenbart men för forskningen. Jag har under en lång rad
              av år motionerat om att avveckla Akademiska Hus i dess nuvarande
              form i linje med tankarna i Daniel Tar ­ schys så kallade autonomiutredning,
              vilka tyvärr inte har hörsammats av någon regering än så länge.
            </seg>
            <seg>
              Mitt förslag innebär inte att man ska sälja statliga Akademiska
              Hus AB, utan att man ska överlåta fastigheterna och lokalerna
              till lärosätena själva. Vad är då anledningen? Jo, när man granskar
              bolagets balansräkning finner man att statliga Akademiska Hus
              har ett sysselsatt kapital på 13 procent, att jämföra med andra
              bolag inom fastighetsbranschen där genomsnittet ligger på ca 7
              procent. Akademiska Hus har alltså nära nog fördubblat avkastningen
              på eget kapital jämfört med vad som är normalt i branschen. Dessutom
              har man en gynnad monopollik ställning visavi lärosätena som hyresvärd,
              vilket uppenbarligen har lett till detta överuttag av hyror av
              lärosätena.
            </seg>
            <seg>
              Med mitt förslag kan en sund förvaltning inom lärosätena själva
              leda till mindre krav på kostsamma forskningspropositioner från
              regeringen. I till exempel USA har detta förhållande visat sig
              vara både hållbart och framgångsrikt, och det har gjort att lärosätena
              är mindre beroende av staten och vice versa – av godo för alla.
            </seg>
            <seg>
              Om denna motion, 2016/17:1101 Mindre statligt ägande för friare
              universitet , hade behandlats i detta betänkande hade det blivit
              uppenbart att den stora avsättning som görs i en forskningsproposition
              från statsbudgeten till stor del äts upp av staten själv genom
              de närmast ockerliknande hyror som Finansdepartementet väljer
              att tynga lärosätena med genom Akademiska Hus. Men nu behandlades
              motionen inte här, utan i finansutskottets betänkande 25 förra
              månaden. Den avslogs då med följande häpnadsväckande motivering:
              Riksdagen avslår ett motionsyrkande om att staten ska avveckla
              sitt ägande i Akademiska Hus med hänvisning till att bolaget genom
              sitt uppdrag bidrar till målet om att stärka Sverige som kunskapsnation.
            </seg>
            <seg>
              Vidare hänvisar man i sitt avslag till att i regeringen skrivelse
              om 2016 års redogörelse för företag med statligt ägande framhålls
              att bolaget genom att utveckla och förvalta fastigheter för universitet
              och högskolor med huvudfokus på utbildnings- och forskningsverksamhet
              spelar en viktig roll för målet att stärka Sverige som kunskapsnation.
              En viktig grund för bolagets verksamhet är att agera hållbart,
              affärsmässigt – jo, jag tackar, jag – och på marknadsmässiga villkor.
            </seg>
            <seg>
              Herr talman! Jag undrar om det är någon i denna kammare, och
              i denna debatt, som har hört ett mer falskklingande resonemang
              än detta om det verkligen är forskningen regeringen vill stä rka
              med Akademiska Hus struktur. Man ger med ena handen i en forskningsproposition
              för att med den andra med råge ta tillbaka det som ska gynna själva
              forskningen genom en oproportionellt hög hyressättning där den
              ska bedrivas.
            </seg>
            <seg>
              Herr talman! Detta är inget annat än politiskt hyckleri i den
              högre skolan från regeringens sida.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 6 april.)
          </note>
          <note>
            § 12 Konsumenträtt
          </note>
          <note>
            Civilutskottets betänkande 2016/17:CU12
          </note>
          <u who="finn_bengtsson_b3da64" prev="cont">
            <seg>
              Konsumenträtt
            </seg>
          </u>
          <note>
            föredrogs.
          </note>
          <note type="speaker">
            Anf. 109 TUVE SKÅNBERG (KD):
          </note>
          <u who="tuve_skanberg_17493b" xml:id="i-acd2b02d51439635">
            <seg>
              Herr talman! Kammaren ska nu debattera CU12. Det är ett betänkande
              som handlar om motioner om konsumenträtten från allmänna motionstiden.
              Två saker sticker ut lite extra. Det finns nämligen två tillkännagivanden
              till regeringen med anledning av motionsyrkanden, dels om snabblån,
              dels om lagregler vid köp av levande djur.
            </seg>
            <seg>
              När det handlar om motionsyrkandet om köp av levande djur kommer
              allianskollegor att vara mer utförliga, och därför kommer jag
              inte att nämna så mycket mer om det. Däremot vill jag stanna lite
              grann vid snabblånemarknaden och de problem som finns där, för
              det finns fortfarande problem. Konsumentverkets granskningar av
              branschen visar på brister, både vad gäller kreditprövningen och
              marknadsföringen. Även hos konsumentkreditgivare inom handeln
              har det framkommit allvarliga brister, och det är inte acceptabelt.
            </seg>
            <seg>
              Även om flera lagstiftningsåtgärder har vidtagits under senare
              år bör regeringen enligt utskottets mening vidta ytterligare åtgärder
              för att mot ­ verka oseriös kreditgivning på snabblånemarknaden.
              Vi menar att åtgär ­ derna särskilt bör riktas mot brister vid
              kreditprövningen och vid mark ­ nadsföringen av krediter. För
              att säkerställa att Konsumentverkets sank ­ tionsmöjligheter för
              att garantera att god kreditgivningssed upprätthålls menar vi
              att Konsumentverkets allmänna råd om kreditprövningen enligt konsumentkreditlagen
              ska ses över. Det ger vi regeringen till känna.
            </seg>
            <seg>
              Utredningen om vissa konsumentkrediter har haft i uppdrag att
              över ­ väga åtgärder för att åstadkomma en mer ansvarsfull marknad
              för konsu ­ mentkrediter. Utredningen överlämnade nyligen sitt
              betänkande. Dessa förslag bör övervägas vid den fortsatta beredningen
              av utredningsbetän ­ kandet. När det gäller utredningens förslag
              om att det ska införas ett ränte ­ tak och ett kostnadstak för
              högkostnadskrediter bör regeringen enligt ut ­ skottets mening
              överväga effekterna av sådana bestämmelser.
            </seg>
            <seg>
              Detta är något som Kristdemokraterna har lyft fram i motioner.
              Vi menar att det är viktigt med ett räntetak, precis som utredningen
              har nämnt, och det delade tillsynsansansvaret som Konsumentverket
              och Finansinspektionen har enligt konsumentkreditlagen bör utvärderas.
            </seg>
            <seg>
              Jag går vidare till punkt 2 och reservation 5, och, herr talman,
              jag yrkar bifall till den.
            </seg>
            <seg>
              Den handlar om bluffakturor. Förekomsten av bedrägerier med bluf
              f ­ fakturor har under senare år blivit ett samhällsproblem som
              drabbar många, både privatpersoner och företag. Det är mycket
              allvarligt att antalet anmälda fakturabedrägerier fortfarande
              är högt. Många branschorganisa ­ tioner lämnar på sina webbplatser
              information om hur man ska gå till väga om man får en bluffaktura.
              Aktörer i näringslivet har också upprättat så kallade varningslistor
              över företag som bedriver verksamhet med bluff ­ f akturor eller
              liknande.
            </seg>
            <seg>
              Det är klart att vi välkomnar detta informationsarbete från branschens
              sida, men samtidigt anser vi att mycket mer måste göras i kampen
              mot bluffakturorna.
            </seg>
            <seg>
              Regeringen har nyligen överlämnat en proposition med förslag
              på skärpta straffrättsliga regler när det gäller systematiska
              bedrägerier med bluffakturor. I likhet med majoriteten, som alltså
              utgörs av regeringspartierna plus Vänstern och Sverigedemokraterna,
              anser vi dock att det är angeläget att även överväga åtgärder
              vid sidan av de straffrättsliga och polisiära områdena.
            </seg>
            <seg>
              Alliansregeringen gav i februari 2014 en särskild utredare i
              uppdrag att kartlägga omfattningen och karaktären av problemen
              med fakturabedrägerier. I uppdraget ingick att med beaktande av
              kartläggningen överväga behovet av förändringar i framför allt
              civilrättslig, näringsrättslig och civilprocessrättslig lagstiftning.
              Utredningen överlämnade i september 2015 betänkandet Fakturabedrägerier
              . Vi har inhämtat information om att det här betänkandet fortfarande
              bereds inom Regeringskansliet.
            </seg>
            <seg>
              Vi, de tre partierna Moderaterna, Centern och Kristdemokraterna,
              vill att regeringen skyndar på beredningen av betänkandet och
              återkommer med förslag på åtgärder mot bluffakturor som omfattar
              de områden som jag nämnde.
            </seg>
            <seg>
              Herr talman! Kristdemokraterna har motionerat mot könsdiskriminerande
              reklam. Reklam som förmedlar en könsstereotyp bild är inte önskvärd
              i ett samhälle som strävar efter ökad jämställdhet och alla människors
              lika värde. Utskottet och dess majoritet, där Kristdemokraterna
              nu ingår, anser att branschen har ett stort ansvar när det gäller
              att motverka könsdiskriminerande reklam. Vi ser positivt på att
              den branschfinansierade stiftelsen Reklamombudsmannen har inrättats.
              Förutom att granska reklam har Reklamombudsmannen också en viktig
              uppgift i att informera och utbilda branschen i marknadsföringsetiska
              frågor. Enligt utskottets majoritet är det vidare positivt att
              regeringen har inlett en dialog med aktörerna i branschen och
              uttryckt beredskap att gå fram med lagstiftning vid behov.
            </seg>
            <seg>
              Vi har kommit fram till att utskottet i nuläget inte är berett
              att föreslå något initiativ från riksdagens sida med anledning
              av denna och andra mo ­ tioner, men utskottet förväntar sig att
              regeringen snarast återkommer med förslag om lagstiftning.
            </seg>
            <seg>
              Det skulle man, herr talman, kunna kalla ett fall framåt, en
              positiv skrivning.
            </seg>
          </u>
          <note type="speaker">
            Anf. 110 EVA SONIDSSON (S):
          </note>
          <note>
            Herr talman! Vi ska i dag behandla civilutskottets betänkande
            12 som handlar om konsumenträtt. Jag börjar med att yrka bifall
            till reservation 9 och i övrigt bifall till utskottets förslag
            i betänkandet.
          </note>
          <u who="eva_sonidsson_1c1cef" prev="cont">
            <seg>
              Att vara konsument är svårt – det tror jag att alla kan hålla
              med om – och det ser man inte minst på detta betänkande som handlar
              om allt från telefonförsäljning och hantverkstjänster till finansiell
              rådgivning, snabblån, köp av levande djur med mera. Det handlar
              alltså om frågor som berör konsumenter i vardagen på ett eller
              annat sätt.
            </seg>
            <seg>
              Problemet med telefonförsäljning har varit ett populärt ämne
              här i riksdagen i såväl motioner som skriftliga frågor och interpellationsdebatter.
              Jag kommer att hålla mig till detta ämne under dagens anförande.
            </seg>
            <seg>
              Jag tror att vi alla här i kammaren i likhet med motionärerna
              ser allvarligt på de problem som uppmärksammats i samband med
              telefonförsäljning av varor och tjänster. Det här har varit ett
              problem under en längre tid, och många har farit illa och känt
              sig lurade och kränkta av telefonförsäljare. Medierna har bekräftat
              det och beskrivit många olyckliga fall som ibland inneburit stora
              kostnader för den enskilde som blivit drabbad.
            </seg>
            <seg>
              Nu ska vi också komma ihåg att de seriösa telefonförsäljarna
              oftast hamnar i skuggan av de oseriösa försäljarna. Men det är
              inte lätt för den enskilde att när man blir uppringd av ett företag
              som påstås ringa på uppdrag av ett annat företag veta vem det
              egentligen är man sluter avtal med. Detta gäller inte minst inom
              telefonbranschen.
            </seg>
            <seg>
              Konsumentverket har fått många anmälningar och många frågor om
              just telefonförsäljning till upplysningstjänsten Hallå konsument.
              I marknadsföringslagen och i distansavtalslagen finns bestämmelser
              för vad som gäller vid telefonförsäljning och försäljning utanför
              affärslokaler. Men det som står i den lagstiftningen är inte tillfyllest.
            </seg>
            <seg>
              Utredningen bedömer dock att konsumentproblem med telefonförsäljning
              sammantaget är av sådan omfattning och karaktär att åtgärder behöver
              vidtas, just för att stärka konsumentskyddet. Enligt utredningens
              bedömning är det angeläget att Konsumentverket vid sin tillsyn
              prioriterar överträdelser med anknytning till telefonförsäljning
              och att myndigheten utarbetar rutiner för att möta särskilda svårigheter
              som kan förekomma i dessa fall. Utredningen föreslår också att
              ett skriftligt krav ska införas vid telefonförsäljning riktad
              till konsumenter.
            </seg>
            <seg>
              Under resans gång tillkom också en lagändring den 1 oktober 2016.
              Den innebar att sanktionsmöjligheter stärktes för Konsumentombudsmannen
              som nu i vissa fall direkt kan förbjuda näringsidkare att fortsätta
              med en viss marknadsföringsåtgärd. Det är positivt, men mer behöver
              göras.
            </seg>
            <seg>
              En sak som vi alla trodde skulle avhjälpa problemet med oönskad
              telefonförsäljning till privatpersoner var Nixregistret. Man trodde
              att det skulle vara lösningen för att slippa oönskade försäljare.
              Men det har visat sig att det inte hjälper. Konsumentverket har
              i en skrivelse till regeringen tidigare i år sagt att det skydd
              mot oönskad telefonförsäljning som Nixregistret varit avsett att
              ge har blivit alltmer urholkat. Konsumentverket har nu sagt upp
              branschöverenskommelsen om regler för registret och gör bedömningen
              att problem med telefonförsäljning är av sådan art och omfattning
              att det krävs andra åtgärder.
            </seg>
            <seg>
              Konsumentverket menar att den skriftliga bekräftelse som utredningen
              också föreslår skulle säkerställa att konsumenten ges bättre möjlighet
              att veta vad man gör innan man binder sig vid ett avtal. Krav
              på skriftlig bekräftelse skulle i princip undanröja risken för
              att konsumenter hamnar i bindande avtal som de inte har avsett
              att ingå. Förutom att en sådan ordning skulle stärka konsumentskyddet
              i hög grad skulle det öka konsumenternas förtroende för försäljningskanalen
              som sådan.
            </seg>
            <seg>
              Alla som har tagit del av skriftliga avtal när man köper varor
              vet att de kan vara både långa och svårlästa. Det vilar alltså
              ett ansvar även på konsumenten att verkligen ta del av avtalet,
              så att man vet vad det är man skriver på.
            </seg>
            <seg>
              Herr talman! Vi är många här inne som vill att det blir ordning
              och reda vad gäller telefonförsäljning. Alla har inte kuraget
              eller modet att så att säga slänga luren i örat på någon som ringer
              och vill sälja en produkt. Det är viktigt att problemet tas på
              allvar, eftersom man ser att det växer.
            </seg>
            <seg>
              Förhoppningen är att ett lagförslag om telefonförsäljning ska
              kunna lämnas till riksdagen inom kort. Det har konsumentministern
              också gett uttryck för i tidigare debatter här i riksdagen. Frågan
              bereds för närvarande på departementet. Jag med flera ser fram
              emot ett förslag som vi har att ta ställning till här i riksdagen
              inom kort.
            </seg>
            <seg>
              (Applåder)
            </seg>
          </u>
          <note>
            I oktober 2013 fick en särskild utredare ett regeringsuppdrag
            att överväga och bedöma om konsumentskyddet i samband med telefonförsäljning
            behöver stärkas och att vid behov föreslå åtgärder. Utredningen,
            som antog namnet Utredningen om konsumentskydd vid telefonförsäljning,
            överlämnade den 17 juni 2015 betänkandet Ett stärkt konsumentskydd
            vid telefonförsäljning .
          </note>
          <note type="speaker">
            Anf. 111 LARS BECKMAN (M):
          </note>
          <u xml:id="i-0b833086b32149ac" who="unknown">
            <seg>
              Herr talman! I dag debatterar vi konsumenträtt här i kammaren.
              Vi kommer att debattera konsumenträtt och konsumentpolitik. Det
              finns skillnader mellan Moderaterna och bland annat Socialdemokraterna
              när det gäller synen på konsumenten, vilket jag ska återkomma
              till.
            </seg>
            <seg>
              Utskottet föreslår att riksdagen ska fatta beslut om att rikta
              två tillkännagivanden till regeringen. Det första handlar om att
              regeringen behöver vidta ytterligare åtgärder för att motverka
              oseriös kreditgivning till konsumenter rörande snabblån, och det
              andra rör lagreglerna vid köp av levande djur. Min kollega, tillika
              superexpert på hästar, Mats Green kommer att återkomma senare
              i debatten till varför den senare frågan är så viktig.
            </seg>
            <seg>
              Jag kommer enbart att fokusera på de köp av tjänster och produkter
              som vi konsumenter gör av privata företag. På ett område är konsumentskyddet
              i Sverige faktiskt ganska svagt i förhållande till vad som gäller
              vid köp från privata företag. Det är när vi som konsumenter köper
              tjänster av den offentliga sektorn. Vilket konsumentskydd har
              vi när vi köper tjänsten förskola eller skola till våra barn?
              Vilket konsumentskydd har vi när det gäller köp av tjänsten sjukvård
              eller äldreomsorg? Där saknar vi till stor del rättigheter som
              gäller i andra fall. Det är någonting som vi kan reflektera över.
              Vi kan fundera på om inte konsumentskyddet i den delen kan behöva
              stärkas.
            </seg>
            <seg>
              Alliansregeringens mål för konsumentpolitiken var att konsumenter
              ska ha makt och möjlighet att göra aktiva och medvetna val. Målet
              utgick från konsumentens kapacitet att göra egna val och från
              behovet av ett regelverk som underlättar för konsumenterna att
              göra just medvetna och informerade val. Det målet bör återinföras,
              herr talman.
            </seg>
            <seg>
              En viktig utgångspunkt för Moderaternas konsumentpolitik är att
              konsumenter ska kunna tillgodogöra sig tillförlitlig information
              om produkternas pris och egenskaper, produktionsmetoder, säkerhetsaspekter
              och vilken påverkan konsumtionen har på människor, miljö och klimat.
              Genom att vara påläst äger konsumenten möjligheten att själv besvara
              frågeställningar som uppstår i samband med konsumtion.
            </seg>
            <seg>
              Herr talman! Den nuvarande regeringen verkar ha som mål att uppfostra
              eller försöka styra svenska folket att konsumera och agera efter
              diverse politiska önskemål. Det är tyvärr socialism i sin sämsta
              form. Vi moderater tror på människan och människans förmåga att
              fatta egna kloka beslut, men det ska självklart finnas en lagstiftning
              som värnar konsumenten i det fall det krävs.
            </seg>
            <seg>
              Eftersom detta är mitt första anförande om just konsumentfrågor
              vill jag kort berätta om hur jag ser på de här frågorna. Jag och
              Moderaterna tror på marknadsekonomi. Kunder och säljare kan göra
              affärer med varandra utan politisk inblandning eller påverkan.
            </seg>
            <seg>
              Konsumtion är bra. Det finns partier och rörelser i samhället
              som gärna vill skuldbelägga oss konsumenter. Det tycker jag är
              fel. I stället är det bra att vi konsumerar. Det skapar ekonomisk
              tillväxt och leder i slutänden till ett bättre samhälle då fler
              får jobb, och vi konsumenter får nya spännande produkter eller
              tjänster att köpa. Teknisk utveckling är bra och leder ofta till
              mindre miljöpåverkan.
            </seg>
            <seg>
              Krediter är bra och behövs i en ekonomi. Det möjliggör för vanliga
              konsumenter att köpa bostad eller bil och göra andra angelägna
              investeringar. Ibland behövs även ett litet kortfristigt lån för
              att hushållet ska klara en oförutsedd utgift. Tyvärr är det för
              många hushåll som har för litet sparat kapital i dag för att klara
              just en sådan situation. Man ska väl inte utesluta att det beror
              på höga skatter i Sverige.
            </seg>
            <seg>
              Till och med telefonförsäljning är bra, om det sker på rätt sätt.
              Jag har i många år blivit uppringd av Svenska Polisidrottsförbundet
              varje höst och har då köpt Nordisk Kriminalkrönika . Det är en
              bra bok, och man stöder polisens idrottsförbund. Om de inte hade
              ringt hade jag inte kunna köpa boken.
            </seg>
            <seg>
              Även reklam är bra. Utan reklam skulle vi inte ha en fungerande
              press eller ett stort utbud av tv ‑ och radiokanaler. Reklam hjälper
              till att förmedla information mellan oss konsumenter och säljare.
              En bra reklam med Zlatan hjälper Volvo att sälja fler bilar, och
              på det sättet skapas det fler jobb i Sverige.
            </seg>
            <seg>
              Herr talman! Varje dag sker miljontals affärer mellan säljare
              och köpare i Sverige. De allra flesta konsumenter och säljare
              är seriösa och kräver inte inblandning av någon, vare sig av Konsumentverket,
              kommunala konsumentvägledningen, Allmänna reklamationsnämnden,
              Reklamombudsmannen eller ytterst domstol. Det är för väl att det
              är på det sättet.
            </seg>
            <seg>
              Är då allt frid och fröjd? Nej, det är det naturligtvis inte.
              Och det är avarterna som vi i riksdagen ska hantera genom vår
              möjlighet att stifta lagar. Det är regeringens ansvar att lägga
              fram förslag för en fungerande lagstiftning. När regeringen inte
              gör det har vi i riksdagen möjlighet att göra tillkännagivanden.
              I det här betänkandet lämnar utskottet förslag om tillkännagivanden
              på två områden, vilket Tuve förklarade för oss på ett väldigt
              bra sätt.
            </seg>
            <seg>
              Jag sa att krediter är bra. Det gäller för de allra flesta och
              i de flesta fallen. Men när det gäller oseriös kreditgivning,
              via exempelvis snabblån, ser vi moderater tillsammans med majoriteten
              i utskottet att det krävs fler åtgärder från regeringen. Vi har
              sett avarter som måste rättas till, och vi vill att ytterligare
              åtgärder vidtas för att rätta till brister vid kreditprövning
              och den del av marknadsföringen som är för aggressiv.
            </seg>
            <seg>
              Det är en oroande ökning av antalet ansökningar hos Kronofogdemyndigheten
              på grund av snabblån, och den utvecklingen måste brytas. Jag vill
              dock uppmärksamma riksdagen på att Kronofogdemyndigheten tyvärr
              har slutat leverera statistik över snabblån. Den senaste statistik
              som finns visar på en kraftig ökning. Men sedan säger Kronofogdemyndigheten
              tyvärr att man inte kan mäta det. Det tycker jag är synd. Jag
              skulle gärna se att Kronofogdemyndigheten redovisade sådan statistik.
            </seg>
            <seg>
              En av de viktigaste åtgärderna som regeringen kan vidta är att
              se till att tillsynen över kreditmarknaden skärps, genom att ge
              Finansinspektionen ansvar för att göra en samlad kontroll i stället
              för att det som i dag är ett delat ansvar mellan Konsumentverket
              och Finansinspektionen.
            </seg>
            <seg>
              Tillgång till krediter stärker möjligheten att planera sin ekonomi
              och anpassa sin konsumtion över tid. Men när människor inte kan
              betala sina skulder och blir överskuldsatta blir följderna negativa.
              Det gäller för den som är överskuldsatt, men även för samhället
              i stort och borgenärerna.
            </seg>
            <seg>
              Att fler ska kunna lyfta sig ur en tillvaro som evighetsgäldenär
              – långtidsskuldsatt – är viktigt.
            </seg>
            <seg>
              Regeringen kan genom en ansvarsfull ekonomisk politik och skattepolitik
              bidra till att människor inte hamnar i skuldfällor. Höga skatter
              är en bidragande orsak till att en del hamnar i ett ekonomiskt
              utanförskap.
            </seg>
            <seg>
              Särskilt den med låga inkomster skulle tjäna på att skatterna
              sänks så att den disponibla inkomsten ökar efter skatt. Då skulle
              också risken för en ekonomisk utsatthet minska.
            </seg>
            <seg>
              Herr talman! Tyvärr har vi i stället sett hur regeringen under
              de senaste åren har höjt skatterna kraftigt, vilket minskar nettolönen
              och den disponibla inkomsten efter skatt. I går gick till och
              med LO:s ordförande ut i Svenska Dagbladet och krävde ett stopp
              för kommunala skattehöjningar.
            </seg>
            <seg>
              När det gäller de kommunala konsumentvägledare som finns tycker
              vi moderater att det är bra att kommunerna har sådana själva eller
              i samverkan med andra. Den kanske enskilt viktigaste faktorn för
              att en individ ska kunna planera sin ekonomi är just kunskap.
            </seg>
            <seg>
              Både Kronofogdemyndigheten och Konsumentverket gör värdefulla
              insatser för att stärka ungas kunskap om ekonomi, och tv-programmet
              Lyxfällan i TV3 har säkert också bidragit till kunskap om ekonomi
              och om överskuldsättning. Som alla vet finansieras TV3 av reklam,
              så reklam är viktigt i ett samhälle.
            </seg>
            <seg>
              För den som inte har tillgång till en kommunal skuldrådgivning
              så är Hallå konsument viktigt. Det är Konsumentverket som efter
              ett beslut av Alliansen driver den viktiga verksamheten, och har
              man tillgång till socia ­ la medier så finns Hallå konsument där
              med snabba svar på frågor som ställs. Det är en verksamhet som
              gärna får utvecklas än mer.
            </seg>
            <seg>
              Herr talman! Utskottets majoritet vill att regeringen ska ta
              fram en lagstiftning mot sexistisk reklam. Här finns det all anledning
              att vara försiktig, enligt min mening.
            </seg>
            <seg>
              Vi som konsumenter är den bästa garanten mot dålig reklam. Tycker
              vi inte om reklamen, så väljer vi helt enkelt bort produkten eller
              tjänsten. Det ekonomiska straffet för de företag som gör sexistisk
              reklam i Sverige är mycket högt.
            </seg>
            <seg>
              Det system som finns i dag med Reklamombudsmannen fungerar tillfredställande
              och kan i många fall leda till snabbare och skarpare åtgärder
              än vad som skulle kunna vara fallet med en lagstiftning. Ett skäl
              till detta är ju att Reklamombudsmannen kan fatta beslut som leder
              till ett mer önskvärt resultat än vad en domstol skulle kunna
              göra.
            </seg>
            <seg>
              Herr talman! Avslutningsvis: Jag tycker mig se en trend från
              reger ­ ing ­ en om att man vill styra både konsumtionsmönster
              och agerande hos svenska folket via politisk påverkan från statliga
              myndigheter.
            </seg>
            <seg>
              Ett exempel är det uppdrag som Konsumentverket har fått att arbeta
              för en mer miljösmart konsumtion. Ett modeord som konsumentministern
              använder är nudging. Det är ett ord som nog de allra flesta svenskar
              utanför Södermalm aldrig har hört talas om.
            </seg>
            <seg>
              Det tycker jag är en oroande utveckling. Jag tycker att vi som
              konsu ­ menter själva ska få styra våra liv utan att få pekpinnar
              om än det ena och än det andra. Att upplysa är en sak, men att
              försöka påverka är en annan sak. Jag hoppas att riksdagens majoritet
              är vaksam över åtgärder från re ­ geringen som syftar till just
              påverkan och att vi tillsammans försöker stop ­ pa det.
            </seg>
            <seg>
              Vi står självklart bakom alla moderata reservationer i betänkandet
              och våra tillkännagivanden, men för tids vinnande yrkar jag bifall
              endast till reservation nr 5.
            </seg>
          </u>
          <note type="speaker">
            Anf. 112 MIKAEL ESKILANDERSSON (SD):
          </note>
          <u who="mikael_eskilandersson_4ead91" xml:id="i-22ae4bb358071688">
            <seg>
              Herr talman! Vad är det för likhet mellan en cykel och en häst?
              Inte mycket skulle nog de flesta svara, men ändå är det samma
              regler som gäller om man köper en cykel i en affär som det är
              när man köper en häst av en lantbrukare. Det är givetvis stor
              skillnad mellan att köpa en levande häst och att köpa ett dött
              ting, som en bil eller cykel.
            </seg>
            <seg>
              EU-byråkrater har dock svårt att förstå de skillnader som finns
              mellan att ett stort industriföretag som säljer en produkt som
              producerats för den europeiska marknaden och att en häst byter
              ägare från en gård till en annan.
            </seg>
            <seg>
              Konsumentköplagen med sina regler om felfri vara och rätt till
              ersättning är helt enkelt inte anpassad för svenska förhållanden
              där ett levande djur byter ägare. Om säljaren av hästen råkar
              vara företagare och hästen ingår i verksamheten, vilket är vanligt
              då även hästar används som betesdjur i det svenska landskapet,
              får köparen ett mycket starkt skydd medan säljaren i praktiken
              bara får skyldigheter och inga rättigheter.
            </seg>
            <seg>
              Konsumentköplagen säger till exempel att ett fel som visar sig
              inom sex månader antas ha funnits där från början om inte företaget
              kan bevisa att felet inte är ursprungligt. Hur ska man bevisa
              att en häst var felfri när den såldes? Även om djuret veterinärbesiktigas
              är det givetvis ingen hundraprocentig garanti för att inga så
              kallade fel finns.
            </seg>
            <seg>
              Även uppenbara hanteringsfel blir svåra för ett litet företag
              att bevisa att de förekommit. Då kan plötsligt säljaren drabbas
              av ersättningskrav som är mycket högre än vad försäljningspriset
              för hästen var.
            </seg>
            <seg>
              Om ett djur behöver vård på djursjukhus så kan detta snabbt bli
              stora belopp och den tidigare ägaren kan omöjligt skydda sig från
              dessa kostnader. Detta hämmar marknaden och gör att många mindre
              företag på landsbygden undviker att sälja till privatpersoner
              av rädsla för vad det kan leda till. Det är också omöjligt att
              friskriva sig från dessa regler. Även om man skulle försöka genom
              att skriva ett avtal där man säljer hästen i befintligt skick
              gäller inte detta avtal.
            </seg>
            <seg>
              Sverigedemokraterna är medvetna om att försäljning av levande
              djur inte kan hanteras som försäljning av andra varor och därmed
              är det ett problem som behöver lösas. Därför ställer vi oss bakom
              ett tillkännagivande till regeringen med innebörden att konsumentköplagen
              på det området bör bli mer ändamålsenlig.
            </seg>
            <seg>
              Herr talman! Bedrägerier och bluffakturor har kommit att bli
              ett stort samhällsproblem som drabbar såväl privatpersoner som
              företag.
            </seg>
            <seg>
              Oseriöst företagande är en tacksam marknad för kriminella, inte
              minst då det knappt finns några straff att tala om på området,
              åtminstone inte i praktiken då ytterst få personer lagförs.
            </seg>
            <seg>
              Sverigedemokraterna har föreslagit en varningslista över oseriösa
              företag, medan övriga partier nöjer sig med de varningslistor
              som finns från privata aktörer. Vi ser dock ett behov av en lista
              som har ett tydligt regelverk och som våra myndigheter kan ha
              till grund för att till exempel vägra oseriösa företag att använda
              sig av Kronofogdemyndigheten för indrivning.
            </seg>
            <seg>
              I dag förekommer det att oseriösa företag vänder sig till Kronofogdemyndigheten
              för att driva in skulder som med största sannolikhet inte tillkommit
              på ett sjyst sätt, men där den som ska betala inte protesterar
              mot skulden. Om det fanns en seriös varningslista med klara kriterier
              för vad som gällde så skulle den kunna vara grund för att Kronofogdemyndigheten
              nekar indrivning.
            </seg>
            <seg>
              Vi säger inte vilken myndighet som ska hantera listan men det
              borde vara mer prioriterat och mer intressant ur ett allmänt perspektiv
              än att driva en sida som till exempel moneyfromsweden.se som Konsumentverket
              driver.
            </seg>
            <seg>
              Jämför man en sida som tipsar om billiga sätt att skicka pengar
              utomlands med en sida som hjälper människor att veta vilka företag
              som är direkt oseriösa, så tycker i alla fall jag att information
              om oseriösa företag är viktigare.
            </seg>
            <seg>
              Sedan ska givetvis inte oseriösa företag få fortsätta sin verksamhet
              ostört, utan när de upptäcks och kan identifieras ska de lagföras
              så snart det är möjligt. Sådant kan dock ibland ta tid och då
              det dessutom ofta är fråga om företag verksamma i andra länder
              kan sidan fungera som en hjälp till dess att företagen fått stänga
              ned sin verksamhet.
            </seg>
            <seg>
              Fru talman! När jag ändå är inne på oseriös verksamhet så vill
              jag även lyfta frågan om marknadsföring riktad mot barn, vilket
              givetvis bör stramas åt så mycket som det går. Barn är ofta lättare
              att påverka än vuxna, och alla som har barn vet hur svårt det
              kan vara att stå emot när ens barn vill ha något som man kanske
              som vuxen inte anser är helt lämpligt.
            </seg>
            <seg>
              Tyvärr förekommer reklam som förhärligar ohälsosam mat och dryck
              och som direkt riktar sig mot barn. Här är det viktigt att samhället
              står upp för föräldrarnas rätt att bestämma över sina barn och
              begränsar företags möjligheter att rikta reklam om osund kost
              mot barn. Det finns tyvärr mycket pengar att tjäna på att få barn
              att vilja ha osund mat och dryck, och det är inte helt lätt att
              avgöra var gränsen går för när reklam vänder sig till vuxna och
              när den vänder sig till barn. Det är dock vår mening att reger
              ­ ingen bör göra vad den kan för att så långt det är möjligt förhindra
              att reklam för osund mat och dryck riktar sig till barn.
            </seg>
            <seg>
              Fru talman! Avslutningsvis vill jag säga att vi alla är överens
              om att mer reglering behövs när det gäller snabblån och småkrediter.
              Jag ser fram emot att få ta del av regeringens proposition på
              området.
            </seg>
            <seg>
              Sverigedemokraterna står bakom alla sina reservationer men yrkar
              för tids vinnande bifall bara till reservation 6 Bluffakturor,
              som finns under punkt 2.
            </seg>
          </u>
          <note type="speaker">
            Anf. 113 ANNIKA HIRVONEN FALK (MP):
          </note>
          <u who="annika_hirvonen_falk_3c3c3b" xml:id="i-45d5f5f2fde174d2">
            <seg>
              Fru talman! Inledningsvis vill jag varna för att jag kommer att
              dra över min talartid rejält. Dagens motionsbetänkande om konsumenträtt
              innehåller nämligen mycket intressant och flera glädjande skrivningar.
              Dessutom måste jag kommentera anförandet från Moderaternas representant.
            </seg>
            <seg>
              Till att börja med välkomnar jag att utskottet ställer sig bakom
              en starkare reglering av snabblån. Detta är en fråga som jag vet
              ligger den miljöpartistiske finansmarknadsministern Per Bolund
              mycket varmt om hjärtat. Jag är övertygad om att regeringen kommer
              att vidta ytterligare åtgärder här.
            </seg>
            <seg>
              Det är viktigt att ytterligare förhindra och försvåra för oseriösa
              aktörer som härjar runt och lurar konsumenter in i skuldfällor.
              Dessutom möjliggör de för den som vill finansiera brottslig verksamhet
              eller till och med en terrorresa till IS att på bara några minuter
              tillskansa sig stora summor pengar.
            </seg>
            <seg>
              Fru talman! Det som gläder mig allra mest i betänkandet är emellertid
              att utskottet i sin motivering tar ställning för en lagstiftning
              mot sexistisk reklam, vilket är något som jag och flera andra
              ledamöter har motionerat om.
            </seg>
            <seg>
              Fortfarande förekommer i det offentliga rummet närmast pornografiska
              bilder på skåpbilar som i snigelfart kör genom Helsingfors. Busskurer
              tapetseras med storbilder på avklädda och objektifierade kvinnor,
              könsstereotypa skildringar och retuscherade modeller som skapar
              smalhetshets och sjuka skönhetsideal. Därför behöver vi agera.
              De bilder av män respektive kvinnor som vi människor möts av formar
              vår självbild och våra ideal.
            </seg>
            <seg>
              I en tid när insikten är stor om vikten av att arbeta mot destruktiva
              maskulinitetsnormer för en kultur av samtycke och respekt för
              varje människas människovärde är det viktigt att vi också diskuterar
              vilka budskap som sänds ut i det offentliga rummet genom reklam.
              Vi vet att den psykiska ohälsan, särskilt bland unga kvinnor,
              utvecklas i en alarmerande riktning. Då är det viktigt att överväga
              vilka skönhetsideal som dagens brist på lagstiftning riskerar
              att bidra till.
            </seg>
            <seg>
              Redan 1979 antogs FN:s kvinnokonvention. Det är en konvention
              som har som mål att eliminera all form av diskriminering av kvinnor,
              och den brukar förkortas Cedaw. Enligt artikel 5 ska konventionsstaterna
              vidta alla lämpliga åtgärder för att ändra mäns och kvinnors sociala
              och kulturella beteendemönster för att därmed avskaffa fördomar
              samt seder och bruk som grundar sig på föreställningen om det
              ena könets underlägsenhet eller på stelnade roller för män och
              kvinnor.
            </seg>
            <seg>
              Granskningskommittén för kvinnokonventionen, som är det oberoende
              FN-organ som har till uppgift att granska hur konventionen efterlevs,
              uttryckte vid sin senaste granskning i mars 2016 oro när det gäller
              att medierna och reklamsektorn fortsätter att förmedla stereotypa
              och sexualisera ­ de bilder av kvinnor. Den framförde även att
              frågan inte hanteras i tillräcklig mån genom självreglering. Jag
              instämmer i och för sig i tanken att själv ­ reglering är bra,
              men den är inte tillräcklig.
            </seg>
            <seg>
              Kommittén rekommenderar Sverige att samarbeta med berörda aktörer
              och använda andra innovativa åtgärder, bland annat genom att vid
              behov fastställa strängare bestämmelser, för att främja en positiv
              och icke-stereo ­ typ skildring av kvinnor i medier och reklam.
            </seg>
            <seg>
              Reklamombudsmannen gör ett väldigt bra jobb. Dess utslag påverkar
              seriösa företag som fälls för exempelvis könsdiskriminerande reklam.
              Samtidigt finns det företag som inte bryr sig ett dugg om att
              de blir kritise ­ rade av Reklamombudsmannen. Det gör att vi inte
              med hjälp av den själv ­ reglering som finns klarar av att höja
              lägstanivån.
            </seg>
            <seg>
              I en nyligen producerad rapport från Sveriges kvinnolobby konstateras
              att Sverige dessutom är det enda landet i Norden som inte har
              någon lagstiftning mot könsdiskriminerande reklam. Vi har mycket
              annat positivt, med ett engagerat civilsamhälle och en välfungerande
              självreglering. Men båda delar behövs. Jag tycker, fru talman,
              att vi ska titta på det isländska exemplet.
            </seg>
            <seg>
              Hur har det då sett ut i Sverige? År 2006 tillsatte den socialdemokratiska
              regeringen med stöd av Miljöpartiet och Vänsterpartiet en utredning
              med målet att få bort könsdiskriminerande reklam ur det offentliga
              rummet. Utredningen hade att överväga bland annat om lagstiftning
              behövdes och om en sådan lagstiftning var en lämplig och möjlig
              väg att gå. Svaren på dessa frågor var ja.
            </seg>
            <seg>
              Efter regeringsskiftet bestämde emellertid den folkpartistiska
              minis ­ tern Nyamko Sabuni 2008 att inte ens skicka ut utredningen
              på remiss. Det var mycket olyckligt, tycker jag. Vi hade behövt
              höra flera synpunkter på utredningen, och vi hade behövt få till
              en lagstiftning. Det gläder mig dock att jag från talarstolen
              här i kammaren så sent som i höstas fick beskedet att nuvarande
              regering är beredd att vidta lagstiftningsåtgärder om de samtal
              som förs med branschen inte visar sig tillräckliga.
            </seg>
            <seg>
              Fru talman! Låt mig nu kommentera något av det som utgör Moderaternas
              syn på konsumentmakt. Bland annat påstods tidigare att konsumenterna
              minsann kan köpa sig bort från könsdiskriminerande reklam. Jag
              undrar då om det är barnen som med sin veckopeng ska köpa bort
              den reklam som sexualiserar kvinnor i underkläder.
            </seg>
            <seg>
              Denna syn på konsumentmakt är oroande. Visst stämmer det att
              konsumenter genom att så att säga rösta med plånboken absolut
              kan påverka samhällsutvecklingen. Men alla samhällsproblem kan,
              fru talman, inte lösas genom att den som har råd väljer att köpa
              sig ifrån dessa problem.
            </seg>
            <seg>
              Till att börja med är det ett grundläggande problem att endast
              den som har en tillräckligt stor plånbok kan utöva denna makt.
              Det finns dessutom många samhällsproblem, inte minst vad gäller
              miljön, där enskilda individers beslut aldrig förmår att ta oss
              tillräckligt långt. Jag kan med min plånbok inte köpa mig till
              snabbtåg mellan Helsingfors och Göteborg. Detta är beslut som
              vi gemensamt måste fatta.
            </seg>
            <seg>
              Fru talman! Försök själv att köpa dig bort från flygets klimatpåverkan
              ­ de effekt! Den person som med sina barn vill åka på semester
              till Spanien och ska köpa sig bort från flyget behöver till att
              börja med betala flera hotellnätter, eftersom nattågsinfrastrukturen
              och kommunikationerna genom Europa är så dåliga att det inte går
              att ta sig dit utan att övernatta på vägen. Det krävs en ganska
              tjock plånbok för att prioritera ett alternativ som är dyrare,
              även om det är bättre för miljön.
            </seg>
            <seg>
              Det är därför denna regering med ekonomiska styrmedel ser till
              att föra in miljökostnaden för olika varor, färdmedel och så vidare
              i prislappen. Även om konsumenter har makt ska de inte behöva
              lösa alla problem med privatekonomin. Samhället har också ett
              mycket stort ansvar.
            </seg>
            <seg>
              Däremot tycker jag att det är positivt att samhället uppmuntrar
              och upplyser om vad som är hållbar konsumtion. Jag vet att väldigt
              många gärna väljer hållbart när det är möjligt ekonomiskt och
              praktiskt. Det ska vi uppmuntra och underlätta. Men det kan inte
              vara vår enda lösning på stora samhällsproblem.
            </seg>
            <seg>
              Fru talman! Med detta vill jag yrka bifall till vår reservation
              och i övrigt bifall till förslaget i betänkandet.
            </seg>
          </u>
          <note type="speaker">
            Anf. 114 LARS BECKMAN (M) replik:
          </note>
          <u xml:id="i-088c19bdb06c329e" who="unknown">
            <seg>
              Fru talman! Det var inte lätt att hänga med i vad du försökte
              säga, Annika Hirvonen Falk, men jag ska försöka tolka vad du sa.
              Jag uppfattade att du sa att det är dyrt att åka till Spanien
              och att ni därför vill införa en flygskatt som gör att det blir
              ännu dyrare.
            </seg>
            <seg>
              Fru talman! Jag tycker att det är olyckligt att Miljöpartiet
              misstror konsumentmakten. Jag tror tvärtom att vi som enskilda
              individer i samhället har en väldigt stor påverkan på företag
              om vi inte stöder deras agerande.
            </seg>
            <seg>
              När det gäller till exempel den könsdiskriminerande reklamen
              är förklaringen och orsaken till att vi moderater är sunt skeptiska
              till lagstiftning att vi tycker att dagens system fungerar väl.
              Det kan till och med vara så att en lagstiftning kommer att göra
              det svårare att bekämpa sexistisk reklam, vilket alla tycker att
              man ska göra.
            </seg>
            <seg>
              Jag är ny i utskottet, så jag är inte insatt i detalj. Men när
              jag satt och försökte läsa på inför den här debatten kunde jag
              till exempel konstatera att det har funnits reklam som frikänts
              i Norge, där man har sådan lagstiftning, medan Reklamombudsmannen
              i Sverige fällt den. För mig är det en väldigt stark indikation
              och signal på att dagens system fungerar bättre. Vi är emot könsdiskriminerande
              reklam. Där är vi helt överens, Annika Hirvonen Falk. Det är inte
              det konflikten gäller. Konflikten gäller snarare hur vi ska kunna
              bekämpa den så effektivt som möjligt. Där kan det alltså vara
              så att lagstiftning är sämre.
            </seg>
            <seg>
              Sedan sa du att det skulle kosta pengar att motverka den här
              reklamen. Jag förstår inte riktigt vad du menar. Som jag har uppfattat
              det är det kostnadsfritt att anmäla vad man vill till Reklamombudsmannen
              enligt gällande system. Men jag kanske har felaktig information.
            </seg>
            <seg>
              Det är helt riktigt – jag tror på konsumentmakt. Du har uppfattat
              det rätt. Det är det effektivaste sättet att bekämpa saker som
              man är emot.
            </seg>
          </u>
          <note type="speaker">
            Anf. 115 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-f7c1daaa3b1ed075">
            <seg>
              Fru talman! Det jag reagerade mot – om det inte framgick – var
              att Lars Beckman i sitt anförande antydde att man skulle köpa
              sig bort från könsdiskriminerande reklam. Jag menar att detta
              inte är ett problem som går att lösa enbart med konsumenters val
              av produkter. Ta till exempel sexualisering av barn i reklam!
              Det finns reklam där fyraåringar poserar i sexuellt antydande
              poser i bikinier. Det här är ju ingenting som barn som ser reklamen
              kan påverka med sin veckopeng, utan här krävs det uppenbarligen
              att vi vidtar fler åtgärder. Självregleringen har inte varit tillräcklig.
            </seg>
            <seg>
              Fru talman! Precis som Lars Beckman tror jag på konsumentmakt.
              Men jag tror inte att konsumentmakt löser alla problem. Lars Beckman
              sa däremot i sitt anförande att han inte tycker att vi ska påverka
              konsumenter att konsumera hållbart. Det här får jag inte ihop.
              Om det nu är så att vi tror att vi ska lösa miljöproblemen genom
              våra val som konsumenter måste vi rimligtvis tycka att det är
              någonting positivt. Varför ska vi då inte uppmuntra det beteendet?
              Varför ska vi då inte informera och använda oss av olika sätt
              som gör att fler konsumenter väljer hållbart?
            </seg>
            <seg>
              Fru talman! Vad gäller resan till Spanien kan jag säga att vi
              i Miljöpartiet och de gröna i Europa vill finansiera och bygga
              ut ett väl fungerande järnvägsnät. Det behöver inte vara så att
              en solsemester måste innebära klimatförstöring och utsläpp från
              flyget.
            </seg>
          </u>
          <note type="speaker">
            Anf. 116 LARS BECKMAN (M) replik:
          </note>
          <u xml:id="i-9fb548415bf81ed6" who="unknown">
            <seg>
              Fru talman! Det betyder alltså att en svensk flygskatt ska finansiera
              järnvägsnätet i Spanien. Det var ny information för mig. Vi får
              väl se hur det ska gå till.
            </seg>
            <seg>
              Fru talman! Jag förstår över huvud taget inte hur Annika Hirvonen
              Falk får ihop mina anföranden med en fyraåring i sexistisk reklam.
              Tvärtom är vi helt överens om att sexistisk reklam och könsdiskriminerande
              reklam är oacceptabelt. Jag talade i mitt huvudanförande om att
              vi tror att lagstiftning är sämre. Jag gav sedan i min första
              replik ett exempel på att reklam frikänts i Norge men fällts i
              Sverige av Reklamombudsmannen. Du får helt enkelt förklara hur
              du menar, Annika Hirvonen Falk.
            </seg>
            <seg>
              Däremot är det uppenbart att den socialistiska regeringen med
              Miljöpartiet ger uppdrag till statliga myndigheter att försöka
              påverka oss svenskar. Jag tycker att det är en principiellt stor
              skillnad mellan att Miljöpartiet som parti eller du som enskild
              individ står på gator och torg och försöker övertyga människor
              i er riktning och att man ger statliga myndigheter i uppdrag att
              påverka svenska folket och lägger värdefulla skattemedel för att
              få en önskvärd politisk inriktning. Tänk om partier som vi absolut
              inte delar gemensamma värderingar med kommer att styra och ge
              statliga myndigheter i uppdrag att opinionsbilda i en samhällsriktning
              som vi över huvud taget inte vill ha! Jag tror att man ska vara
              ytterst försiktig med att hamna i sådana situationer där vi ger
              staten i uppdrag att opinionsbilda till önskvärda värderingar.
              Sedan må det vara så att syftet kanske är gott i vissa fall, men
              jag tror att vi ska vara sunt skeptiska till de samhällssystemen
              och värna vår demokrati i Sverige, fru talman.
            </seg>
          </u>
          <note type="speaker">
            Anf. 117 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-a2532701592fe269">
            <seg>
              Fru talman! En svensk flygskatt ska inte finansiera järnväg i
              Spanien. Den ska finansiera att fler enmansföretag kan anställa
              en person i sitt företag. Det är sann grön skatteväxling.
            </seg>
            <seg>
              Däremot vill vi finansiera järnväg i Europa genom att styra om
              de ganska stora summor pengar som EU i dag lägger på att understödja
              fossildrivna transporter på till exempel motorvägar och i stället
              satsa mer på järnvägsnätet, som kan knyta ihop de europeiska länderna.
              Det är egentligen en fråga vid sidan om konsumentdebatten, men
              min poäng är att det inte är en fråga som kan lösas genom att
              konsumenter köper en sträcka järnvägsräls i taget. Det krävs politiska
              beslut.
            </seg>
            <seg>
              Fru talman! Till skillnad från Lars Beckman ser jag inte den
              alarmerande risken med att vi nu har en regering som försöker
              påverka för mer hållbar konsumtion. Alternativet är ju i och för
              sig inte särskilt positivt, nämligen en moderatledd regering.
              Den tidigare moderatledda regeringen förbjöd myndigheterna att
              informera till exempel om ekologisk mat. Så såg det ut tidigare.
              Nu ser vi i stället till att myndigheterna får ge konsumenterna
              sådan information som vi båda är överens om att många konsumenter
              vill ha, nämligen kunskap om hur de med sin konsumentmakt kan
              bidra till en hållbar värld. Det är någonting som enbart är positivt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 118 OLA JOHANSSON (C):
          </note>
          <u who="ola_johansson_d42979" xml:id="i-5fe7dd09c39fc51d">
            <seg>
              Fru talman! Centerpartiet har tre egna reservationer i betänkandet,
              nämligen om telefonförsäljning, om miljömärkning av kosmetiska
              produkter och om ersättning vid avbrott i telefoni och bredband.
              Jag kommer att yrka bifall till den sistnämnda och för tids vinnande
              avstå från att yrka bifall till de båda övriga. Ett av de två
              tillkännagivanden vi har handlar om försäljning av djur och härrör
              från en av Centerpartiets motioner. Jag yrkar fullt bifall till
              betänkandet, åtminstone i den delen. Sedan har vi en gemensam
              reservation med Moderaterna och Kristdemokraterna om bluffakturor,
              reservation 5, som jag också yrkar bifall till. Det finns även
              en gemensam reservation med Liberalerna och Moderaterna om könsdiskriminerande
              reklam. Det gäller motiveringen. Den reservationen står jag såklart
              bakom utan att yrka bifall till den.
            </seg>
            <seg>
              Fru talman! Det är inte första gången vi diskuterar oseriös telefonförsäljning
              här i kammaren. För många är telefonförsäljning ett sätt att slippa
              uppsöka en butik eller leta upp ett telefonnummer om man behöver
              beställa någonting snabbt. När säljaren kontaktar dig direkt kan
              du lägga på luren, uppta säljarens tid väldigt länge innan du
              artigt men bestämt tackar nej, som jag gör ibland, eller låta
              dig övertalas att köpa varan eller tjänsten som erbjuds.
            </seg>
            <seg>
              Alla upplever det inte så, tyvärr. Och branschen har inget sätt
              att själv skilja på vilken av dessa kategorier av presumtiva kunder
              du utgör när de ringer upp dig. Nya metoder att sälja och köpa
              utvecklas ständigt, och lagen kan inte alltid vara i takt med
              det. Den kan inte heller bara anpassas till hur kunderna upplever
              det, utan den måste också kunna tillåta bran ­ scher att växa
              och utveckla nya metoder att nå sina kunder med nya tjänster.
            </seg>
            <seg>
              Telefonförsäljning så som den bedrivs av många i dag upplevs
              ändå som oseriös och påträngande. Det är därför vi från Centerpartiets
              sida vill förekomma regeringen genom att beskriva vad vi anser
              ska krävas för att ett köp ska vara godkänt, nämligen att köparen,
              kunden i det här fallet, ska kunna formulera sitt svar jakande
              eller nekande och samtidigt identifiera sig.
            </seg>
            <seg>
              För privatpersoner finns det ett skydd och en möjlighet att spärra
              för inkommande samtal från försäljare, men det saknas för företagare.
              Centerpartiet menar att skyddet för företagarna är otillräckligt
              och att det bland dessa inräknas också sådana som äger ett litet
              stycke mark med ett mer eller mindre aktivt jord- eller skogsbruk.
              Det är kanske äldre personer som inte kan klara att reda ut vad
              som menas med de frågor som ställs av säljaren. Det är för deras
              skull, fru talman, som vi fortsätter att driva frågan.
            </seg>
            <seg>
              I reservationstexten vi har beskrivs situationen för företagare
              som bedriver en verksamhet och som inte förväntas ha tid, kompetens
              eller resurser att gå in och riva upp avtal som har ingåtts oavsiktligt
              och å andra sidan för äldre personer har svårt att förhålla sig
              till telefonsäljare. Vår poäng är, fru talman, att det ofta kan
              vara en och samma person vi talar om.
            </seg>
            <seg>
              Det vore felaktigt att kalla all telefonförsäljning för oseriös
              och än mindre olaglig. Men att skicka en faktura på en vara eller
              en tjänst som aldrig har beställts är däremot det. Det är ett
              växande problem. Det är därför angeläget att regeringen nu skyndar
              på med beredningen så att det går att komma vidare. Det är här
              som vi har en gemensam reservation med Moderaterna och Kristdemokraterna
              som jag har yrkat bifall till.
            </seg>
            <seg>
              Det mest oväntade och glädjande ställningstagandet vi kommer
              att göra här i morgon när vi röstar är att en majoritet har beslutat
              gå på Centerpartiets linje och undanta levande djur från dagens
              bestämmelser i konsumentköplagen om sex månaders ångerrätt.
            </seg>
            <seg>
              Det är ingen överraskning för många här att det är stor skillnad
              på en häst, en hund, en brödrost, en bil, eller ett klädesplagg.
              Var och en borde begripa att det vid köptillfället och tiden därefter
              inte går att härleda en felaktighet eller en skada på djuret till
              säljaren på samma sätt som man kan göra med en konsumtionsvara
              som köps i butik.
            </seg>
            <seg>
              Jag vet att riksdagens beslut i det här fallet kommer att välkomnas
              av hästnäringen men också av Svenska Kennelklubben. Det handlar
              både om svensk lagstiftning och om hur vi kan påverka olika EU-direktiv.
              Det säger sig självt att det är orimligt att en konsument som
              under sex månader har haft ansvaret för ett djurs skötsel och
              hälsa ska kunna reklamera köpet så långt efteråt. Jag är säker
              på att ni i regeringspartierna och även i stödpartiet – om ni
              hade läst på ordentligt – hade kunnat undvika pinsamheter som
              er reservation i den här frågan utgör. Men eftersom så inte är
              fallet skulle det vara intressant att i senare inlägg kanske höra
              er argumentation. Vad ser ni för likhet mellan en häst och en
              brödrost i konsumentköplagens mening?
            </seg>
            <seg>
              Var tionde häst i landet skapar ett arbetstillfälle. Det innebär
              28 000 heltidsjobb. Det är en bransch som växer och en grön näring
              som också bidrar till att främja åkerbruket och som håller marker
              öppna. Umgänge med djur gör att människor mår bättre.
            </seg>
            <seg>
              Centerpartiet är lyhört för näringens behov. Vi gläder oss särskilt
              åt att vi äntligen har nått ett genombrott där tryggheten ökar
              för den som ska sälja ett djur som vid det tillfället är fullt
              friskt men av olika omständigheter som den person som har sålt
              inte kan styra över riskerar att reklameras av en köpare som plötsligt
              har ångrat sig eller som genom oaktsamhet och vanvård på sex månader
              har lyckats försämra djurets hälsa.
            </seg>
            <seg>
              Jag går över till området telefoni, där det också finns en reservation
              från Centerpartiet. Det yrkande som vi har i dag gäller ersättning
              vid avbrott eller störningar i telefoni och bredbandstjänster.
              Informationsteknik över bredbandsnät och telekom är att betrakta
              som ett femte transportslag. Det är en infrastruktur som behövs
              för att utveckla hela landet och göra Sverige – hela Sverige!
              – konkurrenskraftigt.
            </seg>
            <seg>
              När det brister i tillförlitligheten sänker detta möjligheterna
              att driva företag, att bo, verka och utveckla välfärden på landsbygden.
              Avbrott kan ske var som helst och är alls ingenting som endast
              drabbar människor på landsbygden. Däremot är känsligheten större
              där eftersom datakommunikationen ofta är det enda transportslaget
              som inte påverkas av avstånd utan tvärtom överbryggar ofta stora
              distanser och gör det möjligt att driva verksamhet och interagera
              med marknader i omvärlden trots ett stort avstånd.
            </seg>
            <seg>
              Fru talman! Det är viktigt att marknadsaktörerna inom telefoni
              och bredband tar sitt ansvar också ekonomiskt när det sker avbrott
              och störningar. Att som företagare tappa sin uppkoppling betyder
              i värsta fall ett inkomstbortfall, nästan oavsett vad man gör
              eller vad man levererar för tjänster. Så beroende har vi blivit,
              och så mycket effektivare och säkrare kommunikation får vi med
              tillförlitliga leveranser till våra kunder via bredbandsnät och
              telefoni.
            </seg>
            <seg>
              Centerpartiet menar att det måste lagstiftas om att införa en
              avbrottsersättning från leverantörerna av bredband och telefoni
              till kunder. Det är inte för att ersätta skada och inkomstbortfall,
              för det går inte. Men det måste finnas ett ekonomiskt incitament
              för leverantörerna för leveranssäkerhet och för att de inte systematiskt
              ska förfördela vissa kunder till förmån för andra. Jag yrkar i
              dag bifall till reservation 11.
            </seg>
            <seg>
              Varje dag använder kvinnor i genomsnitt tolv olika kosmetiska
              produkter i sitt badrumsskåp. De innehåller sammantaget och i
              genomsnitt 168 olika kemikalier, har jag fått veta. Det är dubbelt
              så mycket som de flesta män utsätter sig för. Här talar vi om
              produkter som syftar till att vara verksamma i huden. Huden är,
              som ni kanske känner till, människans största organ.
            </seg>
            <seg>
              Det är oerhört viktigt att vi kan lita på de märkningssystem
              som finns i Europa och som används i Sverige. Här finns tydliga
              brister inom både marknadsföring och lagstiftning, medan intresset
              för frågan upplevs som svagt från politiken och framför allt från
              branschen.
            </seg>
            <seg>
              En produkt som har 0,1 procents innehåll som kommer från ekologiska
              produkter kan i dag marknadsföras som ekologisk trots att den
              absoluta merparten av dess innehåll inte är det. Det är helt oacceptabelt
              och ett flagrant exempel på det som man brukar kalla för greenwashing,
              att få någonting att verka miljövänligt fast det är precis tvärtom.
            </seg>
            <seg>
              Det är inte förhållandet när det gäller ekologiska livsmedel.
              Där finns det redan ett etablerat märkningssystem som upplevs
              som och är tillförlitligt. Centerpartiet vill se ett gemensamt
              system inom Europa med miljömärkning av ekologisk och naturlig
              kosmetika som är rättvisande och rimlig, på det sätt som vi har
              för andra produkter med blandat innehåll som vi kommer i direktkontakt
              med.
            </seg>
            <seg>
              Fru talman! Med det har jag redovisat en närodlad konsumentpolitik
              som är både grön och företagsam.
            </seg>
          </u>
          <note type="speaker">
            Anf. 119 LOTTA JOHNSSON FORNARVE (V):
          </note>
          <u who="lotta_johnsson_fornarve_be8e96" xml:id="i-a5409afcb7494afe">
            <seg>
              Fru talman! Snabblån på två minuter. Sök nu och få pengarna direkt.
              Ja, så kan det låta i snabblåneföretagens annonsering. Jag kan
              förstå att det kan verka lockande för en del människor. Men det
              som många ser som en lösning på ett akut problem kan i stället
              bli en port in i djupare skuldsättning.
            </seg>
            <seg>
              De som tar snabblån är oftast familjer med svag ekonomi och lägre
              återbetalningsförmåga, något som i sin förlängning kan leda till
              att familjen hamnar i en skuldfälla och riskerar att fastna i
              överskuldsättning. Överskuldsättning är i dag en tydlig klassfråga.
              Vi ser hur låginkomsttagare, ensamstående, låg- och medelutbildade,
              sjuka, arbetslösa och hyrestagare är tydligt överrepresenterade
              bland de långvarigt överskuldsatta.
            </seg>
            <seg>
              Det cyniska är att många snabblåneföretag har som affärsmetod
              att rikta in sig på konsumenter med svag ekonomi genom att erbjuda
              snabblån till närmast ockerliknande ränta, lån som alltså blir
              oerhört dyra. Det är heller inte ovanligt att den som tagit ett
              snabblån måste ta ett nytt snabblån för att betala det gamla,
              och så är man fast i en ond cirkel.
            </seg>
            <seg>
              Det är bra att lagstiftningen skärps när det gäller snabblån
              och att företagen nu måste ha tillstånd av Finansinspektionen
              för att bedriva verksam het. Jag välkomnar också att Konsumentombudsmannen
              har fått effektiva re sanktionsmöjligheter när näringsidkare bryter
              mot bestämmelser om marknadsföring och avtalsvillkor i samband
              med snabblån.
            </seg>
            <seg>
              Det här är dock inte tillräckligt, utan mer måste göras för att
              skydda de mest utsatta konsumenterna. Helst av allt vill vi i
              Vänsterpartiet få bort snabblånen från marknaden helt och hållet;
              vi klarade oss utmärkt utan snabblån före 2006. Men vi kan åtminstone
              börja med att genomföra de förslag som utredningen föreslår om
              bland annat ett räntetak för snabblånen.
            </seg>
            <seg>
              Kostnaderna för snabblån är skyhöga jämfört med andra krediter.
              Någon form av räntetak finns i dag i mer än hälften av EU:s länder
              och har visat sig vara effektiva. Jag är därför glad att utskottet
              enats om ett tillkännagivande där vi säger att vi vill ha ytterligare
              åtgärder för att motverka oseriös kreditgivning till konsumenter
              på snabblånemarknaden.
            </seg>
            <seg>
              Jag vill också i det här sammanhanget passa på och kommentera
              vad den moderate ledamoten Lars Beckman sa i sitt anförande angående
              orsakerna till överskuldsättning. Han menade att det skulle vara
              de höga skatterna som var en av orsakerna. Jag håller inte alls
              med om det. Det kan möjligtvis vara en delorsak, men den främsta
              orsaken är någonting annat, till exempel de försämringar som genomfördes
              i a-kassan och sjukförsäkringen av den borgerliga regeringen och
              som har lett till att människor blivit skuldsatta.
            </seg>
            <seg>
              Fru talman! Ett annat stort konsumentproblem är det växande miss
              ­ nöjet med telefonförsäljning. Vi känner nog alla igen den irritation
              som kan uppstå när vi får en efterhängsen telefonförsäljare i
              luren som det kan vara svårt att stå emot. Utredningen om konsumentskydd
              vid telefonför ­ säljning visar att det finns konsumentgrupper
              som är särskilt utsatta vid telefonförsäljning, bland annat vissa
              äldre personer, personer som inte be ­ härskar svenska språket
              så bra och personer med olika funktionsnedsätt ­ ningar.
            </seg>
            <seg>
              Konsumentverket, kommunala konsumentvägledare och Sveriges Konsumenter
              bekräftar att problem en i samband med telefonförsäljning ökar.
              Det handlar om allt från stark irritation över att bli störd till
              rena bedrägerier. Jag vill dock understryka att det självklart
              finns både seriösa och ansvarsfulla telefonförsäljare.
            </seg>
            <seg>
              Ett problem är att många konsumenter har svårt att förstå villkoren
              för avtal som sluts per telefon. Det kan bero på brister i informationen
              från försäljaren och på att avtalet ofta ingås väldigt snabbt.
              Utredningen föreslår därför att vi ska införa ett skriftlighetskrav
              vid telefonförsäljning.
            </seg>
            <seg>
              Jag delar utredningens slutsats. Enligt min mening bör dock ett
              skriftlighetskrav gälla både konsumenter och mindre företag. Ett
              skriftligt avtal skulle också vara bra för alla de seriösa telefonsäljare
              som finns på marknaden.
            </seg>
            <seg>
              Det är glädjande att finansmarknads- och konsumentministern förklarat
              att han vill se ett skriftlighetskrav. Jag anser därför att regeringen
              snarast bör återkomma till riksdagen med ett förslag som innebär
              att ett avtal ska bekräftas skriftligen av köparen vid all telefonförsäljning
              för att vara bindande. Jag anser vidare att Nixregistret behöver
              ses över eftersom det i dag har så stora brister att det inte
              ger konsumenterna ett tillräckligt skydd.
            </seg>
            <seg>
              Fru talman! Vi konsumenter möts av en stor mängd reklam dagligdags:
              i tidningar, i tunnelbanan, på tv och internet, på bio och runt
              om i samhället. Reklamens syfte är naturligtvis i första hand
              att få oss att konsumera olika varor. Men reklamen gör något mer
              med oss. Den påverkar vårt medvetande när det gäller frågor som
              inte har något direkt samband med de utannonserade varorna och
              tjänsterna.
            </seg>
            <seg>
              Vi ser tyvärr fortfarande hur reklamen skapar och upprätthåller
              stereotypa idealbilder av män och kvinnor. Bilderna är nästan
              utan undantag retuscherade, vilket leder till att de befäster
              ett skönhetsideal som inte existerar i verkliga livet, något som
              kan få framför allt unga tjejer att må psykiskt dåligt.
            </seg>
            <seg>
              Skönhetsideal och objektifiering i reklam kan skapa en snedvriden
              kroppsbild och ge ett lägre självförtroende. Reklamen skapar och
              upprätthåller också den heterosexuella normen. Det är inte heller
              ovanligt att kvinnor och män reduceras till sexobjekt i reklamen.
              Kroppar används för att dra uppmärksamhet till en tjänst eller
              en vara som inte har något direkt med kroppen att göra. Könsdiskriminerande
              reklam påverkar formandet av människors identitet och motverkar
              samhällets jämställdhetssträvan.
            </seg>
            <seg>
              Fru talman! Även om utskottet anser att branschen har ett stort
              ansvar när det gäller att motverka könsdiskriminerande reklam
              och att vi ser positivt på att den branschfinansierade stiftelsen
              Reklamombudsmannen inrättas är jag glad att utskottets majoritet
              anser att regeringen snarast bör återkomma med ett förslag om
              lagstiftning, något som redan finns i de andra nordiska länderna.
            </seg>
            <seg>
              Fru talman! Det blir allt svårare att vara konsument i dag. Tekniskt
              avancerade produkter, fler komplicerade finansiella tjänster och
              en global marknad innebär många möjligheter men ställer också
              konsumenten inför stora utmaningar. Marknadsföringen är också
              ofta mycket aggressiv och vänder sig inte sällan till grupper
              av konsumenter som redan är ekonomiskt utsatta.
            </seg>
            <seg>
              Då är det extra viktigt att det finns en fungerande konsumentvägledning
              runt om i landets kommuner. Fler konsumenter än någonsin tidigare
              har behov av stöd och hjälp, menar Konsumentverket, bland annat
              mot bakgrund av att antalet nyanlända och äldre blir allt fler.
              Det är grupper som ofta har svårt att orientera sig på en alltmer
              komplicerad konsumentmarknad.
            </seg>
            <seg>
              Samtidigt visar Konsumentverkets statistik att kommunerna drar
              ned på konsumentvägledning till en rekordlåg nivå. Det här är
              en ekvation som helt enkelt inte går i hop. Konsumentverket visar
              också i sin senaste rapport från 2016 att elva kommuner har förlorat
              sin konsumentvägledning under det senaste året. Detta betyder
              att 780 000 svenskar nu helt saknar kommunal konsumentvägledning.
            </seg>
            <seg>
              Konsumentverket visar även i sin senaste rapport att det kommunala
              stödet är nere på 107 årsarbetskrafter i Sverige. För tio år sedan
              var det sammanlagt 151 årsarbetskrafter i kommunerna som arbetade
              med konsumentvägledning. Konsumentverket konstaterar att detta
              är en rekordlåg nivå, vilket gör att det finns anledning att känna
              stor oro.
            </seg>
            <seg>
              Tyvärr finns det indikationer på att fler kommuner har tagit
              inrättandet av Hallå konsument som förevändning för att lägga
              ned den lokala konsumentvägledningen, vilket självklart inte var
              tanken. Den nationella väg ledningen kan aldrig ersätta det stöd
              som den kommunala konsumentvägledningen kan ge genom sitt direkta
              stöd till konsumenterna. Den lokala vägledaren har kunskap om
              den lokala situationen, ger specialiserat stöd inom en rad områden
              och känner till den lokala marknaden. De kan sitta ned med konsumenten
              i lugn och ro och ge personlig vägledning. Den typen av personligt
              stöd kan inte ges på annat håll.
            </seg>
            <seg>
              Mot den bakgrunden anser jag att det är helt nödvändigt att lagstifta
              om att införa en skyldighet för landets kommuner att tillhandahålla
              en god konsumentvägledning. På så sätt kan konsumenterna i Sverige
              garanteras ett likvärdigt konsumentstöd över hela landet.
            </seg>
            <seg>
              Det finns i dag en skyldighet för kommuner att tillhandahålla
              skuld- och budgetrådgivning. Det borde därför vara rimligt att
              även lagstifta om obligatorisk kommunal konsumentvägledning. En
              sådan åtgärd skulle hela samhället vinna på i det långa loppet.
            </seg>
          </u>
          <note>
            Med det vill jag yrka bifall till reservationerna 9 och 15 liksom
            till övriga förslag i betänkandet.
          </note>
          <note type="speaker">
            Anf. 120 LARS BECKMAN (M) replik:
          </note>
          <note>
            Fru talman! Tack, Lotta Johnsson Fornarve, för möjligheten till
            replik!
          </note>
          <u prev="cont" who="unknown">
            <seg>
              Det är ett rätt intressant påstående som Vänsterpartiet gör i
              talarstolen, nämligen att skatter inte skulle påverka den disponibla
              nettoinkomsten. Det är faktiskt ganska häpnadsväckande.
            </seg>
            <seg>
              Jag skulle vilja fråga Lotta Johnsson Fornarve om hon har läst
              gårdagens intervju med LO:s ordförande och om hon delar hans uppfattning
              att kommunerna borde göra ett tak för kommunalskatten.
            </seg>
            <seg>
              LO-ordföranden är mycket tydlig, till skillnad från Vänsterpartiet,
              om att skatternas nivå påverkar människors möjligheter att leva
              sina egna liv. Sedan tycker jag att LO har fel i vissa delar.
              Men själva grundprincipen är intressant, nämligen att LO rasar
              mot de chockhöjda skatterna.
            </seg>
            <seg>
              Jag måste ändå ställa ett par frågor till Vänsterpartiet. Ska
              en ensamstående person med barn ha råd att tanka sin bil? Har
              det betydelse om man chockhöjer bensinskatten? Har det betydelse
              om man chockhöjer fordonsskatten? Har det betydelse för förmågan
              att åka på semester om man inför en dyr flygskatt? Ser Vänsterpartiet
              över huvud taget en koppling till en familjs möjlighet att åka
              på semester om man chockhöjer skatter?
            </seg>
            <seg>
              För mig som moderat är det jätteviktigt att människor kommer
              i jobb, att de har rätt till egen försörjning, att de har en värdig
              disponibel inkomst efter skatt som gör att de har råd att leva
              ett eget liv. Där skiljer det sig uppenbarligen mellan Vänsterpartiet
              och Moderaterna.
            </seg>
            <seg>
              Delar Vänsterpartiet LO-ordförandens oro för höga kommunala skatter?
            </seg>
          </u>
          <note type="speaker">
            Anf. 121 LOTTA JOHNSSON FORNARVE (V) replik:
          </note>
          <u who="lotta_johnsson_fornarve_be8e96" xml:id="i-43db677c651ea298">
            <seg>
              Fru talman! Tack för frågan, Lars Beckman!
            </seg>
            <seg>
              Naturligtvis vill vi inte chockhöja några skatter. Det är det
              inte fråga om. Det handlar om att få ett rättvisare skattesystem,
              det vill säga att de som tjänar mest, de största inkomsterna,
              ska bidra mer till samhällets utveckling. Det var precis det som
              hände när den borgerliga regeringen hade makten, det vill säga
              ni sänkte skatterna för dem som redan tjänar bäst. På det sättet
              blev det djupare klyftor i samhället och en större grupp människor
              som har det allt svårare.
            </seg>
            <seg>
              Det är sant att överskuldsättningens orsaker inte i första hand
              beror på höga skatter. Det som överskuldsättningen i första hand
              beror på är personliga tragedier som arbetslöshet, sjukdom, skilsmässor
              och liknande orsaker. Den grupp som är mest skuldsatt är människor
              med låga inkomster, med sämre utbildningar och som är mer sjuka
              och arbetslösa och så vidare. Det är den gruppen människor som
              är mest utsatt.
            </seg>
            <seg>
              Om vi däremot höjer skatten för dem som tjänar allra mest skulle
              vi få ett mer rättvist samhälle där situationen för de ekonomiskt
              mest utsatta grupperna kan förbättras.
            </seg>
          </u>
          <note type="speaker">
            Anf. 122 LARS BECKMAN (M) replik:
          </note>
          <u xml:id="i-6a3b3d4c20115403" who="unknown">
            <seg>
              Fru talman! Jag vill bara upplysa Vänsterpartiet om att det inte
              finns progressiv bensinskatt i Sverige. Er chockhöjning av bensinskatten
              och drivmedelsskatten, vilket gör att en ensamstående förälder
              har sämre möjlighet att tanka sin bil, drabbar naturligtvis den
              med lägst inkomst värst.
            </seg>
            <seg>
              Lotta Johnsson Fornarve svarade inte på frågan, men jag ställer
              den gärna igen. Delar Vänsterpartiet den oro som LO-ordföranden
              framförde i Svenska Dagbladet i går? LO rasar nu över att skatterna
              har höjts för mycket. LO – Landsorganisationen – rasar öve r att
              skatterna höjs för mycket. LO säger att det måste finnas ett tak
              för kommunalskatten i Sverige. Orsakerna har LO naturligtvis rätt
              i. Vi kan inte ta ifrån människor för mycket disponibel inkomst.
            </seg>
            <seg>
              O m jag har en låg inkomst och den här mörkröda regeringen chockhöjer
              skatterna så till den milda grad att LO går ut och kräver kommunalt
              skattestopp är det självklart att det påverkar risken för mig
              att bli överskuldsatt. Det påverkar risken för att pengarna inte
              räcker till till slutet av månaden. Om ni gör det omkring 1 000
              kronor dyrare i månaden att tanka är det klart att det påverkar
              min ekonomi om jag har låg lön.
            </seg>
            <seg>
              Det är en felaktig, skadlig och förskräcklig politik, och alla
              skattehöjningar drabbar alltid den med lägst inkomst värst.
            </seg>
          </u>
          <note type="speaker">
            Anf. 123 LOTTA JOHNSSON FORNARVE (V) replik:
          </note>
          <u who="lotta_johnsson_fornarve_be8e96" xml:id="i-d3fb669861bfb235">
            <seg>
              Fru talman! Jag tror inte heller att det är en bra idé att höja
              kommunalskatterna alltför mycket. Orsaken till att kommunalskatterna
              höjs så myck ­ et är att kommunerna har varit tvungna att göra
              så som ett resultat av att Alliansen har skurit ned på välfärden.
              Ni sänkte skatterna för dem som tjänar mycket under er tid i regeringen
              så att kommunerna nu går på knäna, och de har varit tvungna att
              höja skatterna lokalt för att klara välfärden.
            </seg>
            <seg>
              Nu försöker vi återställa obalansen. Chockhöjningen av skatterna
              handlar om dem som tjänar 38 000 och mer. De får en liten skattehöjning.
              Det är hårresande att man är så förskräckligt orolig för dem.
            </seg>
            <seg>
              Vi måste få in skatter i samhället för att vidta viktiga åtgärder,
              satsa på välfärden, satsa på utbyggd kollektivtrafik och andra
              åtgärder.
            </seg>
          </u>
          <note type="speaker">
            Anf. 124 OLA JOHANSSON (C) replik:
          </note>
          <u who="ola_johansson_d42979" xml:id="i-edb4801898d98192">
            <seg>
              Fru talman! Jag måste likt Lars Beckman instämma i tacket till
              Lotta Johnsson Fornarve, som har gett mig möjlighet att ta upp
              en diskussion som kanske är lite bredare än konsumentpolitiken.
              Jag ber om ursäkt till ledamöter som inte har hållit sina anföranden
              än.
            </seg>
            <seg>
              Vi har talat om oseriös telefonförsäljning, bluffakturor, könsdiskriminerande
              reklam som påverkar konsumenter i negativ riktning, stereotyp
              reklam som riktas till barn, tv-shopping, som kanske inte är så
              vanligt nu som det var tidigare, kreditkortsskulder, näthandel,
              spelberoende, missbruk av alkohol och andra kostsamma substanser.
              Ändå uppfattar jag det som att Lotta Johnsson Fornarve i sitt
              inlägg skyllde på tidigare alliansregeringar för att människor
              i dag har blivit skuldsatta. Är det rätt uppfattat?
            </seg>
          </u>
          <note type="speaker">
            Anf. 125 LOTTA JOHNSSON FORNARVE (V) replik:
          </note>
          <u who="lotta_johnsson_fornarve_be8e96" xml:id="i-f65fd4bfe5698f6f">
            <seg>
              Fru talman! Jag menar att den förra borgerliga regeringen bär
              ett delansvar för att människor har blivit mer skuldsatta. Det
              skedde genom att man försämrade a-kassan och försämrade sjukförsäkringen
              så att människor fick svårare att klara sig. Det är klart att
              det har bidragit till människors sämre ekonomi. Det kan i sin
              förlängning leda till överskuldsättning. Detta är inte hela orsaken
              eller enda förklaringen, men naturligtvis har det bidragit.
            </seg>
          </u>
          <note type="speaker">
            Anf. 126 OLA JOHANSSON (C) replik:
          </note>
          <u who="ola_johansson_d42979" xml:id="i-ea76073a26a08cbe">
            <seg>
              Fru talman! Jag kommer inte att utnyttja båda mina två minuter
              på det elegan ta sätt som Lars Beckman gjorde.
            </seg>
            <seg>
              Det är häpnadsväckande att i en debatt som handlar om konsumentskydd
              och olika medel för att komma till rätta med den utsatthet som
              många konsumenter känner inför de frågor vi har diskuterat står
              vi i ett läge där vi ska debattera skatter och jobbpolitik. Där
              finns de faktorer jag nämnde tidigare, det vill säga missbruk,
              tv-shopping, spelberoende och så vidare.
            </seg>
            <seg>
              Jag vill påstå att vi under Alliansens tid såg till att stärka
              ekonomin för många människor, framför allt genom åtgärder som
              jobbskatteavdragen, som stimulerar människor att komma i arbete
              och som stärker människors ekonomi när de är i arbete.
            </seg>
            <seg>
              Vi skapade också fler arbetstillfällen genom företag som växer
              och som tillåts växa i sektorer där det inte har varit tillåtet
              att växa tidigare, nämligen inom den skattefinansierade välfärdssektorn.
            </seg>
            <seg>
              Men vi är inte nöjda med detta. Vi menar att man genom att skapa
              fler arbeten minskar människors skuldsättning och bidragsberoende.
              Vi tror på möjligheten att genom fler och enklare jobb skapa lägre
              trösklar för människor att komma in i arbete och klara en egen
              försörjning. Det är med en allianspolitik som vi minskar skuldsättningen
              hos vanligt folk.
            </seg>
          </u>
          <note type="speaker">
            Anf. 127 LOTTA JOHNSSON FORNARVE (V) replik:
          </note>
          <u who="lotta_johnsson_fornarve_be8e96" xml:id="i-d34a7d0a6fc69cc0">
            <seg>
              Fru talman! Men, snälla Ola Johansson, detta stämmer inte. Vi
              såg hur arbetslösheten och ungdomsarbetslösheten ökade under alliansregeringens
              tid. Vi såg hur arbetslösa fick allt svårare att klara sig på
              sin a-kassa och hur de sjuka fick allt svårare att klara sig på
              sin sjukersättning. Det är viktiga omställningsförsäkringar som
              ska göra att människor kan klara sig under en övergångsperiod
              så att de på sikt kan återkomma i arbete. Att sänka skatter är
              ingen bra idé för att få fart på samhällets hjul. Tvärtom måste
              vi få in mer pengar för att få fart på hjulen och snurr på välfärden
              och andra sådana områden.
            </seg>
          </u>
          <note type="speaker">
            Anf. 128 ROBERT HANNAH (L):
          </note>
          <u who="robert_hannah_906770" xml:id="i-b0aaebbe2a33a73f">
            <seg>
              Fru talman! När det gäller konsumentpolitik är Liberalernas syn
              att individen ska ha makt och möjlighet att fatta välgrundade
              beslut utifrån sina egna önskemål. Inget annat samhällssystem
              än den fria marknadsekonomin med tydliga spelregler och fungerande
              konkurrens ger konsumenterna möjlighet till makt.
            </seg>
            <seg>
              Om konsumenten ska ha möjlighet att utöva denna makt krävs självklart
              kunskap och en fri och öppen granskning av de aktörer som finns
              på marknaden. Vi är också tydliga med att oseriösa företag måste
              stoppas och hindras från sitt utövande.
            </seg>
            <seg>
              För att ha denna möjlighet måste konsumenterna självklart också
              ha god tillgång till information. Det var därför vi i Liberalerna
              var med och grundade den nya organisationen Hallå konsument hos
              Konsumentverket – för att kunna ge information och makt till konsumenterna.
            </seg>
            <seg>
              Fru talman! I dag kommer jag att ta upp könsdiskriminerande reklam
              och förmedlingstjänster. Liberalerna har också reservationer om
              konsumentvägledning, konsumentlagar i EU och betalningstider i
              näringslivet, men för tids vinnande tar jag inte upp dem.
            </seg>
            <seg>
              Vad gäller reklamaktörer som förmedlar en könsstereotyp bild
              och sprider könsdiskriminerande annonser är vår bild att de inte
              hör hemma i ett samhälle som strävar efter ökad jämställdhet och
              alla människors lika värde. Det är en självklarhet för alla riksdagspartier,
              gissar jag. Från Liberalernas sida anser vi dock att lagstiftning
              inte är den lämpligaste vägen att motarbeta könsdiskriminerande
              reklam.
            </seg>
            <seg>
              Det bästa sättet att motarbeta denna typ av reklam är via egenåtgärder.
              Reklamombudsmannen, som är en egeninstiftad och självfinansierad
              organisation som gör ett väldigt bra jobb, är den absolut bästa
              vägen framåt. Reklamombudsmannen har prövat 800 ärenden sedan
              tillkomsten 2009. Organisationens egen bild är att egenåtgärder
              är mer effektiva och mer flexibla än lagstiftning, som regeringspartierna
              nu har börjat hota med. De regler som framtagits av branschen
              själv bidrar dessutom till större insikt, kännedom och efterlevnad
              hos branschen.
            </seg>
            <seg>
              Från Liberalernas sida anser vi därför att det inte behövs någon
              lagstiftning mot könsdiskriminerande reklam.
            </seg>
            <seg>
              Vi anser, tvärtemot vad som har påståtts här i kammaren i dag,
              att lagstiftning skulle vara dyrare eftersom det är skattebetalarna
              som ska betala den och inte Reklamombudsmannen eller branschen
              själv.
            </seg>
            <seg>
              Vi anser att det kommer att ta längre tid att pröva ärenden eftersom
              det är en domstol som ska ta upp dem i sina ärendebehandlingar.
            </seg>
            <seg>
              Vi anser att praxis i frågan kommer att bli sämre eftersom Arbetsdomstolen,
              som blir den prövande domstolen, kommer att behöva arbeta fram
              en praxis under många års tid.
            </seg>
            <seg>
              Vi anser att det helt enkelt kommer att bli mindre effektivt.
              Dessutom – vilket är den absolut viktigaste anledningen till att
              inte tillåta lagstiftning på området utan tillåta egensanering
              – skulle det bli mer restriktivt med lagstiftning, det vill säga
              att man skulle släppa fram reklam i Sverige som man annars hade
              stoppat.
            </seg>
            <seg>
              Branschen i Sverige verkar på hela den nordiska scenen, och inte
              en enda därifrån har kommit till mig och sagt att det funkar bättre
              i Norge och Danmark än i Sverige. Tvärtom är alla tydliga med
              att i Sverige funkar det bäst.
            </seg>
            <seg>
              Jag vill också hävda att debatten som vi har i kammaren i dag
              är lite konstig. Man lever lite grann kvar i 1900-talet. Det som
              är absolut viktigast att titta på i dag är hur reklam framställs
              på nätet. Det har ingen här lyft fram på något sätt, och det är
              den absolut viktigaste frågan.
            </seg>
            <seg>
              Därför vill jag gå över till min andra punkt, fru talman, som
              gäller förmedlingstjänster.
            </seg>
            <seg>
              Många konsumenter använder sig i dag av digitala förmedlingstjänster
              vid inköp av varor och tjänster. Ofta vet inte konsumenterna om
              vilka näringsidkare de har slutit ett avtal med. Det gäller till
              exempel när man köper en flygbiljett på en hemsida som samlar
              alla företag som erbjuder flygbiljetter. I den här branschen kan
              man väldigt lätt hamna snett om man inte har gjort någon bakgrundskontroll
              och inte vet vem man kan utkräva ansvar av ifall det går fel.
            </seg>
            <seg>
              Jag anser att förmedlingstjänster ger större möjligheter och
              öppnar upp valfriheten för konsumenterna. Det är alltså en bra
              utveckling. Men när branscher blir mer efterfrågade medför det
              också att oseriösa aktörer utnyttjar konsumenter.
            </seg>
            <seg>
              Därför måste vi se över lagstiftningen. Konsumentens utsatthet
              vid användandet av förmedlingstjänster på internet måste tas på
              större allvar. Jag anser att regeringen snarast bör tillsätta
              en utredning som ska se över hur man kan motverka oseriösa aktörer
              inom förmedlingsbranschen och stärka konsumenternas ställning
              när dessa blir utnyttjade av oseriösa aktörer.
            </seg>
            <seg>
              Fru talman! Till sist vill jag uppmärksamma våra två tillkännagivanden
              i dag.
            </seg>
            <seg>
              Det första gäller snabblån. Där är vi glada över att kunna täppa
              till de hål som finns. Vi införde lagstiftning redan under Alliansens
              tid, men den har visat sig inte vara tillräcklig.
            </seg>
            <seg>
              Det andra gäller köp av levande djur. Jag håller med föregående
              talare från Centerpartiet om att hästar inte kan jämföras med
              tvättmaskiner. Därför behöver man se över den lagstiftningen.
            </seg>
            <seg>
              Vi förväntar oss från Liberalernas sida att regeringen följer
              upp de här tillkännagivandena och tillsätter utredningar i frågorna.
            </seg>
            <seg>
              (Applåder)
            </seg>
          </u>
          <note type="speaker">
            Anf. 129 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-bdd882ca7e552c0a">
            <seg>
              Fru talman! Tack, Robert Hannah, för ett väldigt intressant anförande!
              Jag tycker att det visar att våra partier delar ett starkt engagemang
              för konsumenters rättigheter men också deras möjligheter att välja
              hållbart och medvetet.
            </seg>
            <seg>
              Jag tog replik därför att jag har stor sympati för Liberalernas
              oro och förstår att Liberalerna känner oro för att det goda arbete
              som Reklam ­ ombudsmannen har gjort och gör skulle försvagas om
              vi gjorde en lagstift ­ ning som inte tillät branschen att fortsätta
              med aktiv självsanering. Jag ute ­ sluter emellertid inte att
              vi kan hitta en bra lösning där vi kan kombinera det bästa av
              de här två världarna.
            </seg>
            <seg>
              Det som jag är orolig för om vi skulle gå på Liberalernas linje
              och inte ha någon lagstiftning över huvud taget är att vi helt
              enkelt kapitulerar inför den verklighet som vi har i dag, nämligen
              att det fortfarande förekommer ganska allvarlig sexistisk reklam
              av aktörer som inte låter sig påverkas av Reklamombudsmannens
              utslag.
            </seg>
            <seg>
              Min fråga till Robert Hannah är därför: Är Liberalerna beredda
              att vidta några åtgärder för att komma åt det som Reklamombudsmannen
              inte lyck ­ as komma åt, eller måste man med Liberalernas politik
              helt enkelt nöja sig med att det kommer att fortsätta förekomma
              pornografiska skåpbilar med mera i våra offentliga rum?
            </seg>
          </u>
          <note type="speaker">
            Anf. 130 ROBERT HANNAH (L) replik:
          </note>
          <u who="robert_hannah_906770" xml:id="i-fc6c69046449d94e">
            <seg>
              Fru talman! Tack för frågan!
            </seg>
            <seg>
              Liberalernas inställning i frågan är: If it aint broke, why fix
              it or try to break it?
            </seg>
            <seg>
              Vi vill inte peta på ett system som vi anser fungerar bättre
              än de våra grannländer har. Vi verkar samtidigt på samma marknad,
              och folk i branschen säger till mig: Det funkar bättre i Sverige.
              I Sverige kan man stoppa reklam som man inte kan stoppa i Danmark,
              Norge eller Finland. Då känner jag en plikt att säga att vi inte
              behöver förändra lagstiftningen eller systemen vi har eftersom
              de är fullgoda.
            </seg>
            <seg>
              Vad gäller frågan hur man kommer åt dem som inte lyssnar på lagstiftningen
              är jag inte övertygad om att lagstiftning i frågan på något sätt
              kommer att få de här aktörerna att sluta ha den här reklamen.
              Den kommer ändå att finnas.
            </seg>
            <seg>
              Det viktiga ur Liberalernas perspektiv är att de absolut största
              aktörer ­ na på marknaden, till exempel de som säljer reklamplatserna,
              tar sitt ansvar och gör rätt för sig.
            </seg>
            <seg>
              Sedan kan vi inte förhindra att vissa människor, oseriösa företagare,
              utnyttjar systemen. Konsumentverket har dock tydliga uppdrag att
              motverka oseriösa företagare generellt sett, och man kan titta
              på hur man kan stärka det uppdraget i det här hänseendet.
            </seg>
            <seg>
              Jag vill också poängtera att jag tror att vi hela tiden tacklar
              fel fråga när vi debatterar det här. Den absolut viktigaste frågan
              i dag är hur till exempel ungdomar utsätts för reklam på internet
              och vilken reklam där som man behöver motarbeta. Den debatten
              finns över huvud taget inte i den här kammaren. Det är inte något
              annat parti än Liberalerna som motionerar i det ämnet. Där måste
              man fråga sig själv vilken lagstiftning vi behöver ha.
            </seg>
            <seg>
              Jag tycker att det vore bättre att ha en diskussion om framtiden
              i stället för att prata om de 15 procent av annonsmarknaden som
              är ute på gatorna, på allmänna forum.
            </seg>
          </u>
          <note type="speaker">
            Anf. 131 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-731e1bd971928678">
            <seg>
              Fru talman! Jag diskuterar väldigt gärna här i kammaren och i
              andra sammanhang hur vi kan motverka att människor utsätts för
              könsstereotyp reklam. Men det vi har att diskutera i dag är just
              reklamen i det offentliga rummet, och det är också en väldigt
              viktig fråga.
            </seg>
            <seg>
              Av Robert Hannahs repliksvar förstår jag att Liberalerna helt
              enkelt inte tycker att systemet är trasigt. Samtidigt ger ni uttryck
              för att ni ser ett problem med att det fortfarande förekommer
              sexistisk reklam i det offentliga rummet.
            </seg>
            <seg>
              Att Sverige är bättre än några grannländer tycker inte jag är
              ett tillräckligt starkt skäl att inte försöka åtgärda de problem
              vi ser. Jag tycker att vi ska titta på den isländska modellen,
              som verkar ha kunnat kombinera det bästa av två världar.
            </seg>
            <seg>
              De aktörer jag framför allt talar om är inte de som inte lyssnar
              på lagstiftning, för någon lagstiftning har vi ju inte i dag.
              Det vi har är Reklamombudsmannens utslag, och det finns företag
              som inte bryr sig om dem. Reklamombudsmannen har inga sanktionsmöjligheter.
              Det handlar om name and shame och att ge tips till de företag
              som vill ta till sig dem och se till att de företag som bryter
              mot standarderna hängs ut, och förhoppningsvis väljer kunderna
              något annat.
            </seg>
            <seg>
              Detta är inte tillräckligt effektivt för alla aktörer och påverkar
              inte alla aktörer. Som jag lyfte i replikskiftet med Moderaterna
              har konsumentmakten begränsningar. Vi kommer inte åt alla problem
              med plånboksröstningen, som man kan kalla konsumentmakten, och
              inte heller med den självsanering som Reklamombudsmannen bidrar
              till.
            </seg>
          </u>
          <note type="speaker">
            Anf. 132 ROBERT HANNAH (L) replik:
          </note>
          <u who="robert_hannah_906770" xml:id="i-33c4d31f63ab174b">
            <seg>
              Fru talman! Jag är själv jurist, och jag anser i grunden att
              reklamarbetare faktiskt är bättre än jurister på att bedöma vad
              som är sexistisk reklam. Det är därför jag säger att jag tycker
              att det är bättre att branschen själv får sanera.
            </seg>
            <seg>
              I mina ögon är det som Miljöpartiet föreslår en modell som är
              sämre än det vi har i Sverige. Jag är inte alls övertygad om att
              det ni försöker sälja in ger ett bättre resultat; jag är rätt
              övertygad om att det blir sämre.
            </seg>
            <seg>
              När det gäller frågan om det finns sanktioner eller inte skulle
              jag säga att branschen har sanktioner. När jag träffar företag
              i branschen säger man att om ett företag har blivit fällt av Reklamombudsmannen
              tar man inte in deras reklam framöver. Det är ett starkt självsanerande
              system.
            </seg>
            <seg>
              Däremot håller jag med om att vi behöver titta på hur vi kan
              stärka konsumentmakten. Jag tror absolut inte att vi gör det genom
              att ge Arbetsdomstolen möjlighet att driva en massa årslånga processer
              för att bedöma olika fall. I stället behöver vi titta på vad Konsumentombudsmannen
              gör och hur vi kan stärka Konsumentombudsmannen när det gäller
              hur man informerar och jobbar med dessa frågor. Det kanske är
              ett steg framåt.
            </seg>
            <seg>
              Men jag vill fortfarande hävda att det absolut främsta arbete
              som behöver göras på detta område gäller reklam på nätet och inte
              reklam på lyktstolpar, busshållplatser och liknande. Det är inte
              där den stora mängden reklam som kan påverka ungdomar finns i
              dag. Det är i stället på nätet, och detta kan vi fortsätta att
              diskutera och titta på. Men Miljöpartiets förslag är för mig en
              sämre modell, och därför säger jag nej till den.
            </seg>
          </u>
          <note type="speaker">
            Anf. 133 MATS GREEN (M):
          </note>
          <u who="mats_green_39d80a" xml:id="i-8a7b3a9e46b541e1">
            <seg>
              Fru talman! Även jag vill inleda med konstaterandet att en häst
              inte är samma sak som ett kylskåp och att en hund inte är samma
              sak som en handväska. Detta kan ju tyckas vara tämligen självklart,
              för att uttrycka sig milt, men det är det inte enligt lagstiftningen,
              som faktiskt likställer hästen med kylskåpet och hunden med handväskan.
            </seg>
            <seg>
              Detta, fru talman, skapar helt ohållbara och ofta väldigt tragiska
              och utdragna situationer, både för dem som säljer djur och för
              dem som köper ett djur. Men de största förlorarna är de som kommer
              mest i kläm, nämligen djuren själva.
            </seg>
            <seg>
              Jag vill passa på att ställa en fråga till Miljöpartiet och Annika
              Hirvonen Falk: På vilket sätt tycker Miljöpartiet att djuren tjänar
              på den befintliga lagstiftningen?
            </seg>
            <seg>
              Jag vet inte hur många olika exempel på detta jag skulle kunna
              rada upp här i dag. Det är bland annat det som är bakgrunden till
              att vi inom Alliansen i civilutskottet, efter ett idogt arbete
              av ett antal kollegor till mig som också motionerat i frågan,
              drivit igenom ett tillkännagivande, som jag yrkar starkt bifall
              till, om att regeringen både nationellt och inom EU bör initiera
              överväganden om reglerna i konsumentköplagen för köp av levan
              ­ de djur är ändamålsenligt utformade.
            </seg>
            <seg>
              Fru talman! Vid försäljning av en häst mellan en näringsidkare
              – de flesta djuruppfödare är privatpersoner, som driver egen firma
              – och en privatperson är det i dag konsumentköplagen som styr
              både köpet och en eventuell reklamation. Ett djur ses enligt konsumentköplagen
              som vilken annan vara som helst.
            </seg>
            <seg>
              Det betyder, fru talman, att kunden har reklamationsrätt på hästar
              och hundar, precis som på vilken annan konsumtionsvara som helst.
              En köpare kan alltså hävda att ett djur var felaktigt redan vid
              köpet, och säljaren har då under de första sex månaderna fullt
              ansvar för att bevisa att felen inte fanns då. Detta förhållande
              är naturligtvis inte tillämpbart på levande djur, som ständigt
              förändras vid exempelvis miljöombyte eller nya hanterings- eller
              träningsrutiner.
            </seg>
            <seg>
              Konsumentköplagen är tillämplig på lös egendom och borde främst
              avse konsumtionsvaror som till exempel tv-apparater, bilar och
              kylskåp, men definitivt inte levande djur. I förarbetet till konsumentköplagen
              diskuterades omfattningen – vilka varor som skulle ingå – och
              slutsatsen blev att den skulle omfatta precis samma varor som
              köplagen, det vill säga lös egendom.
            </seg>
            <seg>
              Man kan, fru talman, notera att bland annat bostadsrätter, värdepapper
              och aktier undantagits från köplagen. Av förarbetena till köplagen
              framgår att det inte är lämpligt att ha samma avbeställningsregler
              för aktier och bostadsrätter som för övrig lös egendom samt att
              reglerna om avhjälpande, det vill säga eventuell åtgärd för att
              återställa varan i driftsdugligt skick efter ett fel, inte går
              att tillämpa på köp av lös egendom med vissa rättigheter. Det
              säger sig självt att samma resonemang borde använts när det handlar
              om levande djur.
            </seg>
            <seg>
              I konsumentköplagen anges, som sagt, att huvudregeln är att fel
              som visar sig inom sex månader ska anses ha funnits vid tiden
              för avlämnandet. Undantagna är fall då detta är oförenligt med
              varans eller felets art, vilket främst tar sikte på köp av livsmedel.
              Det borde faktiskt vara en naturlig slutsats att levande djur
              kan jämföras med vissa livsmedel, som också i allra högsta grad
              är föränderliga till sin natur.
            </seg>
            <seg>
              Livsmedel är inte möjliga att återlämna i oförändrat skick några
              måna ­ der efter köpet, och det borde heller inte vara möjligt
              med levande djur på samma sätt som i dag. Samma undantag, fru
              talman, som gäller för livs ­ medel borde alltså gälla även för
              levande djur, då djur i likhet med livsme ­ del genomgår förändringar,
              till skillnad från mer traditionella konsum ­ tionsvaror.
            </seg>
            <seg>
              Fru talman! Svensk hästuppfödning är väl ansedd i världen. Svenskfödda
              hästar exporteras utomlands, där de skördar fina framgångar, och
              uppfödning av hästar utgör även en av grundbultarna i den svenska
              hästnäringen. Uppfödning av hästar betyder också mycket för samhället
              i stort i form av allt från arbetstillfällen till glesbygdsföretagande
              och öppna landskap.
            </seg>
            <seg>
              Svensk hästnäring, speciellt den stora ridhästsektorn, utgörs
              i huvudsak av oss som använder hästen för hobbyverksamhet eller
              andra rekreationsändamål. Problematiken med den nuvarande lagstiftningen
              medför att många hästuppfödare för närvarande är högst tveksamma
              inför att sälja hästar till privatpersoner.
            </seg>
            <seg>
              Fortsätter den nuvarande trenden avstannar svensk hästuppfödning,
              och det riskerar medföra ett flertal negativa långtidseffekter,
              som exempelvis minskat landsbygdsföretagande, uteblivna intäkter
              för näringen och förlorade arbetstillfällen.
            </seg>
            <seg>
              Givetvis, fru talman, är det viktigt med konsumentperspektivet.
              Jag är själv konsument inom det här området. Det måste alltid
              finnas en balans mellan olika intressen. Det finns massor med
              lämpliga upplägg för en ny lagstiftning.
            </seg>
            <seg>
              Det viktigaste är att lagstiftningen anpassas efter levande djur.
              Som det är i dag tar alla parter skada: säljaren, konsumenten
              och djuret. Man har här lyckats förena det sämsta av två världar.
              Detta måste ändras, och det måste ändras förr snarare än senare.
            </seg>
            <seg>
              (Applåder)
            </seg>
          </u>
          <note type="speaker">
            Anf. 134 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-f05468203fd61076">
            <seg>
              Fru talman! Jag fick frågan av Mats Green hur djur och skyddet
              av djur påverkas av reglerna i konsumentskyddslagen. Eftersom
              konsumentskyddslagens skyddsintresse är konsumenten och djurskydd
              regleras i annan lagstiftning, till exempel i djurskyddslagen,
              är vi egentligen ute lite vid sidan av det som är ämnet för den
              här debatten. Därmed är inte sagt att djurens hälsa inte kan påverkas
              på olika sätt av de regler som gäller för hur man köper och säljer
              djur. Till exempel konstaterar vi i vår reservation att det finns
              en risk för att ett urvattnat konsumentskydd skulle riskera att
              leda till svagare incitament för säljaren att ta fram noggranna
              veterinärintyg.
            </seg>
            <seg>
              Därmed är inte sagt att jag alls skriver under på den beskrivning
              som Mats Green och flera andra har velat ge, att vi likställer
              hästar med brödrostar. Jag vill uttrycka min tveksamhet inför
              att Sveriges domstolar skulle resonera på det sättet. I praktiken,
              vilket också framgår av betänkandets text, kräver domstolarna
              normalt att säljaren gör sannolikt – man har alltså inte det högre
              beviskravet att det är helt visat – att felet har uppkommit i
              efterhand. Det är naturligtvis omständigheterna i det enskilda
              fallet som spelar roll: Har det gått en vecka eller sex månader?
              Det är en mycket relevant faktor som domstolarna rent faktiskt
              också tar hänsyn till.
            </seg>
            <seg>
              I och med att konsumentköplagen är en implementering av ett EU-direktiv
              ser vi också att det finns en utmaning i hur frågan behöver tacklas.
            </seg>
          </u>
          <note type="speaker">
            Anf. 135 MATS GREEN (M) replik:
          </note>
          <u who="mats_green_39d80a" xml:id="i-e9f6e59975f89a93">
            <seg>
              Fru talman! Annika Hirvonen Falks inlägg var kanske ett svar
              på något, men det var definitivt inget svar på min fråga. Jag
              vet utmärkt väl var man reglerar djurskydd i svensk lagstiftning.
            </seg>
            <seg>
              Min fråga var: På vilket sätt anser Miljöpartiet att djuren tjänar
              på den lagstiftning som finns nu? Jag skulle kunna räkna upp hur
              många fall som helst där det mot bakgrund av den här lagstiftningen
              har uppstått tvister, och djur har fått avlivas just för att de
              är föremål för tvister på grund av en undermålig lagstiftning.
              Att stå här och idyllisera den lagstiftning som alla vet är ett
              problem håller inte. Det är för mig en gåta hur företrädare för
              ett parti som åtminstone i ord säger sig slå vakt om ett bra djurskydd
              kan stå här och slå vakt om den befintliga lagstiftningen.
            </seg>
            <seg>
              Jag skulle också vilja att man utvecklade varför man har varit
              emot allt detta.
            </seg>
            <seg>
              Annika Hirvonen Falk säger att domstolar har en annan syn på
              detta än vad lagen ger utrymme för. Lagen är klockren och tydlig:
              Man likställer en häst med ett kylskåp. Det låter väldigt egendomligt,
              men det är så verkligheten ser ut, och det är just därför som
              detta måste förändras.
            </seg>
            <seg>
              Återigen: På vilket sätt anser Annika Hirvonen Falk att konsumentköplagen
              är bra ur ett djurrättsperspektiv? Det är för mig en gåta att
              någon kan anse det. Har man någon som helst uppfattning om verkligheten?
              Jag skulle vilja få beskrivet för mig på vilket sätt den befintliga
              lagstiftningen är bra för djuren och deras hälsa.
            </seg>
          </u>
          <note type="speaker">
            Anf. 136 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-82730f78d568d0eb">
            <seg>
              Fru talman! Vore det så att folk skulle sluta bråka om köpta
              hästar och hundar bara för att vi gjorde den lagändring som Mats
              Green förespråkar skulle saken stå i ett annat ljus. Men problemet
              är att tvisterna inte skulle se annorlunda ut.
            </seg>
            <seg>
              Det som Mats Green med flera föreslår är att man helt enkelt
              ändrar beviskraven, alltså vem det är som ska stå för att ta fram
              bevisningen i dessa långa tvister. Det faktum att det finns folk
              som bråkar om djur som av ett eller annat skäl till exempel blivit
              sjuka kommer inte att förändras med det förslag som Mats Green
              förespråkar. Det vi pratar om nu handlar ju om vem av konsumenten
              och näringsidkaren som ska stå för huvuddelen av bevisningen när
              det gäller när sjukdomen eller skadan på djuret uppkom.
            </seg>
            <seg>
              Gör man den förändring som bland andra Mats Green förespråkar
              försvagar man konsumentens ställning i förhållande till näringsidkaren.
              Det kan man i och för sig tycka är rimligt om man tycker att näringsidkaren
              har ett för stort ansvar och om man tycker att det är fel att
              vi skyddar konsumenter. Jag tycker dock att det är klokt att vi
              har ett starkt konsumentskydd eftersom konsumenten normalt sett
              är den svagare parten.
            </seg>
            <seg>
              Sedan har jag ett mycket stort förtroende för domstolarna, som
              har visat sig göra nyanserade tolkningar och bedömningar utifrån
              verkligheten eftersom de också inser att dessa presumtionsregler
              måste tolkas olika beroende på omständigheterna. Därmed är inte
              sagt att det inte är klokt att det finns en viss presumtion till
              konsumentens fördel, eftersom konsumenten normalt har svårare
              att ta till vara sin rätt.
            </seg>
          </u>
          <note type="speaker">
            Anf. 137 MATS GREEN (M) replik:
          </note>
          <u who="mats_green_39d80a" xml:id="i-d322278b5ba465b5">
            <seg>
              Fru talman! Det är inte någon som har föreskrivit hur en ny lagstiftning
              ska se ut. Vi säger att man måste se över detta för att den nuvarande
              lagstiftningen slår så fel som den bara kan.
            </seg>
            <seg>
              Det kanske är förståeligt att faktakunskaperna vad gäller detta
              ärende och detta område inte är jättestora. Men det är för mig
              en gåta hur Annika Hirvonen Falk kan stå här och försvara den
              lagstiftning som slår så fel. Ingen är nöjd med den lagstiftning
              och den situation som finns i dag. Konsumenterna är inte nöjda.
              Det är oftast de som kommer i kläm. Säljarna är heller inte nöjda.
              Vi har också all anledning att vara bekymrade utifrån den tredje
              partens perspektiv, om jag får uttrycka mig så.
            </seg>
            <seg>
              Sluta försvara den befintliga lagstiftningen! Låt oss alla tillsammans
              se hur man på bästa sätt kan få en annan lagstiftning till stånd.
              Det finns en mängd olika upplägg och en mängd olika alternativ.
              Men sluta stå här och försvara en befintlig lagstiftning som bara
              har förlorare!
            </seg>
            <seg>
              Fru talman! Det är som jag sa i slutet av mitt huvudanförande:
              Genom denna lagstiftning har man förenat det sämsta av två världar.
              Sluta försvara detta, och låt oss i stället se hur vi gemensamt
              kan förändra detta till fördel för konsumenter, säljare och de
              djur det trots allt berör.
            </seg>
          </u>
          <note type="speaker">
            Anf. 138 LOTTA JOHNSSON FORNARVE (V) replik:
          </note>
          <u who="lotta_johnsson_fornarve_be8e96" xml:id="i-b3042eb65dd04b27">
            <seg>
              Fru talman! Jag tänkte inte diskutera levande djur, utan jag
              begärde ordet för att jag skulle vilja ha ett klargörande när
              det gäller Moderaternas reservation angående telefonförsäljning.
              Jag kunde inte ta replik på Lars Beckman, så därför väljer jag
              att göra det på Mats Green i stället.
            </seg>
            <seg>
              Vi verkar vara överens om att det finns en hel del missförstånd
              som kan uppstå i samband med telefonförsäljning och att det är
              ett problem. Sedan har vi olika sätt att se på hur man ska kunna
              lösa detta. Jag tycker inte att ni verkar vilja ta detta på allvar
              eftersom ni inte vill införa krav på ett skriftligt avtal i samband
              med telefonförsäljning. Detta är ju något som förordas både av
              Konsumentverket och av den utredning som har tittat på frågan.
            </seg>
            <seg>
              Det största problemet är ju att konsumenterna i dag ofta inte
              vet vad de har slutit för avtal i samband med telefonförsäljning.
              Skulle man däremot få ett skriftligt avtal skulle man i lugn och
              ro kunna sitta och titta igenom det och sätta sig in i vad man
              har gått med på.
            </seg>
            <seg>
              Då undrar jag: Varför vill ni inte ha ett skriftligt avtal i
              samband med telefonförsäljning?
            </seg>
          </u>
          <note type="speaker">
            Anf. 139 MATS GREEN (M) replik:
          </note>
          <u who="mats_green_39d80a" xml:id="i-47c017d111562738">
            <seg>
              Fru talman! Jag ska vara väldigt ärlig med att jag är hästnörd,
              och det är därför jag står här nu. Vår konsumenträttsansvarige
              Lars Beckman var tvungen att avvika hem till Gävle. Jag får vara
              ärlig och säga att jag definitivt inte är rätt person att diskutera
              just avtalsförfarandet med. När Lotta Johnsson Fornarve vill diskutera
              hästköp och köp av levande djur på annat sätt kommer jag alltid
              att vara beredd att ta diskussionen.
            </seg>
            <seg>
              Det har ibland hänt att vi har mötts i riksdagens gym. Jag kommer
              säkert att kunna uppdatera mina kunskaper vad gäller just detta.
              Då kan vi ta en diskussion om både hästköp och telefonförsäljning
              där. Men här kan jag säga: Jag är definitivt inte rätt person
              att hantera den debatten. Det skäms jag inte alls för att erkänna,
              fru talman.
            </seg>
          </u>
          <note type="speaker">
            Anf. 140 LOTTA JOHNSSON FORNARVE (V) replik:
          </note>
          <u who="lotta_johnsson_fornarve_be8e96" xml:id="i-152487ea6ac026fd">
            <seg>
              Fru talman! Jag får tacka för svaret. Jag hade naturligtvis begärt
              replik på Lars Beckmans anförande om jag hade haft möjlighet.
              Nu hade jag inte det. Därför valde jag att begära replik på ditt
              anförande. Du får väl ta med dig den här synpunkten: att detta
              med skriftligt avtal är en väldigt bra idé om man vill förbättra
              situationen i samband med telefonförsäljning för konsumenterna,
              speciellt när det gäller utsatta konsumenter, som äldre personer,
              personer som har svårt att klara svenska språket, personer med
              funk ­ tionsnedsättning och så vidare. Detta är någonting som
              verkligen är efterlängtat av många konsumenter.
            </seg>
          </u>
          <note type="speaker">
            Anf. 141 MATS GREEN (M) replik:
          </note>
          <u who="mats_green_39d80a" xml:id="i-2777057ca44b25f6" next="cont">
            <seg>
              Fru talman! Jag representerar ett parti som gillar att prata
              med alla, så låt oss diskutera både hästköp och telefonförsäljning
              då, Lotta. Det tror jag blir bra.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 6 april.)
          </note>
          <note>
            § 13 Marknäten och public service
          </note>
          <note>
            Kulturutskottets betänkande 2016/17:KrU7
          </note>
          <u who="mats_green_39d80a" prev="cont">
            <seg>
              Marknäten och public service (skr. 2016/17:74)
            </seg>
          </u>
          <note>
            föredrogs.
          </note>
          <note type="speaker">
            Anf. 142 ARON EMILSSON (SD):
          </note>
          <u who="aron_emilsson_fc042b" xml:id="i-c785916e14c5e806" next="cont">
            <seg>
              Fru talman! Världen är stadd i förändring. Ja, det kan varje
              generation hävda. Men faktum är att globalisering, folkvandring
              och digitalisering på många plan och i rask takt danar om det
              samhälle vi känner. Politisk filosofi, internationell politik
              och institutioner och aktörer i demokratin förändras. Och ett
              väldigt osäkert stambyte i samhällskontraktet skakar den lyckliga
              gatan. Äldre uppsättningar av normer, värderingar och lagar för
              moraliska system och tillit luckras upp och utmanas av nya, med
              varierad förankring hos gemene man. Gamla sanningar utmanas och
              ersätts av nya.
            </seg>
            <seg>
              Det senare, fru talman, är särskilt intressant i ljuset av det
              betänkande om mediefrågor vi i dag behandlar. Är det något som
              är en grundbult i ett demokratiskt samhällsskick är det fria och
              oberoende medier som kan rapportera om kalla fakta och objektiva
              sanningar genom hederligt journalistiskt arbete, vilket medborgarna
              ska kunna lita på. Det gäller särskilt mediernas granskning av
              makten. Sant och falskt är fundamentalt att redovisa, precis som
              i den fria och oberoende forskningen.
            </seg>
            <seg>
              Samtidigt är det få saker som i detta nu är så flitigt omdiskuterade
              som dels läget för källkritiska, opartiska och sakliga medier
              och journalistiskt arbete, dels själva förekomsten av den sortens
              medier i allmänhetens ögon. Hur ser möjligheterna ut för den enskilda
              medborgaren att ta del av käll ­ kritiska och sakligt orienterade
              medier? Lyfter vi blicken för en omvärlds ­ analys ser vi en komplex
              utveckling. Å ena sidan har informationsflödet demokratiserats
              genom sociala medier och genom att allt fler kan bidra till det
              gemensamma utbytet och det gemensamma informationsflödet och ny
              ­ hetsflödet. Å andra sidan möjliggör den nya tekniken att propaganda
              och, låt oss säga, enkelriktade nyheter kan pumpas ut och få fäste
              utan att man reflekterar över innebörden. Det gäller förstås inte
              minst det faktum att människor i allt högre utsträckning söker
              sin information i sina egna filter ­ bubblor eller sätter högre
              tilltro till Googlesökningar än traditionella medi ­ er. Det var
              något som för övrigt diskuterades i utskottet för kunskap och
              kultur i Nordiska rådet under mötet i Helsingfors i början av
              veckan.
            </seg>
            <seg>
              Detta tar sig också uttryck i form av informations- och propagandakrigföring
              på makronivå. Inte minst är detta något som de baltiska staterna
              känner av, då ryska kanaler, enligt baltiska och nordiska företrädare,
              har en väldigt tendentiös och vinklad broadcasting-tv i syfte
              att påverka bilden av Östersjöläget och Ryssland. Sändningar kan
              distribueras genom bolag på annat håll. Det är oerhört allvarligt
              för tilliten till saklig nyhetsrapportering i vår omvärld och
              för läget i Östersjöregionen.
            </seg>
            <seg>
              I den polariserade debatten påstås det ibland att Sverigedemokraterna
              skulle kunna inordnas bland dem som vill kringskära de fria mediernas
              handlingsutrymme eller har en avvikande mening avseende public
              services värde. Det är tvärtom. Senast i samband med utskottets
              offentliga utfrågning om public service lovordade vi de nordiska
              public service-bolagens värde. Huruvida andra partier har kritiserats
              för att hysa tendenser av politisk klåfingrighet gentemot public
              service tänkte jag inte beröra i dag. I stället konstaterar jag
              att det generellt är dumt att kasta sten i glashus och att vi
              från Sverigedemokraternas sida, liksom vi tidigare förkunnat,
              ser kritiskt på utvecklingen i de länder där public services opartiskhet
              och oberoende roll utmanas.
            </seg>
            <seg>
              Förtroendet för public service är fortsatt högt men sviktande,
              då allt fler röster uttrycker kritik mot bristande opartiskhet
              och saklighet. Jag kan göra en hastig utblick. Det var en artikel
              i Dagens Nyheter i dagarna om växande kritik i fråga om debattbalans
              inom public service-bolagen. Applikationer lanseras som ska ge
              fler perspektiv på nyheter. Och röster inom medierna och bland
              medborgare har den senaste tiden frågat sig om public service
              är ett organ för att granska makten eller ett maktens organ för
              att granska folket. Jag tror att vi kan vara överens om att det
              borde vara det förstnämnda – på armlängds avstånd från oss här
              i kammaren.
            </seg>
            <seg>
              Att vara i allmänhetens tjänst och uppleva ihållande kritik måste
              leda till självrannsakan och självkritik. Några verktyg som ligger
              nära till hands är: att ta intryck av hur public service-kanaler
              i våra nordiska grannländer arbetar, att bredda politisk rapportering
              och debatt med perspektiv etablerade bland allmänheten och att
              aktivt och integrerat arbeta med programetik och oberoende för
              att undvika just politisering, polarisering och politisk ensidighet.
              Ja, det är angeläget att identifiera kritiken för att försvara
              en i grunden och i allt väsentligt god idé och institution, som
              public service är.
            </seg>
            <seg>
              Fru talman! I veckan höll Nordiska rådet en session här i Helsingfors.
              Det nordiska samarbetet sträcker sig över många fält, även medieområdet.
              Det handlar om public service-bolagens samverkan, Nordvision,
              det nordiska film- och tv-priset och så vidare. Samtidigt finns
              det möjlighet till ökad samverkan. Det är något vi i Sverigedemokraterna
              uttrycker i vår mediemotion. Syftet är att stärka den nordiska
              kulturgemenskapen men också att vi ska lära av våra nordiska grannländer
              hur vi kan spegla samhällsutvecklingen, bredda den berömda åsiktskorridoren
              och minska risken för ensidig rapportering. Det skulle kunna bli
              en källa för public service-bolagen. De skulle kunna få konstruktiv
              kritik och kunna få veta hur de kan förbättra sig. De skulle kunna
              medvetandegöra vilka perspektiv och skeenden de missat eller undvikit
              att rapportera om. Vår förhoppning är också att ett ökat samarbete
              kan ha en positiv effekt på övriga mediers nyhetsrapportering.
              På så vis skulle trovärdigheten stärkas för hela mediesektorn.
              Dessutom har serier som Bron och Skam gjort mer för intresset
              för den nordiska språkgemenskapen än olika former av politiska
              insatser har gjort på år.
            </seg>
          </u>
          <note>
            Jag yrkar bifall till Sverigedemokraternas reservationer nr 1
            och 2.
          </note>
          <u who="aron_emilsson_fc042b" prev="cont">
            <seg>
              (Applåder)
            </seg>
          </u>
          <note>
            I detta anförande instämde Sara-Lena Bjälkö (SD).
          </note>
          <note type="speaker">
            Anf. 143 OLOF LAVESSON (M):
          </note>
          <u who="olof_lavesson_1aa07a" xml:id="i-f9ccaed6aa1427d9">
            <seg>
              Fru talman! Så har vi kommit till det årliga motionsbetänkandet
              om public service. Återigen får jag konstatera att det i kammaren
              råder rätt stor enighet om vikten av public service. Det uppdrag
              som utförs av Sveriges Television, Sveriges Radio och Utbildningsradion
              är viktigt och grundläggande för vår demokrati och för vårt öppna
              samhälle.
            </seg>
            <seg>
              För några veckor sedan genomförde kulturutskottet en offentlig
              utfrågning i riksdagen. Den handlade om framtidens public service.
              Det blev en välbesökt föreställning, där jag var glad åt att kunna
              välkomna såväl kultur- och demokratiministern som samtliga programbolagschefer.
              Medverkade gjorde också representanter från såväl den fristående
              sidan som akademin. Det blev ett bra och viktigt avstamp för ett
              år som kanske mer än något annat kommer att präglas av debatten
              om public service.
            </seg>
            <seg>
              Fru talman! Redan under förra året debatterade jag här i kammaren
              vid ett flertal tillfällen de förslag som motionerna i betänkandet
              berör. Jag var bekymrad över den senfärdighet som jag tyckte,
              och fortfarande tycker, präglade regeringens agerande. Vid ett
              flertal tillfällen tog jag upp detta med kultur- och demokratiministern
              i såväl frågestunder som interpella ­ tionsdebatter. Det gjorde
              jag så sent som i december. Då vi nu befinner oss mitt i nuvarande
              sändningsperiod för våra public service-bolag undrade jag när
              den obligatoriska halvtidsavstämningen skulle genomföras – detta
              för att vi i god tid ska kunna se vad som behöver förändras och
              förbättras inför nästa sändningsperiod.
            </seg>
            <seg>
              Jag undrade dessutom hur regeringen tänkte gå till väga när det
              gäller de kommande sändningstillstånden. Nästa tillståndsperiod
              börjar år 2020, och det är inför dessa vi fattar de politiska
              besluten. Det är en inte alldeles okomplicerad process, och jag
              var och är fortfarande rädd att regeringen har underskattat denna
              komplexitet.
            </seg>
            <seg>
              Slutligen undrade jag hur regeringen tänkte agera när det gäller
              finansieringen av bolagen. Bakgrunden är naturligtvis det tillkännagivande
              som riksdagen gjorde i bred enighet 2015 om en blocköverskridande
              och parlamentariskt sammansatt utredning av radio- och tv-avgiften
              som bör komma till stånd i god tid inför nästa tillståndsperiod.
              Så sent som i slutet av förra året stod vi utan svar på dessa
              frågor, men sedan har det faktiskt hänt en hel del.
            </seg>
            <seg>
              I februari träffades kulturministern och företrädare för programbolagen
              för halvtidsavstämning. Detta har också kulturministern redogjort
              för i utskottet. Visserligen verkade mötet mest ha handlat om
              hur bolagen själva tyckte att det hade gått och inte så hemskt
              mycket om vad regeringen och departementet tyckte. Men ändå –
              man får vara glad för det lilla.
            </seg>
            <seg>
              Däremot välkomnar jag att regeringen nu har tillsatt en parlamentariskt
              sammansatt kommitté för att utreda och lägga fram förslag om en
              ny finansiering av public service. Kommittén har inlett sitt arbete
              i god anda, och jag har stora förhoppningar om att vi ska kunna
              lägga fram ett väl genomtänkt förslag nu när alla äntligen är
              överens om att det nuvarande finansieringssystemet inte längre
              är hållbart.
            </seg>
            <seg>
              Kommittén kommer också att få ett tilläggsuppdrag vad gäller
              sändningstillstånden, vilket enligt regeringen ska levereras före
              sommaren. Även detta välkomnas, men jag tycker samtidigt att det
              är i senaste laget. Det är viktigt att kommittén får rimlig tid
              på sig att lägga fram ett väl genomtänkt förslag. Det är likaså
              viktigt att programbolagen får lika rimlig tid på sig att förbereda
              sig inför en ny tillståndsperiod. Men även här tycker jag att
              regeringens agerande tyvärr har präglats av senfärdighet.
            </seg>
            <seg>
              Fru talman! Förutom de motioner som tas upp i betänkandet behandlas
              även regeringens skrivelse med anledning av Riksrevisionens granskning
              av verksamheten i Teracom Group AB och regeringens styrning av
              bolaget. Det bakomliggande målet med Teracoms verksamhet är att
              man genom marknätet ska tillgodose att public service-bolagens
              sändningar ska kunna nå ut till hela befolkningen på ett säkert
              och effektivt sätt, inte minst med tanke på en beredskapsfunktion.
            </seg>
            <seg>
              Riksrevisionen konstaterar att bolaget uppfyller detta mål tämligen
              väl men riktar också skarp kritik mot andra delar av Teracoms
              verksamhet och regeringens styrning. Man pekar på ett antal sidoverksamheter
              som har svag eller ingen knytning till marknäten och ifrågasätter
              om denna nya inriktning är förenlig med grunduppdraget.
            </seg>
            <seg>
              Nyorienteringen inom Teracom innebär enligt Riksrevisionen att
              man kommer in på flera konkurrensutsatta marknader, och risken
              för att Teracom hämmar privat företagande ökar därmed. För stora
              delar saknas i dag motiv för statligt ägande, konstaterar Riksrevisionen.
              Man konstaterar även att det är befogat att staten behåller marknätsverksamheten
              men är tydlig med att övrig verksamhet, inklusive den telekomverksamhet
              man bedriver, inte behöver eller bör vara statligt ägd. För den
              marknätsverksamhet som ligger i bolagets grunduppdrag anser man
              inte ens att det är självklart att aktiebolagsformen är den lämpliga.
            </seg>
            <seg>
              Det är med andra ord ganska skarp kritik Riksrevisionen framför
              mot den breddning av verksamheten som har skett inom Teracom och
              att reger ­ ingen har varit bristfällig i sin styrning av bolaget.
              Något förvånande av ­ färdas kritiken ganska nonchalant av regeringen.
              Man menar att det inte finns några som helst anledningar att se
              över det statliga ägandet i Teracom och inte heller någon anledning
              att se över organisationsformen. Möjligen tycker man att Teracoms
              samhällsuppdrag kan behöva ses över i vissa de ­ lar.
            </seg>
            <seg>
              Fru talman! Från Alliansens sida har vi skrivit ett gemensamt
              särskilt yttrande där vi delar uppfattningen att marknätens höga
              täckningskrav är fortsatt relevant för att kunna sända programtjänster
              i hela landet och att det i förlängningen också handlar om en
              fungerande krisberedskap under i stort sett vilka förhållanden
              som helst. Men att så lättvindigt avfärda Riksrevisionens kritik
              som regeringen gör är inte rimligt.
            </seg>
            <seg>
              Alliansen är av den enkla uppfattningen att där staten behövs
              ska staten vara en god aktör, men där staten inte behövs sköts
              uppgifterna bättre av andra. Därmed delar vi i mångt och mycket
              den kritik som Riksrevisionen framför och menar att de åtgärder
              som regeringen aviserar är otillräckliga. Det är hög tid att man
              ser över statens roll på marknaden och därmed även ägandet i Teracom.
              Vi avser också att återkomma till detta i andra sammanhang.
            </seg>
          </u>
          <note>
            Fru talman! Med anmälan om detta särskilda yttrande yrkar jag
            bifall till utskottets förslag till beslut.
          </note>
          <note type="speaker">
            Anf. 144 GUNILLA CARLSSON (S):
          </note>
          <u who="gunilla_carlsson_b6e512" xml:id="i-093ff4dd17c9ea8a" next="cont">
            <seg>
              Fru talman! I betänkande KrU7 Marknäten och public service behandlas
              regeringens skrivelse 2016/17:74 Teracom och marknäten – mediepolitik,
              monopol och krisberedskap . I den behandlas i sin tur Riksrevisionens
              granskning av Teracom Group AB:s verksamhet och regeringens styrning
              av bolaget. Men i betänkandet behandlas också, som tidigare talare
              har lyft fram, motioner från allmänna motionstiden som berör bland
              annat finansieringen av, uppdraget för och innehållet i public
              service.
            </seg>
            <seg>
              Låt oss börja med regeringens skrivelse om Riksrevisionens granskning.
              Utskottet föreslår att denna läggs till handlingarna. Flera av
              de rekommendationer som lyfts fram i granskningen, till exempel
              att säkerställa nya och relevanta ekonomiska mål, vilket inte
              är gjort sedan 2009, har regeringen för avsikt att fastställa
              under 2017. Man tänker också komplettera dessa med ett uppdragsmål
              kopplat till bolagets samhällsuppdrag.
            </seg>
            <seg>
              Regeringen avser också att under 2017 göra en översyn av verksamhetsparagrafen
              i koncernmoderns, Teracom Groups, bolagsordning och säkerställa
              att koncernens övergripande uppdrag är relevant. Med denna åtgärdslista
              från regeringen känner sig utskottet nöjt och anser att skrivelsen
              kan läggas till handlingarna.
            </seg>
            <seg>
              Vad gäller just public service, eller radio och tv i allmänhetens
              tjänst, ser vi socialdemokrater att betydelsen av detta snarare
              har ökat än minskat de senaste åren. Vi kan från olika delar av
              världen ta del av rapporter där politiska företrädare vill styra
              och begränsa mediernas fria ställning. Det som de flesta av oss
              ser som självklart är något som vi alla hela tiden måste stå upp
              för. En stark och oberoende public service är en viktig del av
              det svenska medielandskapet och ytterst för att värna vår demokrati.
            </seg>
            <seg>
              Om vi ser på några av motionerna som behandlas i betänkandet
              märker vi att flera handlar om finansieringsmodellen för public
              service. Den nuvarande finansieringsmodellen med radio- och tv-avgift
              infördes för att garantera public services oberoende och självständighet.
              Modellen har genom åren fungerat bra, och betalningsviljan har
              varit god. Men under senare år ser vi att den minskat något.
            </seg>
            <seg>
              Med allt färre hushåll som innehar en fysisk tv-apparat behövs
              en lång ­ siktigt hållbar finansieringsmodell som även fortsättningsvis
              kan garantera public services oberoende ställning. Nu har regeringen
              tillsatt en block ­ överskridande parlamentarisk kommitté, vilket
              jag tycker är bra. Vi tror att vi tjänar på att det finns en bred
              politisk samsyn i dessa frågor.
            </seg>
            <seg>
              Inledningsvis ska man arbeta fram ett förslag på en ny finansieringsmodell
              för public service. Förslaget ska vara färdigt inom ett par månader.
              Efter det ska man arbeta vidare med att ta fram underlag till
              de nya villkoren för sändningstillståndet för public service,
              eftersom det löper ut 2019. Med tanke på det arbete som pågår
              vad gäller finansieringen avslår utskottet de motioner som handlar
              om detta.
            </seg>
            <seg>
              Fru talman! För några veckor sedan genomförde kulturutskottet
              en utfrågning om framtidens public service. Flera väl initierade
              talare var inbjudna: journalister, en forskare, de tre bolagscheferna
              och kultur- och demokratiministern.
            </seg>
            <seg>
              Det var många frågor som belystes under utfrågningen, men det
              jag tror att alla på ett eller annat sätt lyfte fram var just
              demokratifrågan och kunskaps- och bildningsuppdraget. Det handlar
              om allas rätt till kunskap, fakta och information som går att
              lita på. Men det handlar också om att public service måste finnas
              där människor finns.
            </seg>
            <seg>
              Därför är det avgörande för framtiden att public service finns
              på de plattformar där publiken finns. Som ett exempel använder
              i dag mer än 1 miljon svenskar SVT enbart online. Då tycker jag
              att det borde vara självklart att SVT ska finnas där. Men de måste
              också kunna tillgodoräkna sig den tid de sänder via webben när
              man tittar på om bolagen har uppfyllt villkoren i sändningstillstånden.
              Det görs inte i dag, och jag anser att man måste lösa denna fråga
              inför det nya sändningstillståndet.
            </seg>
            <seg>
              I betänkandet finns motioner där man på olika sätt vill ge regeringen
              i uppdrag att göra förändringar i uppdraget till public service.
            </seg>
            <seg>
              Eftersom regeringen har aviserat ett tilläggsdirektiv som ska
              komma under 2017 till P ublic service-kommittén just för att belysa
              programverksamhetens övergripande inriktning och ramar tycker
              inte utskottet att det finns några skäl att ställa sig bakom de
              här motionerna.
            </seg>
            <seg>
              Vi socialdemokrater anser att det även fortsättningsvis är viktigt
              att värna självständigheten hos public service-bolagen. De bidrar
              genom sitt journalistiska arbete till bredd i fråga om det programmässiga
              innehållet, speglingen av förhållandena i hela landet och den
              variation som finns i befolkningen.
            </seg>
            <seg>
              Under de kommande åren kommer vi fortsatt att följa diskussionerna
              om public service men också förslagen om public service för framtiden.
              Jag ser fram emot att fortsätta den här debatten.
            </seg>
          </u>
          <note>
            Jag yrkar i dag bifall till betänkandet i dess helhet och avslag
            på samtliga reservationer.
          </note>
          <u who="gunilla_carlsson_b6e512" prev="cont">
            <seg>
              (Applåder)
            </seg>
          </u>
          <note type="speaker">
            Anf. 145 NICLAS MALMBERG (MP):
          </note>
          <u who="niclas_malmberg_5e8bd0" xml:id="i-734512219e1560db">
            <seg>
              Fru talman! När kulturutskottet deltog vid öppet hus i riksdagen
              för ett par helger sedan var det en strid ström av besökare. Den
              i särklass vanligaste frågan vi fick var: Vad händer med tv-licensen
              framöver? Det svar som gick att ge då är samma som går att ge
              i dag. Vi har en parlamentarisk utredning som tittar på frågan,
              och inom några månader kommer vi förhoppningsvis att kunna leverera
              ett förslag till hur framtidens public service ska kunna finansieras,
              och det i bred politisk enighet som det ser ut.
            </seg>
            <seg>
              Sju partier ger det här svaret nu. Ett parti väljer att gå vid
              sidan av. Sverigedemokraterna vill att riksdagen redan här och
              nu ska ta beslut om vilken finansieringsform som ska gälla framöver.
            </seg>
            <seg>
              Det vi vet är att dagens finansieringsform inte fungerar därför
              att andelen hushåll som inte har tv blir större och större. På
              sju år har faktiskt andelen hushåll som inte äger en tv fördubblats.
              Tittar vi på åldersgruppen 20–29 år ser vi att utvecklingen är
              ännu snabbare. Helt klart är det så att tv-innehavare är ett utdöende
              släkte, och vill vi fortsätta ha en finansiering för public service
              utifrån dagens ambitionsnivå kan inte tv-innehav vara en grund
              för den finansieringen.
            </seg>
            <seg>
              Men den digitala omställningen innebär inte bara att vi förändrar
              vårt beteende när det gäller hur vi tar del av public service-innehåll
              utan också när vi gör det. De som väl har fått upp ögonen för
              det utbud som finns på SVT Play kommer inte tillbaka till tablå-tv.
              Och en uppväxande generation ställer sig tämligen frågande till
              varför man ska titta på ett program vid en tidpunkt som någon
              annan bestämmer om det inte handlar om direktsändningar.
            </seg>
            <seg>
              Det här att allt fler tar del av public service-innehåll via
              nätet skapar samtidigt också fantastiska förutsättningar för public
              service att bredda både sitt utbud och publiken. Men som vi också
              har hört tidigare från talarstolen har vi i dag regler som försvårar
              den utvecklingen, och självklart måste vi få en förändring av
              reglerna så att public service kan tillgodogöra sig, inom ramen
              för sändningstillståndet, allt det material som man publicerar
              exklusivt på webben. Samtidigt måste Granskningsnämnden få fulla
              befogenheter att granska det materialet.
            </seg>
            <seg>
              Men kartan ritas inte bara om vad gäller hur vi tar del av public
              service och när vi tar del av public service utan också vad public
              service är. Vi vet att medieslagen konvergerar på nätet. Dagstidningar
              lägger ut webb-tv-inslag, och Sveriges Radio och SVT har texter
              på sina hemsidor. Vi ser att det tidigare synsättet att public
              service är en distributionskanal är fullständigt föråldrat. Vi
              måste börja definiera public service utifrån innehåll snarare
              än utifrån distributionsform.
            </seg>
            <seg>
              I den här föränderliga tiden då så mycket kastas omkull finns
              det dock en sak som måste vara konstant, och det är att vi ska
              värna public services oberoende gentemot den politiska nivån.
              Public service har ett fantastiskt viktigt uppdrag att granska
              riksdag och regering, och det får inte ens finnas minsta misstanke
              om att man följer den granskningen utifrån någon sorts politisk
              hänsyn.
            </seg>
            <seg>
              Sju partier står trygga i det synsättet, men från Sverigedemokraternas
              sida svajar det här rejält. I motionsbetänkandet har vi hanterat
              ett par mo ­ tioner från sverigedemokrater där man verkligen vill
              gå in och peta i detal ­ jer inom public service. Det finns en
              motion om att riksdagen ska besluta om vilken musik som ska få
              spelas och en annan om att riksdagen ska besluta om vilken åldersgrupp
              en radiokanal ska rikta sig till.
            </seg>
            <seg>
              Det är lätt att småskratta åt den här typen av motioner, men
              när vi vet vad som händer i Ungern och Polen och när vi hör företrädare
              för Sverigedemokraterna hylla det som händer där och inser att
              samma sak kan hända också i Sverige fastnar skrattet i halsen.
            </seg>
          </u>
          <note>
            Jag yrkar bifall till utskottets förslag i betänkandet.
          </note>
          <note type="speaker">
            Anf. 146 ARON EMILSSON (SD) replik:
          </note>
          <u who="aron_emilsson_fc042b" xml:id="i-c4e0accca64dda4d">
            <seg>
              Fru talman! Niclas Malmberg höll sig på en ovanligt trevlig,
              saklig och balanserad nivå så länge i dag att jag tänkte att det
              nästan inte skulle vara värt att begära replik, men efter en stund
              fanns det uppenbarligen ändå skäl att göra det. När Niclas Malmberg
              framför att det skulle vara sju partier som står bakom den utredning,
              de direktiv och den kommitté som nu tittar på de här frågorna
              och att vi i Sverigedemokraterna skulle stå utanför är det inte
              med sanningen överensstämmande.
            </seg>
            <seg>
              Vi sitter med i utredningen och har hela vägen hittills sagt
              att vi ser positivt på att hitta en samsyn i finansieringsfrågan.
              Vi har till och med redan i vår mediepolitiska kommittémotion
              skrivit att vårt ingångsvärde är en skattefinansierad lösning
              i likhet med begravningsavgiften som ska kunna stå utanför den
              ordinarie statsbudgeten. Men kommer utredningen fram till alternativ
              som står på samma grund och är solidariskt finansierade och skattefinansierade
              är vi beredda att titta på de förslagen. Därför har vi redan uttryckt
              det i vår kommittémotion tidigare och i utredningen nu den senaste
              tiden.
            </seg>
            <seg>
              När det gäller frågorna som Niclas Malmberg reser kring vad enskilda
              riksdagsledamöter skriver i enskilda motioner har vi en motionsrätt
              i riksdagen där enskilda ledamöter har rätt att motionera i enskilda
              frågor och lyfta till exempel frågor kring public services utbud
              eller vad det nu kan vara för något. Det är inte detsamma, vilket
              Niclas Malmberg vet, som att vi som partigrupp ställer oss bakom
              de här motionerna som riksdagsgrupp. Det finns även företrädare
              inom både Moderaterna och andra partier som har väckt olika frågor
              och kritik mot hur public service fungerar och vill se reformer
              även om Moderaterna, till exempel, som parti inte står bakom de
              förslagen. Det är alltså inget ovanligt.
            </seg>
          </u>
          <note>
            I detta anförande instämde Sara-Lena Bjälkö (SD) .
          </note>
          <note type="speaker">
            Anf. 147 NICLAS MALMBERG (MP) replik:
          </note>
          <u who="niclas_malmberg_5e8bd0" xml:id="i-3e9b42df2757ea20">
            <seg>
              Fru talman! Sverigedemokraterna för uppenbarligen ett dubbelspel
              här med en retorik i ett sammanhang och en annan retorik i ett
              annat sammanhang. Det är ett faktum att Sverigedemokraterna går
              fram med en reserva ­ tion här till förmån för ett yrkande att
              riksdagen redan här och nu ska fatta beslut om vilken finansieringsform
              som ska gälla för public service framöver.
            </seg>
            <seg>
              Om Sverigedemokraterna tog utredningsarbetet på fullt allvar
              och gick in seriöst i det skulle man inte lägga fram skarpa förslag
              här och nu. Naturligtvis har partiet drivit en linje tidigare,
              men när vi nu har påbörjat en utredning behöver man ju träda tillbaka
              från den kraften för att hitta en gemensam lösning i utredningen.
            </seg>
            <seg>
              Sedan är det så att Sverigedemokraterna släpper fram motioner
              från enskilda partimedlemmar. Jag har inte citerat Anna Hagwalls
              motion här, för hon är utesluten från Sverigedemokraterna , och
              den motionen ska inte belasta partiet. Men är Mikael Jansson,
              David Lång och Robert Stenkvist också uteslutna? Är de uteslutna
              ska det här inte belasta partiet, men är de inte det är det en
              linje som sverigedemokrater driver. Det är också sverigedemokrater
              som har gått ut och hyllat det som händer i Polen och Ungern.
              Det finns inga företrädare från några andra partier som har uttryckt
              glädje över det.
            </seg>
            <seg>
              Nu är det Aron Emilsson som får stå till svars för frågan. Varför
              för Sverigedemokraterna fram en reservation i ett skede när vi
              borde ge public service-utredningen arbetsro?
            </seg>
          </u>
          <note type="speaker">
            Anf. 148 ARON EMILSSON (SD) replik:
          </note>
          <u who="aron_emilsson_fc042b" xml:id="i-04a7b1f4f1d93b96">
            <seg>
              Fru talman! Jag kan bara återkomma till att vi inte för något
              dubbelspel utan att vi har hållit en stringent linje från den
              mediepolitiska kommittémotionen till reservationen och vad vi
              nu har sagt i utredningen, nämligen att vi går in med ett ingångsvärde
              och att vi sedan är beredda att titta på olika förslag som utredningen
              kan komma fram till. Det har vi också upprepat i utredningen,
              så det finns inga märkligheter här. Det finns snarare en tydlig
              röd tråd och en tydlig linje och öppenhet.
            </seg>
            <seg>
              Niclas Malmberg återkommer som så många gånger till det här med
              Polen och Ungern, och jag kan bara ytterligare en gång vara tydlig
              med att, vilket jag tror att Niclas Malmberg känner till, både
              jag och vår partisekreterare Richard Jomshof medverkade i Aktuellt
              för ett tag sedan och att båda två mycket tydligt kritiserade
              utvecklingen i till exempel Polen och sättet att lösa public services
              utformning där och de reformer som man har gjort. Och vi får anses
              vara representanter för partiledning och talesperson för partiet.
              Det har alltså varit tydligt, och det har varit uppenbart.
            </seg>
            <seg>
              Utvecklingen i Polen, just mot en politisk styrning av public
              service-bolagen, är oroväckande. Och precis som jag uttryckte
              tidigare tror jag att vi snarare behöver titta på verktyg för
              att säkra public service-bolagen från ökad politisk styrning.
              Därför föreslog vi sverigedemokrater till exempel i vår mediepolitiska
              motion att utredningen skulle ta ett mycket bredare grepp om public
              service än man har gjort. Det gäller främst finansierings ­ frågan.
            </seg>
            <seg>
              Vi tycker också att man ska titta på hur Granskningsnämnden kan
              stärkas på olika sätt för att kunna granska saklighet och partiskhet.
              Och hur kan vi säkra sändningstillståndet, och stärka och öka
              samarbetet för public service i Norden? Det går att utbyta erfarenheter
              och best practices och hitta vägar för att spegla samhällsutveckling,
              åsiktsmångfald och de nyheter som inte täcks in i våra respektive
              länder.
            </seg>
          </u>
          <note>
            I detta anförande instämde Sara-Lena Bjälkö (SD) .
          </note>
          <note type="speaker">
            Anf. 149 NICLAS MALMBERG (MP) replik:
          </note>
          <u who="niclas_malmberg_5e8bd0" xml:id="i-06af4798a8a50978">
            <seg>
              Fru talman! Aron Emilsson talar om stringent linje. Då ska vi
              komma ihåg att i Medieutredningen lanserade Sverigedemokraterna
              förslaget att public service inte skulle få rekrytera personer
              från dagspressen. På det sättet skulle man lägga en våt filt över
              vilken kompetens public service över huvud taget skulle kunna
              rekrytera.
            </seg>
            <seg>
              Aron Emilsson nämner att Richard Jomshof har uttalat stöd för
              oberoende public service, det vill säga utifrån en retorisk synvinkel.
              Det är samma Richard Jomshof som skrev i mejl till Erik Almqvist
              att Sverigedemokraterna måste anpassa sitt politiska budskap till
              en retorik som fungerar i Sverige. Det är det svaret Erik Almqvist
              får från Richard Jomshof efter att ha hyllat Polen. Erik Almqvist
              har alltså inte fel i sak, utan han måste anpassa sin retorik
              efter det rådande läget i Sverige. Sedan, när Sverigedemokraterna
              väl har hamnat i regeringsställning, kan man driva igenom den
              politiken.
            </seg>
            <seg>
              Det här är offentliga uppgifter. Aron Emilsson kan försöka förneka
              dem i det här sammanhanget. Men Sverigedemokraterna försöker utan
              tvivel föra ett dubbelspel. Man har en politisk linje. Men man
              vill anpassa sin retorik till det man tror kan gå hem i stugorna.
            </seg>
          </u>
          <note type="speaker">
            Anf. 150 ANGELIKA BENGTSSON (SD):
          </note>
          <u who="angelika_bengtsson_bf3d32" xml:id="i-0e8c41bfdfabf2e9">
            <seg>
              Fru talman! Eftersom jag är den sista talaren i den här debatten
              har mycket redan sagts om detta betänkande och även om public
              service. Men jag ska försöka lägga till några aspekter som inte
              har lyfts fram.
            </seg>
            <seg>
              Jag vill börja med att förklara vad våra två reservationer handlar
              om. Reservation 1 handlar om att vi hade velat att den parlamentariska
              public service-kommittén skulle titta på en finansieringsform
              som liknar begravningsavgiften. Det är vår ingångsvinkel i den
              pågående utredningen. Vi stöder givetvis utredningen, och det
              är viktigt att vi får en finansieringsmodell som är brett förankrad
              bland oss åtta riksdagspartier.
            </seg>
            <seg>
              Med det sagt vill jag framhålla att om kommittén kommer fram
              till ett förslag på bättre lösning är Sverigedemokraterna pragmatiska
              och kommer att titta på det förslaget. Vi kanske till och med
              ställer oss bakom det och lämnar vår ingångsvinkel.
            </seg>
            <seg>
              Den parlamentariska public service-kommittén har haft två möten,
              två bra sådana. Jag är glad att kommittén har en ordförande som
              har en positiv inställning till att hitta en gemensam lösning.
              Det förtjänar public service. Det är av yttersta vikt att hitta
              en lösning som säkerställer hållbar finansiering, så att politisk
              styrning varken kan hota detta eller riskera en systemkollaps.
              En moderniserad, långsiktigt trygg, solidariskt finansierad och
              teknikneutral finansieringsmodell är vad vi vill se som slutresultat
              av utredningen.
            </seg>
            <seg>
              Utöver finansieringen är det av stor vikt att vi konsumenter
              känner att public service är nödvändigt, det vill säga att vi
              känner att den tjänst vi betalar för, den demokratiska vikten
              av ett oberoende public service, ska vara värd att betala för.
            </seg>
            <seg>
              Den hårda konkurrens som finns från kommersiell sida i dag går
              inte att stoppa. Därför är det ännu viktigare att vi politiker
              når ut med budskapet om varför en oberoende nyhetskälla är otroligt
              viktig. Det gäller inte minst med tanke på debatten om news avoiders
              och filterbubblor, som vi är mitt uppe i.
            </seg>
            <seg>
              Jag ser fram emot det fortsatta arbetet i kommittén och debatten
              som pågår.
            </seg>
            <seg>
              Jag vill även instämma i det Olof Lavesson sa om att tilläggsdirektiven
              är välkomna. Och även jag tycker att de kanske kommer i senaste
              laget.
            </seg>
            <seg>
              Fru talman! Vår andra reservation handlar om ett nytt uppdrag
              som vi vill ge public service-bolagen. Vi vill se ett utökat och
              djupare samarbete om nyhetsrapporteringen mellan de nordiska public
              service-bolagen. En modell skulle kunna vara att Förvaltningsstiftelsen
              för Sveriges Radio, Sveriges Television och Utbildningsradion
              i samarbete med Nordiska rådet och de tre programbolagen tar fram
              riktlinjer för hur public service-bolagens nyhetsredaktioner årligen
              kan genomföra ömsesidiga utbyten av nyhetsreportage med övriga
              nordiska länder. På så sätt kan de olika länderna dela med sig
              av sina styrkor och minska risken för ensidig rapportering.
            </seg>
            <seg>
              Vår förhoppning är att denna åtgärd kan ha en positiv påverkan
              på övriga mediers nyhetsrapportering och på så vis stärka trovärdigheten
              för hela mediesektorn. Detta skulle ytterligare stärka trovärdigheten
              för en oberoende nyhetsrapportering, med tanke på den pågående
              debatten om fake news.
            </seg>
            <seg>
              Som jag redan har nämnt är det av yttersta vikt att rapporteringen
              från public service är saklig och korrekt och att uppgifter kontrolleras
              i de fall som anmäls till Granskningsnämnden för radio och tv.
              Vi föreslår att det, åtminstone vad gäller public services nyhets
              ‑ och faktaförmedling, ska finnas ett samhällsorgan som genomgående
              kontrollerar saklighet i de fall en anmälan gjorts.
            </seg>
            <seg>
              Sverigedemokraterna föreslår vidare att en översyn genomförs
              av public service-bolagens sändningstillstånd, för att titta på
              hur sändningstid kan avsättas för ett program om rättelser. Programmet
              kan också vara en möjlighet för public service att rapportera
              mer utförligt om ett program eller reportage som har fått många
              anmälningar men där det visat sig att allmänheten inte haft fog
              för sin uppfattning.
            </seg>
            <seg>
              Vi vill göra de tilläggen för att medborgare som tittar på SVT
              eller lyssnar på radio återigen ska känna tillit till deras rapportering.
            </seg>
            <seg>
              Fru talman! Det handlar alltså återigen om tillägg till public
              service ‑ bolagen. Vi vill alltså utveckla deras arbete, inte
              lägga ned eller något annat i den stilen, vilket många gärna tror.
            </seg>
            <seg>
              Jag ställer mig bakom våra båda reservationer och det som kollegan
              Aron yrkade bifall till inledningsvis i debatten, det vill säga
              reservationerna 1 och 2.
            </seg>
            <seg>
              (Applåder)
            </seg>
          </u>
          <note type="speaker">
            Anf. 151 OLOF LAVESSON (M) replik:
          </note>
          <u who="olof_lavesson_1aa07a" xml:id="i-da96652b5510f120">
            <seg>
              Fru talman! Jag vill inleda med att tacka Angelika Bengtsson
              för att hon faktiskt talar om de förslag som Sverigedemokraterna
              lägger fram i betänkandet. Det var inte mycket av det i Sverigedemokraternas
              förra inlägg.
            </seg>
            <seg>
              Min fråga gäller den nya finansieringsmodellen. Angelika Bengtsson
              talar om en avgift som ska likna begravningsavgiften. Jag förstår
              att det är Sverigedemokraternas huvudalternativ. Men jag förstår
              inte riktigt varför man lägger den här reservationen. På vilket
              sätt omfattas inte detta redan av utredningsdirektiven? Detta
              är precis den del som redan finns med i direktiven och som utredningen
              diskuterar. Jag förstår inte riktigt varför man har valt att lägga
              fram det förslaget en gång till. Det är att slå in öppna dörrar.
            </seg>
            <seg>
              Man säger också att det viktigaste är att avgiften ska vara anpassad
              efter de faktiska kostnaderna. Då blir jag lite konfunderad. Det
              var precis det som Sverigedemokraterna sa nej till så sent som
              när vi behandlade statens budget. Där fanns det förslag om att
              anpassa radio ‑ och tv-avgiften till de faktiska kostnaderna.
            </seg>
            <seg>
              Angelika Bengtsson vet precis likaväl som jag att ställningen
              på rundradiokontot är vikande. Inom ett par års tid kommer staten
              att behöva gå in med garantier om kredit, just eftersom avgiften
              inte är anpassad till de faktiska kostnaderna. Men när vi ser
              till att anpassa det så att det ska fungera säger Sverigedemokraterna
              nej. Då är det inte konstigt att man tvekar om Sverigedemokraternas
              ambitioner när det gäller public service.
            </seg>
            <seg>
              Vad gäller egentligen? Vad menar Sverigedemokraterna med att
              anpassa till de faktiska kostnaderna? Och varför säger man nej
              till det när man har chansen att fatta sådana beslut?
            </seg>
          </u>
          <note type="speaker">
            Anf. 152 ANGELIKA BENGTSSON (SD) replik:
          </note>
          <u who="angelika_bengtsson_bf3d32" xml:id="i-50cdd7d655a703c9">
            <seg>
              Herr talman! Vår ingångsvinkel är, som jag och Aron Emilsson
              har nämnt, en avgift som utformas som begravningsavgiften. Med
              vår reservation tydliggör vi detta.
            </seg>
            <seg>
              Men vi är också pragmatiska, precis som jag har tagit upp i kommittén
              och som det också står i reservationen. Kommer vi åtta partier
              överens om en bättre lösning kommer vi att ställa oss bakom den.
              Med vår reservation vill vi bara tydliggöra att detta är vår ingångsvinkel.
            </seg>
            <seg>
              När det gäller budgetposten har vi också en budget som vi röstar
              på i första hand, och den är finansierad, så jag kan bara hänvisa
              till den.
            </seg>
          </u>
          <note type="speaker">
            Anf. 153 OLOF LAVESSON (M) replik:
          </note>
          <u who="olof_lavesson_1aa07a" xml:id="i-be2921048c48439d">
            <seg>
              Herr talman! När det gäller huruvida Sverigedemokraternas budget
              är finansierad eller inte har vi haft den debatten, och det har
              vi haft lika uppfattning om, så det behöver vi inte ta upp här
              i dag.
            </seg>
            <seg>
              Ni har svårt med trovärdigheten. Ni säger att ni vill ha en avgift
              som är anpassad efter de faktiska kostnaderna. Samtidigt säger
              ni nej den gången som vi verkligen anpassar avgiften efter de
              faktiska kostnaderna. Vad är det som gäller? Eller har ni ändrat
              er så diametralt på bara några månader?
            </seg>
            <seg>
              Sedan vill jag ställa en fråga om den andra reservationen. Ni
              säger att nyhetsrapporteringen bör samordnas och att man bör ha
              ett utbyte med andra nordiska länder, och det borde garantera
              både det ena och det andra.
            </seg>
            <seg>
              Nyhetsrapporteringen handlar ju framför allt om granskning, det
              vill säga det mest fundamentala som public service har till sin
              uppgift. Public service ska absolut stå fri från både politiska
              och kommersiella pekpinnar.
            </seg>
            <seg>
              Det första som Sverigedemokraterna gör är att gå in och diktera
              hur nyhetsrapporteringen ska organiseras, på vilket sätt den ska
              ske, med vem man ska göra det och vad som är syftet med den. Det
              är precis exakt det område där vi politiker ska hålla oss så långt
              borta som möjligt.
            </seg>
            <seg>
              På vilket sätt överensstämmer att å ena sidan säga sig värna
              om en oberoende public service med att samtidigt vilja gå in och
              diktera hur man ska sköta sin nyhetsrapportering?
            </seg>
            <seg>
              Återigen: Hur var det där med att anpassa avgiften efter faktiska
              kostnader? Har ni ändrat er helt på den punkten?
            </seg>
          </u>
          <note type="speaker">
            Anf. 154 ANGELIKA BENGTSSON (SD) replik:
          </note>
          <u who="angelika_bengtsson_bf3d32" xml:id="i-71f90ed7c0641499">
            <seg>
              Herr talman! Vår reservation 2 handlar om att man inte ska hamna
              i samma läge som i Polen eller Ungern, för det är skräckexempel.
              Dit ska vi absolut inte gå. Det har vi varit väldigt tydliga med,
              även om man vill missuppfatta oss.
            </seg>
            <seg>
              Samarbete med de nordiska länderna handlar om man har likartade
              värderingar. Vi vill ha utbyte av kunskap. Om man inte ställer
              sig bakom utbyte av kunskap, ja, då kanske man ska se över sina
              åsikter och vad man faktiskt tycker och tänker.
            </seg>
            <seg>
              De positiva effekterna av den kunskap som gör att man stärker
              public service och där man känner tillit till public service och
              till det som rapporteras måste vi i de nordiska länderna ta lärdom
              av. Det är det som reservation 2 handlar om. Jag kan bara beklaga
              att de övriga sju partierna inte ställer sig bakom detta med kunskapsutbyte,
              det som är otroligt viktigt i dag när vi pratar om fake news och
              news avoiders. Det är oerhört viktigt att man har en oberoende
              nyhetskälla att gå till och förlita sig på.
            </seg>
            <seg>
              Återigen: För att inte hamna i samma situation som i skräckexemplen
              Polen och Ungern behöver vi kunskapsutbyten.
            </seg>
            <seg>
              När det gäller vår budget och de faktiska kostnaderna är detta
              en del av det som kommittén ska komma fram till. Jag har stor
              tillit till att den ska komma fram till en finansiering som grundar
              sig på de faktiska kostnaderna.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 6 april.)
          </note>
          <note>
            § 14 Straffrättsliga frågor
          </note>
          <note>
            Justitieutskottets betänkande 2016/17:JuU16
          </note>
          <note>
            Straffrättsliga frågor
          </note>
          <note>
            föredrogs.
          </note>
          <note type="speaker">
            Anf. 155 LAWEN REDAR (S):
          </note>
          <u xml:id="i-e3e95c2d4d027be9" who="unknown">
            <seg>
              Herr talman! Det går inte att inleda en justitiedebatt i dag
              utan att kommentera det som visades på Kalla fakta under gårdagskvällen.
              Det handlade om Järva i norra Helsingfors, om kvinnorna och utsattheten,
              om diskrimineringen av flickor i religiösa friskolor och om reaktionära
              krafters frammarsch.
            </seg>
            <seg>
              Programmet visade starka scener av en skolbuss där barnen könssegregeras
              och där tjejerna ska sitta längst bak.
            </seg>
            <seg>
              Det handlade om Maria, som inte kan promenera med sin hund på
              Järvafältet på grund av trakasserier.
            </seg>
            <seg>
              Det handlade om fritidsgården med tjejprofil som brändes ned.
            </seg>
            <seg>
              Det handlade om min vän Zeliha, som under en lång tid har försökt
              att uttrycka att kvinnor är begränsade i området, att mansdominansen
              i det offentliga rummet håller kvinnor tillbaka.
            </seg>
            <seg>
              Det är ingen slump att otryggheten eller känslan av otrygghet
              i dessa områden har ökat. Långvarig arbetslöshet, undermåliga
              skolresultat, den senaste tidens dödsskjutningar, droghandel och
              attacker mot blåljuspersonal bidrar också till kvinnornas särskilda
              otrygghet och utsatthet.
            </seg>
            <seg>
              Herr talman! Järva betyder väldigt mycket för mig; det kan inte
              minst mina kamrater i utskottet intyga. Jag är uppvuxen i västerort
              och bor sedan många år tillbaka i Järva.
            </seg>
            <seg>
              Eftersom området vanligen beskrivs av personer och en omgivning
              som själva inte bor där blir bilden oftast väldigt ensidig.
            </seg>
            <seg>
              Få vet att det ligger ett naturreservat i området eller att Hästagården
              brukar ha koutsläpp i juni. Än mindre vet man att stans största
              nationaldagsfirande och midsommarfirande brukar äga rum i Järva.
              Dessutom byggs det just nu bostäder i Järva i ett snabbare tempo
              än under miljonprogrammets dagar. Varje dag går två ungdomar från
              arbetslöshet rakt in i arbete. Det är goda siffror som ger hopp.
            </seg>
            <seg>
              I samhällsdebatten brukar Järva betecknas som en no go-zon. Det
              är givetvis mot bakgrund av en ökad ungdomskriminalitet och den
              senaste tidens dödsskjutningar. Trots detta behöver vi på ett
              rättmätigt sätt beskri ­ va platsen där våra medborgare bor. Allt
              är inte svart, och allt är inte heller vitt.
            </seg>
            <seg>
              Däremot gäller två principer:
            </seg>
            <seg>
              Välfärden i vårt land, tillgången till polisen och trygghet,
              har alla medborgare rätt till.
            </seg>
            <seg>
              Och kriminaliteten, trakasserierna, drogerna och vapnen hör inte
              hem ­ ma i Järva. De hör inte hemma någonstans i vårt samhälle.
            </seg>
            <seg>
              Herr talman! Den här debatten handlar om justitieutskottets betänkan
              ­ de om straffrättsliga frågor. Årligen behandlar det här utskottet
              uppemot 150 motionsyrkanden från den allmänna motionstiden om
              att nykriminalisera gärningar eller skärpa straffen för de gärningar
              som finns inskriv n a i vår brottsbalk.
            </seg>
            <seg>
              Straffrätten och brottsbalken är ryggraden i justitiepolitiken.
              Det är vi lagstiftare som bär ansvar för att rättsväsendet har
              verktygen för att kunna lagföra och utdöma påföljd. Men straffrätten
              är också begränsande. Allt kan inte lösas med straffskärpningar
              och nykriminalisering.
            </seg>
            <seg>
              Straffrätten svarar exempelvis inte på frågan om vad det är som
              gör att vissa ungdomar utvecklas till vanebrottslingar medan andra
              inte gör det. Straffrätten kan inte heller själv lösa strukturella
              samhällsutmaningar åt oss.
            </seg>
            <seg>
              Vill vi stoppa kriminaliteten i områden som Järva behöver vi
              ta in och förstå vad forskningen säger. Den kriminologiska forskningen
              anger att ett utvecklat kriminellt beteende sker i samspel mellan
              biologiska, psykologiska och sociala faktorer. Personlighetsegenskaper,
              konkreta beteendemönster såsom hyperaktivitet, inlärningssvårigheter
              och emotionella problem påverkar lika mycket som föräldrars oförmåga
              till omsorg och en tillitsfull och trygg relation. Men en antisocial
              utveckling kan också påverkas av den socioekonomiska strukturen.
            </seg>
            <seg>
              Det är ingen självklarhet att uppväxten i ett socioekonomiskt
              utsatt bostadsområde leder till att man blir kriminell. De allra
              flesta barn som växer upp i just Järva blir ju trots allt inte
              kriminella, och det ska vi ha klart för oss. Men vad som har kunnat
              påvisas är att bostadsområdets sociala sammansättning och struktur
              kan påverka risken att utveckla kriminalitet, men på olika sätt
              för personer med olika individuella förutsättningar.
            </seg>
            <seg>
              Och precis så ser det ut i Järva. Ungdomarna kommer från hem
              med långvarig stress, med föräldrar som konstant bråkar, där högar
              av räkningar inte har betalats, där det bor för många i den trånga
              lägenheten. Därtill finns det barn som har emotionella problem
              eller andra inlärnings ­ svårigheter. Det är oftast dessa ungdomar
              som inte klarar skolan och som stannar ute sent på kvällen. De
              välkomnas till tunnelbaneuppgången, och där är det ingen som ifrågasätter
              deras närvaro. Dit är man faktiskt välkom ­ men.
            </seg>
            <seg>
              Sedan går tiden, och plötsligt har man lärt sig gatans språk.
              Man rekryteras in i det som är organiserad brottslighet med droghandel
              som sedan blir gänguppgörelser, kontroll över området och attacker
              mot det övriga samhället, som försöker göra något åt otryggheten.
            </seg>
            <seg>
              Herr talman! Om vi på allvar vill stoppa rekryteringen till kriminalitet
              i dessa områden måste vi agera både repressivt och strukturellt.
              Polisen och trygghetsvärdarna måste få bort drogförsäljningen.
              Lokala analyser måste göras av hur vi främjar kvinnors aktiviteter
              i det offentliga rummet. Föräldrar måste få verktyg för att kunna
              vara aktiva föräldrar. Detta förutsätter att ohälsan och arbetslösheten
              bekämpas, att trångboddheten upphör, att barnen går i en personaltät
              och jämlik skola och att vi inte lever så segregerat som vi gör
              här i Helsingfors. Det gläder mig att regeringen enträget arbetar
              med det som är vägen framåt.
            </seg>
            <seg>
              På straffrättens område har det hänt en hel del de senaste två
              åren. Omvärldshändelser och nationell brottslighet påverkar såklart
              utskottets arbete. Under fortsättningen av mandatperioden kommer
              vi att besluta om en ny våldtäktslagstiftning som baseras på frivilligt
              deltagande, och vi inför ett oaktsamhetsbrott. Vi kommer att i
              större omfattning teknikneutralisera brotten och införa kriminalisering
              av spridning av integritetskränkande bilder – det som i samhällsdebatten
              kallas hämndporr.
            </seg>
            <seg>
              Vi kommer att straffskärpa brott med hedersmotiv, höja minimistraffet
              för grov brottslighet och reda ut vilka straffrättsliga åtgärder
              som behövs mot det våld som riktas mot blåljuspersonal. Jag ser
              fram emot det gemensamma fortsatta arbetet i dessa angelägna frågor.
              Med det sagt vill jag dock vidhålla våra reservationer, men jag
              kommer inte att yrka bifall till dem.
            </seg>
            <seg>
              (Applåder)
            </seg>
          </u>
          <note type="speaker">
            Anf. 156 KRISTER HAMMARBERGH (M):
          </note>
          <u who="krister_hammarbergh_4b79f0" xml:id="i-128af75b4c3a505c">
            <seg>
              Herr talman! För att inte glömma bort det vill jag börja med
              att yrka bifall till reservation nr 19.
            </seg>
            <seg>
              Låt mig tacka Lawen Redar för en bra inledning. Hon gav en bra
              problembeskrivning, som jag tror att de flesta av oss kan hålla
              med om. Den innebär att vi behöver vidta en mängd olika åtgärder.
              I detta ligger att riksdagen också måste fatta beslut om att vidta
              dessa åtgärder.
            </seg>
            <seg>
              Det pratas mycket, men vi har de facto en situation som är svår.
              Det är sant att vi inte löser allt inom ramen för ett straffrättsbetänkande.
              Vi har många andra betänkanden som vi också måste ta tag i, och
              det kommer vi nu att göra. Ett av dessa handlar om unga lagöverträdare,
              vilket kommer snart. Även polisbetänkandet kommer snart.
            </seg>
            <seg>
              Vi vet att polisen kommer att vara tvungen att bedriva sin verksamhet
              på kredit, om ingenting händer de kommande veckorna när vårpropositio
              ­ nen ska lämnas. Nyligen hade vi Rinkebykravallerna, och till
              en början betraktades insatsen där av ansvarig minister som ganska
              lyckad. Senare har han backat och insett att den inte alls var
              bra.
            </seg>
            <seg>
              Vi har släppt efter på många olika områden där samhället borde
              vara tydligt. Lawen Redar nämnde många av dem. Det handlar om
              beteenden som inte anses acceptabla men som vi av någon märklig
              anledning har låtit bli acceptabla, eftersom det aldrig har lett
              till några konsekvenser. Straffrätt handlar om konsekvenser, vad
              vi anser ska vara kriminaliserat och vilken typ av påföljd och
              straff det ska bli.
            </seg>
            <seg>
              Herr talman! Vi brukar ha ganska polariserade debatter här i
              kammaren. En sida brukar tala emot straff och säger att straff
              är något dåligt. De hävdar att det inte finns några bevis för
              att straff är bra och leder till något bättre. De brukar dock
              inte kunna leda i bevis att det skulle vara tvärtom. Framför allt
              företrädare för den yttersta vänstern och i stor utsträckning
              också Miljöpartiet brukar stå för detta. Socialdemokraterna står
              oftast tysta men har de facto anslutit sig till samma linje.
            </seg>
            <seg>
              En del av oss brukar hävda att straffrätten i vissa delar är
              skev när det gäller det straff som faktiskt döms ut. Vi har många
              gånger sagt att straff ­ skalorna är rätt bra, men när människor
              får reda på vad påföljden blir för grov misshandel blir de upprörda.
              Denna debatt har vi haft i många år. Vi har också fattat en mängd
              olika beslut här i riksdagen för att förbättra situa ­ tionen,
              framför allt när det har gällt grova våldsbrott.
            </seg>
            <seg>
              Politik levereras i dag, men jag skulle ändå vilja se att ännu
              mer politik levererades. Justitieutskottet kommer i morgon att
              ha levererat över 80 tillkännagivanden till regeringen. Det är
              ett sätt att stötta upp en regering som annars är relativt passiv.
            </seg>
            <seg>
              Den politik som regeringen har levererat hittills bygger till
              viss del på gamla underlag från utredningar som tillsattes av
              den förra regeringen. Nu börjar dessa utredningar dock tryta.
              Jag hoppas ändå att regeringen kan fortsätta hålla takt. Regeringen
              levererar också efter att riksdagen har sagt åt den att göra så.
              Detta gäller vissa områden, men långt ifrån alla. Det kommer vi
              i utskottet att få anledning att tala närmare om när vi ska behandla
              skrivelse 75, i vilken regeringen redovisar vilka åtgärder den
              har vidtagit.
            </seg>
            <seg>
              Vi i justitieutskottet anser att vi måste ta ansvar. Vi måste
              ligga på och hjälpa till för att lösa svåra problem. Därför har
              vi i dag åtta tillkännagivanden, vilka vi ska votera om i morgon.
              Några handlar om sådant som redan är påbörjat, och det är vi väl
              medvetna om.
            </seg>
            <seg>
              Ett av tillkännagivandena handlar om mord. Vi säger att livstid
              bör vara normalstraff efter ett mord. Vi är väl medvetna om att
              detta för när ­ varande utreds, men vi har insett att vi i riksdagen
              nog måste vara tydliga. En tillsatt utredning innebär nämligen
              inte nödvändigtvis att ett beslut kommer. Väldigt övertygade blev
              vi inte minst efter den särskilda debatt som hölls här för några
              veckor sedan. En ledamot som representerar reger ­ ingspartierna
              ansåg att en sådan politik är ytlig.
            </seg>
            <seg>
              Detta tyder på att det finns en ordentlig och tydlig spricka
              i regeringsunderlaget. Det innebär också att vi inte bara kan
              lita på att regeringen levererar. Riksdagen måste därför vara
              tydlig med sin uppfattning mot både utredare och regering, och
              det är därför vi i detta fall står på oss. Det handlar mer om
              en otydlighet i de signaler som ni regeringsföreträdare skickar
              ut.
            </seg>
            <seg>
              Vi har ett liknande exempel. Det handlar om sexualbrotten och
              framför allt om oaktsamhet, vilket är viktigt. Jo, vi är medvetna
              om att vi har en enig sexualbrottsutredning, och vi står bakom
              den. Vi kan dock inte lita på att det som handlar om straffrätten
              levereras, och därför står vi på oss.
            </seg>
            <seg>
              Samma sak gäller det straffrättsliga skyddet för blåljuspersonal.
              Jo, vi är medvetna om hur direktiven ser ut. I ett betänkande
              som vi kommer att behandla i morgon kommer vi dock inte att stå
              på oss, för där anser vi det inte vara nödvändigt. Men i dag handlar
              det om straffrättsligt skydd och kriminalisering, och då vågar
              vi inte lita på att detta levereras. Därför står vi på oss.
            </seg>
            <seg>
              Detta var tre tillkännagivanden, herr talman. Vi nöjer oss inte
              där, för det finns andra anledningar att gå vidare. Det handlar
              om kränkande fotografering. Just nu finns ett fall uppe och ska
              avgöras i Högsta domstolen. Vi moderater har bland annat nämnt
              detta i vår motion. Rättsväsendet har inte avgjort fallet än.
              Det handlar om en man som i en rulltrappa har filmat under en
              kvinnas kjol. Hittills har detta inte lett till en fällande dom,
              men ärendet ska prövas i Högsta domstolen. Vi har respekt för
              att man bör vänta in domen i just detta rättsfall.
            </seg>
            <seg>
              Det finns emellertid ett annat rättsfall där en man har friats
              efter att ha försökt filma en kvinna i en provhytt. Han friades
              därför att kvinnan upptäckte tilltaget. Där är praxis nu alltså
              klar. Till vår förvåning kan vi konstatera att majoritetspartierna
              tydligen tycker att ett sådant beteende är okej. Det tycker inte
              vi, så därför går vi fram med vårt tillkännagivande.
            </seg>
            <seg>
              Vi har även ett tillkännagivande om grovt sexuellt ofredande.
              Det finns ett problem här. Även om vi ser över våldtäktslagstiftningen
              kommer det alltid att finnas fall med bevissvårigheter. Man kommer
              inte att kunna fastställa att det har handlat om våldtäkt, utan
              mer om sexuellt ofredande.
            </seg>
            <seg>
              Det finns dock ett ganska stort glapp i straffvärdesbestämningen
              mellan våldtäkt och sexuellt ofredande, speciellt när ofredandet
              ligger i närheten av våldtäktsgärningen. Därför anser vi att en
              komplettering krävs med en ny brottsrubrik: grovt sexuellt ofredande.
              Påföljden ska kunna vara mellan nio månader och tre år. Detta
              blev aktuellt efter sommarfestivalerna förra året, och vi insåg
              att vi måste se över lagstiftningen, inte minst för att skydda
              unga kvinnor.
            </seg>
            <seg>
              Vi har vidare ett tillkännagivande om straffvärden. Man ska kanske
              i större utsträckning gå bort från hur man resonerade på 60-talet.
              I ett västerländskt rättssystem är jag ansvarig för mina handlingar.
              Jag ska alltså inte dömas eller bedömas för att jag tillhör en
              grupp, ett kön, ett yrke eller ett annat sällskap. Jag har ett
              eget individuellt ansvar.
            </seg>
            <seg>
              Därför måste handlingen bedömas i större utsträckning, i stället
              för den identitet jag har. Det är inte identiteten som ska bestraffas,
              utan den handling som de facto utförts. Vi har ett tillkännagivande
              även om detta. Angående det säger majoriteten att man tycker att
              reglerna är väl avvägda.
            </seg>
            <seg>
              Men nu förstår jag att det blir allt svårare att vara socialdemokrat.
              I dag kl. 4 sa nämligen statsministern att det nu är hög tid att
              vi ser över straffrabatterna. Jag funderar på hur ni kommer att
              ställa er till den här punkten, inte minst i de kommande betänkanden
              som vi ska debattera om ett par veckor och inte minst vad gäller
              unga lagöverträdare. Statsministern har faktiskt sagt att ni har
              fel. Tycker ni att statsministern är ytlig?
            </seg>
            <seg>
              Vi går vidare när det gäller tillträdesförbud. Vi ser ett stort
              problem med att man kan vara notorisk tjuv – en del kallar det
              för snattare – och exempelvis stjäla 19 fläskfiléer eller vad
              det nu kan vara fråga om och ändå ständigt få komma tillbaka till
              samma butik och fortsätta att stjäla. Det är ett elände för den
              stackars handlare som ska stå för det hela, och polisen dyker
              aldrig upp. Här vill vi se över möjligheterna till ett tillträdesförbud.
              Det vill inte majoriteten. Men jag måste säga att ni har ett av
              de svagaste argumenten emot. Ni tycker ingenting. Ni säger bara
              att utredningen inte tyckte så. Har ni ingen uppfattning i frågan?
            </seg>
            <seg>
              Vi har sett ett stort problem med pedofiler och människor som
              allmänt trakasserar yngre, framför allt kvinnor, i simhallar.
              Här vill vi införa ett tillträdesförbud. Då svarar majoriteten
              att man inte alls är intresserad av det. Svaret från majoriteten
              är att ministern följer frågan. Då undrar jag: Hur? Är det på
              Twitter? Det finns en otrolig ovilja att göra någonting åt problemen.
            </seg>
            <seg>
              Jag inser, herr talman, att tiden går. Det finns mycket mer att
              säga om detta. Men en sak som är viktig är att vi fortsätter att
              – precis som statsmi ­ nistern säger – titta på straffrabatterna
              och inte minst på olika typer av förmildrande omständigheter.
              Det är väldigt viktigt att vi börjar titta på det som i brottsbalken
              fortfarande kallas för billighetsskäl men som egentligen borde
              kallas för strafflindringsskäl. Därför yrkar jag också bifall
              till den reservationen. Vi inser att det är bra att vi har varit
              trägna under den här tiden, för nu börjar till och med en och
              annan partiledare, nämligen Social ­ demokraternas, förstå att
              vi har haft rätt hela tiden.
            </seg>
            <seg>
              (Applåder)
            </seg>
          </u>
          <note type="speaker">
            Anf. 157 LAWEN REDAR (S) replik:
          </note>
          <u xml:id="i-6e321b339da5204d" who="unknown">
            <seg>
              Herr talman! Jag tackar Krister Hammarbergh för anförandet. Det
              kom några frågor till oss socialdemokrater. Jag tänker lyfta fram
              det som avser straffvärdesbedömningen och tillkännagivandet från
              utskottsmajoriteten, som inte innefattar oss; vi håller inte med.
            </seg>
            <seg>
              Det som statsministern i dag har gett uttryck för handlar om
              den påföljdsutredning som lades fram år 2012. Där synliggjorde
              man att det som behöver kompletteras är hur man bedömer ålder
              beträffande 18–20-åringar. Vi anser, precis som Påföljdsutredningen,
              att man ska göra andra bedömningar där. Den här kategorin människor
              behöver ha samma typ av påföljder som övriga vuxna.
            </seg>
            <seg>
              När Krister Hammarbergh menar att man har påpekat det här från
              Moderaternas sida under lång tid måste jag ställa en fråga. Utredningens
              betänkande lades fram i maj 2012. Man hade alltså två år på sig
              att agera, vilket man inte gjorde. Nu försöker man kasta detta
              på oss. Det här är inte sant. Vi agerar nu i regeringsställning
              och försöker ta oss an frågan. Det är inte samma sak som det ni
              försöker ge uttryck för i dag. Ert tillkännagivande handlar om
              den generella straffvärdesbedömningen. Det avser inte unga lagöverträdare.
              Har Krister Hammarbergh något svar på hur man tänker här?
            </seg>
          </u>
          <note type="speaker">
            Anf. 158 KRISTER HAMMARBERGH (M) replik:
          </note>
          <u who="krister_hammarbergh_4b79f0" xml:id="i-bbf4759450f7df48">
            <seg>
              Herr talman! I referensgruppen till Påföljdsutredningen – det
              var en ensamutredare, presidenten för Svea hovrätt – diskuterades
              det här väldigt mycket, liksom många andra delar. Men det fanns
              slutligen en ovilja att se över den så kallade straffrabatten
              för unga lagöverträdare. Det statsminis ­ tern gör nu är att han
              tar ett steg i en riktning som vi moderater hela tiden velat gå
              i.
            </seg>
            <seg>
              Men nu ska jag också erkänna att det här med regerande är en
              svår konst när man är många partier. Tidigare har vi inte varit
              helt överens i den här frågan. Men det är inte okänt. Det är samma
              problem som ni har nu. Skillnaden är att ni hela tiden argumenterar
              emot detta. Sedan dyker det här utspelet upp kl. 4. Jag kan säga
              att det inte är argument tagna ur Påföljdsutredningen, utan statsministern
              har varit ute i landet. Han har gjort en rundvandring i Nordstan.
              Då har han kommit på att vi måste se till att förändra de så kallade
              straffrabatterna. Polisen måste få större möjlighet att få bort
              de här unga från gatan, så att de får vård i stället. Det är vad
              han de facto säger.
            </seg>
            <seg>
              Det var en snygg förklaring från Lawen Redar, men den stämmer
              inte riktigt.
            </seg>
          </u>
          <note type="speaker">
            Anf. 159 LAWEN REDAR (S) replik:
          </note>
          <u xml:id="i-35712c812ce71d74" who="unknown">
            <seg>
              Herr talman! Det här betänkandet handlar om straffrätt, eller
              hur? Det som vi har och tillkännagivandet från Moderaterna med
              flera handlar om den generella straffvärdsbedömningen. I Påföljdsutredningen
              från 2012 anges: För ungdomar i åldern 18–20 år ska påföljdsvalet
              i princip ske som för vuxna. Det är vad som framgår av Påföljdsutredningen.
              I Påföljdsutredningen hänvisas egentligen till det betänkande
              som avser unga lagöverträdare. Den som inte talar korrekt just
              nu är alltså faktiskt Krister Hammarbergh.
            </seg>
            <seg>
              Egentligen är den stora frågan inte huruvida det här ska genomföras
              eller inte, för statsministern har deklarerat det. Den stora frågan
              handlar egentligen om att man blandar båda betänkandena. Nu riktar
              vi in oss på ungdomar som har fått en helt annan påföljd än det
              som Påföljdsutredningen angav. Vi bedömer i dag att det här är
              ett stort problem i samhället och försöker göra någonting åt det.
              Det är svaret på frågan. Vi har helt skilda uppfattningar, men
              jag tror att Krister Hammarbergh måste titta närmare på det som
              han föreslår.
            </seg>
          </u>
          <note type="speaker">
            Anf. 160 KRISTER HAMMARBERGH (M) replik:
          </note>
          <u who="krister_hammarbergh_4b79f0" xml:id="i-87bf9eefb88b65cd">
            <seg>
              Herr talman! Vi har som sagt föreslagit detta länge. Nu har Stefan
              Löfven kommit med och föreslagit det också.
            </seg>
            <seg>
              Jag tycker att Lawen Redar är en bra debattör och en duktig politiker.
              Jag skulle kunna vara riktigt elak nu, men det ska jag inte vara.
              Jag skulle nämligen kunna ta upp de texter som kommer att behandlas
              i morgon i utskottet. Där har ni färdiga reservationer. Men så
              dum tänker jag inte vara.
            </seg>
          </u>
          <note type="speaker">
            Anf. 161 ADAM MARTTINEN (SD):
          </note>
          <u who="adam_marttinen_6e4e4c" xml:id="i-a2434fe6aa208d07">
            <seg>
              Herr talman! Vi står bakom samtliga våra reservationer, men för
              tids vinnande begränsar jag mina yrkanden och yrkar bifall endast
              till reserva ­ tionerna 2 och 25.
            </seg>
            <seg>
              Vi debatterar justitieutskottets betänkande Straffrättsliga frågor
              . Det finns flera anledningar till att jag är på ett ovanligt
              gott humör, närmare bestämt åtta anledningar. Det är alltså åtta
              tillkännagivanden Sverigedemokraterna har medverkat till, och
              de piggar upp lite grann i varierande grad. Bäst av dem är nog
              ändå tillkännagivandet om livstidsstraff för mord. Där har vi
              en reservation från regeringspartierna och Vänsterpartiet, och
              Vänsterpartiet redogör i sitt särskilda yttrande för att de i
              princip vill avskaffa livstidsstraffet.
            </seg>
            <seg>
              Nu får ju Vänsterpartiet inte som de vill, och det i sig är en
              del av glädjen, men det är också glädjande att vi stärker rättvisan
              genom hårdare straff för allvarliga brott. Det är väldigt bra,
              inte minst utifrån ett brottsofferperspektiv. Sverigedemokraterna
              medverkar med glädje till att livstidsstraff ska vara mer regel
              än undantag för ett brott som mord. Sverigedemokraterna har också
              en egen reservation gällande straffet för just mord. Där föreslår
              vi en rejäl skärpning från dagens skala, som utöver möjligheten
              till livstid går mellan 10 och 18 år. Vi för eslår en skala som
              börjar på 18 år och går upp till 40 år med möjlighet till livstid.
              Den reservationen är det inget annat parti som stöder.
            </seg>
            <seg>
              Med andra tillkännagivanden förhåller det sig på ungefär samma
              sätt. De leder till skärpningar och större möjligheter för samhället
              att agera, men i vissa fall har Sverigedemokraterna mer långtgående
              förslag och andra idéer som för tillfället saknar stöd från flera
              andra partier.
            </seg>
            <seg>
              Att vi medverkar till olika tillkännagivanden ska för tydlighetens
              skull inte tolkas som att Sverigedemokraterna bytt position. Det
              är bara så att vi accepterar det lilla inflytande som vi har genom
              vår vågmästarposition. När det kommer förslag där vi har möjlighet
              att avgöra gör vi det, hellre än att låta Vänsterpartiet få inflytande
              över förslagen.
            </seg>
            <seg>
              Herr talman! Vi hanterar också frågan om straffrabatter i det
              här betänkandet, närmare bestämt genom Sverigedemokraternas reservation
              16. Den motionen har delats upp så att straffrabatterna för personer
              i åldern 18–21 år, som vi fick höra lite om här innan, hanteras
              i ett annat betänkande. Det får vi anledning att kommentera vid
              ett senare tillfälle.
            </seg>
            <seg>
              I det här betänkandet tar vi bland annat fasta på problemet med
              att det i vissa fall är så att gärningsmän kan begå väldigt många
              brott för att sedan bara få ett straff som motsvarar ett av brotten.
              Vi vill att man i fler fall ska kunna addera straffvärdet för
              olika brott på varandra så att det inte ska löna sig för en gärningsman
              att begå väldigt många brott innan ett åtal väcks. Jag noterar
              att det är ett väldigt svalt intresse från alla andra partier
              för att stödja vår reservation i det här fallet.
            </seg>
            <seg>
              Vi lyfter också upp frågan om medgärningsmannaskap i betänkandet.
              Det finns alldeles för många fall där flera personer som tillsammans
              och i samförstånd begår ett brott kan undkomma straff genom att
              exempelvis skylla på varandra.
            </seg>
            <seg>
              Ett exempel nyligen som har upprört väldigt många var en fem
              månader gammal bebis som dödades av sina föräldrar på ett asylboende
              i Värmland. Bebisen kom in till Centralsjukhuset i Karlstad medvetslös
              med så svåra skallskador att barnets liv inte gick att rädda.
            </seg>
            <seg>
              Både mamman och pappan häktades, och man kunde konstatera att
              båda föräldrarna hade befunnit sig i rummet medan barnet utsattes
              för det svåra och allvarliga våldet. I det här fallet ledde ärendet
              inte till någon rättegång eftersom de misstänkta föräldrarna skyllde
              på varandra. De båda föräldrarna får nu efter sin häktning ett
              skadestånd om ca 160 000 kronor vardera. Ingen av dem blir alltså
              dömd för något brott, utan de går fria.
            </seg>
            <seg>
              Det finns såklart betydligt fler fall där just den gemensamma
              skulden vid ett brott är mer tydlig och där åtalade undkommit
              straff för att det inte gått att utreda exakt vem som gjort vad.
              Lindomefallet under 90-talet är ett annat uppmärksammat fall bland
              flera.
            </seg>
            <seg>
              Det här problemet måste vi komma åt. Vi vill därför utreda närmare
              hur vi kan stärka möjligheten att med lagen sätta dit delaktiga
              personer för brottsliga handlingar även om det inte går att avgöra
              exakt vem som har gjort vad. Det verkar dock vara ett svalt intresse
              bland er i andra partier för att stödja även denna reservation.
            </seg>
            <seg>
              Vi föreslår också i betänkandet att straffskalorna för resor
              i terrorsyfte måste skärpas. Något som vi också är ensamma om
              är att vi även vill att det ska vara kriminaliserat med terrorresor
              till ett medborgarskapsland, det vill säga de fall där terrorister
              exempelvis har både ett svenskt och ett syriskt medborgarskap
              och genomför en terrorresa från Sverige till Syrien. Men ni andra
              anser av någon anledning att det är lite taskigt att göra det
              straffbart med terrorresor till ett medborgarskapsland. Återigen
              underlättar ni tillvaron för terrorister genom kryphål i lagstiftningen.
              Det är lite trist att regeringen sällan tar två kliv fram utan
              att direkt ta minst ett kliv tillbaka.
            </seg>
            <seg>
              Herr talman! Det krävs såklart betydligt mer långtgående åtgärder
              för att på riktigt motverka och störa ut terrorism. Regeringens
              goda vilja i all ära, men ett fantastiskt arbete ute i kommunerna
              med att avradikalisera terrorister, som sedan visar sig vara ett
              påhitt, är dessvärre inte direkt tillfredsställande.
            </seg>
            <seg>
              Utöver att vi förslagit indragna medborgarskap för IS-terrorister
              samt livstidsutvisningar föreslår vi även i betänkandet att man
              ska förbjuda propaganda för terrorism. För att komma åt fler personer
              med tydliga terrorismsympatier och för att kunna vidta nödvändiga
              åtgärder behöver vi utöka kriminaliseringen av olika handlingar
              som syftar till att stödja eller främja terrorism. Jag noterar
              att vi även för denna reservation står helt ensamma om att vilja
              förbjuda spridningen av terrorpropaganda.
            </seg>
            <seg>
              Sammantaget kan vi väl avslutningsvis säga att Sverigedemokraterna
              fortsätter att utgöra en garanti för straffskärpningar. Vi föreslår
              många nya förslag där dagens lagstiftning inte fungerar tillfredsställande.
              Vi agerar ansvarsfullt genom att medverka till olika tillkännagivanden.
            </seg>
            <seg>
              Kontrasten blev nog ändå för det här betänkandet som tydligast
              när det gäller vårt tillkännagivande om livstidsstraffet för mord,
              där vi vill se fler utdömda livstidsstraff och Vänsterpartiet
              vill avskaffa livstidsstraffet. Det gläder mig, herr talman, att
              det är Sverigedemokraterna som avgör utfallet i den här frågan
              och inte Vänsterpartiet.
            </seg>
          </u>
          <note type="speaker">
            Anf. 162 ANNIKA HIRVONEN FALK (MP):
          </note>
          <u who="annika_hirvonen_falk_3c3c3b" xml:id="i-62e8c3dc016853e3">
            <seg>
              Herr talman! I dag debatterar vi justitieutskottets betänkande
              om straffrättsliga frågor, som behandlar motioner från allmänna
              motionstiden. Jag tänkte i mitt anförande framför allt fokusera
              på frågan om sexualbrott, där utskottets majoritet föreslår två
              tillkännagivanden till regeringen.
            </seg>
            <seg>
              Jag var själv ledamot i den sexualbrottskommitté som efter flera
              decennier av diskussion glädjande nog har föreslagit en samtyckeslagstiftning
              som både justitieministern och Sveriges statsminister har lovat
              ska läggas fram för riksdagen som en proposition. En samtyckeslagstiftning
              innebär att den som har sex med någon som inte deltar frivilligt
              kan dömas för våldtäkt, eller vad det nu eventuellt i framtiden
              kan tänkas heta.
            </seg>
            <seg>
              I dag är det inte fallet. I dag krävs förutom att någon har sex
              med någon som inte vill delta att det används våld, hot eller
              utnyttjande av en särskilt utsatt situation. Jag tycker att det
              är oacceptabelt i ett samhälle som ska stå upp för varje människas
              – och i ärligheten s namn oftast kvinnans – rätt till sin egen
              sexuella integritet.
            </seg>
            <seg>
              Vi har en otidsenlig lagstiftning som Moderaterna länge har hållit
              varmt intill sig och försvarat år efter år. Det gläder mig nu,
              herr talman, att Moderaterna också har anslutit sig till den enda
              rimliga uppfattningen, nämligen att sex med någon som inte har
              deltagit frivilligt och har gett uttryck för det ska vara kriminaliserat,
              och inte bara som ett sexuellt ofredande som straffas med böter.
            </seg>
            <seg>
              Den här lagstiftningen kommer att läggas fram under mandatperioden
              tillsammans med förslag om ett oaktsamhetsbrott. Det kommer att
              förbättra situationen i de fall där någon allvarligt har missbrukat
              sin makt mot en annan människa men där domstolarna i dag inte
              anser att det kan bevisas att personen verkligen förstod det.
              Det kan handla om fall där gärningsmannen påstår sig inte ha förstått
              att offret sov eller situationer där gärningsmannen inte har förstått
              att den som skriker nej verkligen menar nej.
            </seg>
            <seg>
              Även här är jag väldigt glad att vi har en enig riksdag framför
              oss. I varje fall fanns en enighet i den kommitté som lade fram
              förslaget. I dagens tillkännagivande vad gäller våldtäkt är jag
              inte lika säker på vad som egentligen åsyftas. Så här skriver
              Moderaterna: När det gäller våldtäkt bör det införas en lagstiftning
              som tydligare än i dag baserar sig på frivilligt deltagande.
            </seg>
            <seg>
              Herr talman! Eftersom dagens lagstiftning inte alls basera r
              sig på frivilligt deltagande måste jag ändå fråga: Vad menar man
              med formulering ­ en tydligare än i dag? Känner inte Krister Hammarbergh
              från Moderaterna till att dagens lagstiftning baseras på rekvisit
              om våld, hot eller utnyttjande av särskilt utsatt situation?
            </seg>
            <seg>
              Herr talman! Jag blir orolig att detta är ett sätt för Moderaterna
              i justitieutskottet att backa tillbaka till den hållning som de
              fram till väldigt nyligen har haft, nämligen att det inte behövs
              en lagstiftning som skyddar individens rätt till sin sexuella
              integritet helt och hållet.
            </seg>
            <seg>
              Jag vill också kommentera frågan om grovt sexuellt ofredande.
              I ljuset av Sexualbrottskommitténs gedigna betänkande med förslag
              om en samtyckeslag, oaktsamhetsbrott och en rad förändringar som
              gör att vi inte längre gör skillnad mellan sexualbrott som har
              förövats fysiskt mellan två personer som är i samma rum och sexualbrott
              som har förövats till exempel via internet förstår jag nämligen
              inte att man nu har kommit på att man ska gå in och lägga till
              ytterligare en sak, något som man alltså inte har pratat om när
              vi gjorde den här väldigt breda översynen.
            </seg>
            <seg>
              Det är visserligen möjligt att ett sådant här brott skulle behövas
              – det skulle nog framför allt fylla en funktion om vi inte genomförde
              samtyckes ­ lagstiftningen och ett oaktsamhetsbrott. Men i och
              med att vi nu har en ganska genomgripande förändring i sikte ser
              jag inte att det i nuläget är en bra idé att bifalla det här tillkännagivandet.
            </seg>
            <seg>
              Herr talman! Jag ska kort också beröra några av de andra tillkännagi
              ­ vandena mer övergripande. Det är nämligen så att Miljöpartiet
              och Social ­ demokraterna, som sitter i regeringen, framför allt
              styr genom beslut i re ­ geringen. Vi levererar proposition efter
              proposition, budget efter budget, där vi förbättrar förutsättningarna
              att bekämpa brott och brottens orsaker.
            </seg>
            <seg>
              Vi rättar också till ett par lagstiftningar där den förra regeringen
              inte lyckades uppnå det som man ville uppnå, bland annat vad gäller
              frågan om livstidsstraffen för mord, där Moderaterna helt enkelt
              gick fram med en lagstiftning som inte fungerade, enligt Högsta
              domstolen.
            </seg>
            <seg>
              Eftersom regeringen i sin stora klokhet har vidtagit åtgärder
              på många olika områden ser inte vi att det finns skäl att göra
              några tillkännagivanden från riksdagen. Till skillnad från Krister
              Hammarbergh har jag nämligen väldigt stor tilltro till att när
              justitieministern och statsministern säger att de ska genomföra
              en samtyckeslagstiftning, eller vad det nu må vara, kommer de
              att leverera – precis som regeringen har gjort hittills.
            </seg>
            <seg>
              Herr talman! Även om jag står bakom samtliga av våra reservationer
              vill jag bespara kammaren den långa tid det skulle ta att rösta
              om dessa, så därför avstår jag från att i dagens debatt yrka bifall
              till dem.
            </seg>
            <seg>
              (Applåder)
            </seg>
          </u>
          <note type="speaker">
            Anf. 163 KRISTER HAMMARBERGH (M) replik:
          </note>
          <u who="krister_hammarbergh_4b79f0" xml:id="i-67dad2251a113651">
            <seg>
              Herr talman! Det måste kännas jobbigt att stå och argumentera
              mot vartenda tillkännagivande. Det är ju rätt många vid det här
              laget, just i det här utskottet, år efter år. När sedan regeringen
              på grund av tillkännagivanden måste göra det så måste man gå in
              och försvara samma saker. Jag förstår att man känner sig kluven.
            </seg>
            <seg>
              Frågan är därför vem som egentligen vill komma bort från ämnet.
              Jag ser att det uppenbarligen finns stora problem. Man kan ju
              inte hävda att vi försöker komma bort när vi vill hantera sexualbrotten
              och få fler fällande domar genom att trycka fram ett tillkännagivande
              som innebär att man skärper lagstiftningen. Det är ett ganska
              konstigt resonemang. Tillkännagivandet innebär ju att vi ska skärpa
              lagstiftningen, inte motsatsen. Det är Annika Hirvonen Falk som
              strävar emot i det här fallet.
            </seg>
            <seg>
              Sedan är det de facto så att även om utredningen nu har gjort
              ett fantastiskt jobb är det fortfarande bara en utredning. Det
              krävs lite action också. Det krävs en proposition. Det krävs någonting
              att behandla. Men det finns, som jag inledde mitt anförande med
              att säga, en osäkerhet utifrån en del i regeringen ingående partier
              vad gäller viljan att de facto gå fram med förslag.
            </seg>
            <seg>
              Kommer ni att göra det? Om ni inte kommer att ha helt skilda
              uppfattningar tycker vi att det är positivt. Men vi känner en
              stor osäkerhet inte minst efter den debatt där bland an dra Annika
              Hirvonen Falk deltog för ett par veckor sedan, eftersom det då
              uppenbart skilde sig åt mellan regeringspartierna.
            </seg>
          </u>
          <note type="speaker">
            Anf. 164 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-1e723c3ea8ebcf9c">
            <seg>
              Herr talman! Inledningsvis måste jag fråga Krister Hammarbergh
              vad det är för förslag som regeringen har aviserat men som han
              är så orolig för att regeringen inte ska komma att gå vidare med.
              Det har inte varit några sådana förslag uppe vare sig i den här
              debatten eller i tidigare debatt, så den frågan hänger liksom
              lite i luften.
            </seg>
            <seg>
              Jag har fortfarande inte fått svar på vad Moderaterna menar med
              att sexualbrottslagstiftningen tydligare än i dag ska basera sig
              på frivilligt deltagande. Sexualbrottslagstiftningen i dag baserar
              sig ju inte alls på frivilligt deltagande. Egentligen är väl frågan
              till Krister Hammarbergh: Står Krister Hammarbergh fortfarande
              bakom det förslag till ny sexualbrottslagstiftning som en enig
              kommitté lämnade till regeringen? Det är framför allt det som
              är väldigt angeläget att veta.
            </seg>
            <seg>
              Är det på det sättet är jag väldigt glad, men eftersom Moderaterna
              har varit så starkt emot det här och den här formuleringen ändå
              är lite vacklande tål frågan att ställas.
            </seg>
          </u>
          <note type="speaker">
            Anf. 165 KRISTER HAMMARBERGH (M) replik:
          </note>
          <u who="krister_hammarbergh_4b79f0" xml:id="i-265230c11c73e7d6">
            <seg>
              Herr talman! Nu ska jag försöka vara pedagogisk. Moderaterna
              står bakom tillkännagivandet, men vi är inte ensamma. Vi har även
              Centerpartiet, Liberalerna, Kristdemokraterna och Sverigedemokraterna
              som står bakom det här.
            </seg>
            <seg>
              Det här innebär en skärpning, att regeringen ska återkomma och
              genomföra de här förslagen. Inte motsatsen.
            </seg>
            <seg>
              Vilka punkter är jag orolig över? Jag nämnde dem i mitt anförande,
              och för tids vinnande hänvisar jag till protokollet. Men det handlade
              bland annat om mord, blåljuspersonal och det här ämnet, där vi
              känner en oro för att det inte kommer att levereras. Det var de
              tre.
            </seg>
            <seg>
              De övriga delarna är ny politik, som jag nu förutsätter att även
              Annika Hirvonen Falk kommer att trycka på för att regeringen ska
              genomför a så fort som möjligt så att vi slipper rikta kritik
              mot att regeringen har dragit benen efter sig.
            </seg>
          </u>
          <note type="speaker">
            Anf. 166 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-3c7e0d3842cf7870">
            <seg>
              Herr talman! Det är väl så att vi misstror varandra i olika utsträckning.
              Jag ska i ärlighetens namn säga att jag inte alls tvivlar på att
              Centerpartiet, Liberalerna eller Kristdemokraterna står bakom
              en samtyckeslagstiftning eftersom de väldigt tydligt under hela
              arbetet i Sexualbrottskommittén var för, medan Moderaternas företrädare
              i allt väsentligt strävade emot ända fram till mållinjen.
            </seg>
            <seg>
              Det gläder mig att få tydliggjort att vi fortsatt har en enighet
              vad gäller de förslag till samtyckeslagstiftning som har lämnats
              till regeringen och som – jag upprepar det – både justitieministern
              och statsministern har deklarerat att man kommer att gå vidare
              med.
            </seg>
            <seg>
              Precis som med det förslaget har jag, till skillnad från Krister
              Hammarbergh, fullt förtroende för att regeringen kommer att leverera
              på samtliga de områden där man också har lovat det.
            </seg>
          </u>
          <note type="speaker">
            Anf. 167 JOHAN HEDIN (C):
          </note>
          <u who="johan_hedin_66d843" xml:id="i-a28b44135c8c0326">
            <seg>
              Herr talman! För något år sedan besökte jag Ica på Sergels torg.
              Jag har i och för sig varit i butiken många gånger tidigare. Den
              ligger ju bra till för alla som åker tunnelbana, och de har hög
              servicenivå och generösa öppettider.
            </seg>
            <seg>
              Nu var inte syftet denna gång att köpa en lunchmacka eller handla
              med någonting hem, utan det var att träffa Per, som driver butiken,
              för att prata om hans och personalens trygghetssituation.
            </seg>
            <seg>
              De flesta förstår att Sergels torg är ett utsatt läge. Det är
              en plats som sedan den byggdes har plågats av otrygghet i olika
              former. När jag växte upp var Plattan, som det kallades, den plats
              som förknippades mest med narkotikahandel, och det var där som
              jag för första gången såg människor som befann sig i svår social
              utsatthet.
            </seg>
            <seg>
              För några år sedan byggde man om den del av torget som utgör
              ingången till tunnelbanan, och då gjorde man en hel del rätt.
              Det finns, herr talman, enormt mycket som vi kan göra för att
              förebygga brott när vi planerar våra städer.
            </seg>
            <seg>
              Från en preventionsdebatt som har handlat väldigt mycket om gärningspersonen
              har vi över åren flyttat över en del av detta fokus till att titta
              på den rent praktiska preventionen, alltså hur vi kan bygga bort
              möjligheten att begå brott.
            </seg>
            <seg>
              Tillfället gör tjuven, brukar det heta, och enligt forskningen
              är det faktiskt i mångt och mycket precis just så. Mörka prång,
              avsaknad av människor som kan se och, om det behövs, slå larm,
              dålig belysning och andra sådana saker skapar möjligheter att
              begå brott för den som har för avsikt att göra det.
            </seg>
            <seg>
              Sedan Sergels torg byggdes om har tryggheten ökat markant. Bättre
              belysning och bortbyggda hörn är en del, och en annan är att se
              till att det finns en ström av, i brist på bättre ord, vanligt
              folk som passerar förbi. Flöden av människor med andra syften
              än att begå brott minskar brottsligheten. När jag pratar med centerpartister
              runt om i våra kommuner är uppfinningsrikedomen stor på det här
              området. Det handlar om att till exempel se till att antalet olika
              armaturer till gatubelysningarna i kommunen är så få som möjligt
              så att det inte blir onödigt svårt att få fram reservdelar när
              en lampa har gått sönder. En annan centerpartist har berättat
              om ett ställe där det förekom ofredanden och rånförsök. Där lade
              man en ny hundrastgård. Sedan den kom på plats hade inga sådana
              incidenter rapporterats in.
            </seg>
            <seg>
              Ett annat sätt att förändra sammansättningen och öka den trygghetsskapande
              majoritetens övertag är att planera för handel och företagande.
              Jag tror att Ica på Sergels torg har stor betydelse för att hela
              platsen har blivit tryggare – just av dessa skäl. Men då måste
              också alla vi som har nytta av den trygghetsökningen göra vad
              vi kan för att se till att inte en del av den bortmotade kriminaliteten
              hamnar inne i butiken i stället för som förut utanför.
            </seg>
            <seg>
              För det första, herr talman, är det vår moraliska plikt. Statens
              viktigaste uppgift är att skydda invånarna från inre och yttre
              hot, och det gäller naturligtvis även den företagare som tar stora
              risker för att inte bara kunna erbjuda allmänheten en värdefull
              affärstjänst utan också i sin egenskap av jobbskapare inte sällan
              är första steget in till arbetsmarknaden för många människor.
            </seg>
            <seg>
              För det andra är det smart. Vi gör klokt i att skydda dessa företagare,
              som genom sin närvaro också blir en trygghetsskapande kraft i
              lokalsamhället.
            </seg>
            <seg>
              När jag besöker Per, som driver Ica på Sergels torg, blir en
              sak solklar. Vi från samhällets sida fullgör inte vår del av denna
              allvarliga plikt. Varje dag utsätts Per och hans personal för
              stölder, ordningsstörningar och en hel del obehag. Inget samhälle
              kan helt bygga bort all otrygghet, men den enorma mängd arbete
              som går åt till att försöka mota bort det lilla fåtal som står
              för den största delen av problemen borde kunna ägnas åt andra
              saker. Butikerna anmäler så många stölder de orkar, men dessa
              brott blir nästan aldrig utredda. De är vart och ett för små för
              att polisen i sin ansträngda situation ska ha möjlighet att beivra
              dem. Men låt oss då rikta fokus mot de största källorna till dessa
              trygghetsproblem.
            </seg>
            <seg>
              Jag är mycket glad att utskottet stöder mitt förslag om ett tillträdesförbud
              till butiker för den som upprepat och allvarligt missköter sig
              i en affärslokal. Tillträdesförbud ska kunna ges efter domstolsprövning,
              och brott mot ett sådant bör ge straff motsvarande brott mot andra
              kontaktförbud. Ett tillträdesförbud löser inte alla problem, men
              det ger en viktig signal om att samhället tar Pers och hans personals
              trygghet på allvar. Det är inte okej att vecka ut och vecka in
              gå in i en butik och stjäla saker. Punkt!
            </seg>
            <seg>
              Herr talman! Jag brukar i dessa sammanhang alltid påpeka att
              den långsiktiga trygghetsutvecklingen huvudsakligen är positiv.
              Det är viktigt att ha en balanserad bild, och det är väsentligt
              att vi skjuter in oss på den delmängd av trygghetsutmaningen som
              är mest angelägen. Medan den långsiktiga trenden på de flesta
              områden blir bättre är det samtidigt ett par områden som går åt
              fel håll. Gängvåldet är en sådan del, och det kommer vi antagligen
              dessvärre att ha anledning att diskutera under en lång tid framöver.
              När en kriminell struktur väl fått fotfäste i en del av samhället
              tar det lång tid att bryta den tillbaka.
            </seg>
            <seg>
              Ett par punkter i detta betänkande träffar delvis denna typ av
              kriminalitet. Straffen för mord är ett exempel, och möjligen kan
              även utskottets ställningstagande när det gäller våldet mot blåljuspersonal
              och det ökade straffrättsliga skydd som vi nu vill ge dem till
              en del anses träffa gängkriminaliteten.
            </seg>
            <seg>
              En annan oroande utveckling är sexualbrotten. För att bättre
              kunna bekämpa dessa finns ett antal tillkännagivanden i detta
              betänkande.
            </seg>
            <seg>
              Precis som att den som upprepat och allvarligt missköter sig
              i en butik ska kunna beläggas med tillträdesförbud bör den som
              inte kan av hålla sig från att begå brottsliga handlingar i form
              av ofredanden och värre i en simhall kunna utestängas. Vi vill
              även införa ett nytt brott, nämligen grovt brott för sexuellt
              ofredande där den drabbade genom olika omständigheter blir försatt
              i en särskilt utsatt situation.
            </seg>
            <seg>
              Utskottet tar också tydligt ställning för en samtyckeslag och
              att ett oaktsamhetsrekvisit bör införas i sexualbrottslagstiftningen.
              Nu är sådan lagstiftning av allt att döma på väg, men innan vi
              har en sådan på plats finns det ingen anledning att minska på
              det politiska trycket.
            </seg>
            <seg>
              Herr talman! När det gäller straffrätt blir betänkandet brett,
              och varje område vi behandlar i betänkandet förtjänar egentligen
              en egen debatt. Det känns, tyvärr får man väl säga, som att även
              frågan om terror och hur vi bäst bekämpar terrorister kommer att
              vara med oss under överskådlig tid. Jag vill i korthet nämna några
              av de förslag som bereds i detta betänkande och som kan ha betydelse
              för just terrorbekämpningen.
            </seg>
            <seg>
              Ingen i denna församling tycker att terror på något sätt skulle
              vara ursäktligt, och vi har alla kommit med olika förslag om hur
              vi bäst bekämpar den. När de gäller de så kallade terrorkrigsresenärerna,
              de som rest iväg för att begå terrorhandlingar och krigsbrott
              för en av FN eller EU terrorlistad organisation, har vi problem.
              Det bästa är om de som kommer tillbaka och som kan bindas till
              allvarliga brott kan lagföras. Inom kriminalvården har vi kontroll
              på dessa potentiellt farliga personer, och deras väg tillbaka
              till en laglydig livsföring kan i bästa fall få en rimlig riktning.
              Samtidigt är många av de brott som faktiskt begås under en terrorkrigsresa
              svåra att bevisa. Det är helt enkelt inte alldeles lätt att belägga
              exakt vem som gjort vad i den enorma mängd våldshandlingar som
              ägt rum.
            </seg>
            <seg>
              Det finns ingen fungerande rättsstat på andra sidan som kan bistå.
              Teknisk bevisning kan kanske förekomma, men i så fall är det antagligen
              mer fråga om tur än något annat. I vissa fall kan it-forensiska
              bevis vara till hjälp, men tillförlitliga vittnesuppgifter saknas
              ofta. Delvis därför, av praktiska skäl, men även av rättsmoraliska
              skäl, bör den som kan påvisas ha haft samröre med en terrorlistad
              organisation dömas för brott. Detta är vi i stort sett överens
              om i Alliansen, men vi har haft egna skrivningar som i detta betänkande
              inte har kunnat slås ihop. Men i sak är vi huvudsakligen överens,
              så lita på att vi återkommer med en enad linje om detta.
            </seg>
            <seg>
              Jag står bakom samtliga reservationer, men jag är så himla glad
              över de tillkännagivanden som vi ska få igenom. Jag tycker att
              tillkännagivandet om tillträdesförbud till butiker är så viktigt
              att jag inte tänker yrka bifall till något annat.
            </seg>
            <seg>
              (Applåder)
            </seg>
          </u>
          <note type="speaker">
            Anf. 168 LINDA SNECKER (V):
          </note>
          <u who="linda_snecker_f038f1" xml:id="i-35f80493875823c2">
            <seg>
              Herr talman! I en debatt om straff ska vi ändå påminna oss om
              hur straffrätten fungerar i Sverige. Straffet ska vara relaterat
              till brottets allvarlighetsgrad samtidigt som liknande brott ska
              bestraffas likartat. Ser vi tillbaka i historien har inget land
              kunnat avhålla människor från att begå brott enbart genom att
              använda straffet som avskräckning. I Sverige låser vi inte in
              människor för att de kan vara farliga utan för att ett allvarligt
              brott har begåtts. I Sverige har inte heller fängelsestraffet
              använts som ett avskräckande exempel för att inte begå brott utan
              för att döma ut det straff som är lämpligt i förhållande till
              brottet som har begåtts.
            </seg>
            <seg>
              Det har visat sig gång på gång att det inte är avskräckande att
              sitta i fängelse, eftersom ungefär 60 procent av dem som suttit
              i fängelse återfaller i brottslighet. Kriminalvården menar att
              syftet med ett fängelsestraff är att ge klienten behandling och
              vård och att vistelsen på anstalten ska utformas så att personen
              på bästa sätt kan komma tillbaka till samhället igen. Det här
              kan vara bra att komma ihåg. Tron på att kriminalisering och förbud
              minskar brottslighet råder det närmast konsensus om i denna sal.
              Det sitter såväl jurister och domare som poliser i justitieutskottet.
              Därför är det beklagligt att man inte tar till sig mer av erfarenhet,
              kunskap och forskning utan i stället skapar sin politik kring
              symbolfrågor och ett bibliskt öga-för-öga-och-tand-för-tand-resonemang.
            </seg>
            <seg>
              Men Alliansen kan bara tänka ena tanken, nämligen att det är
              straffet som ska avskräcka. Återanpassningen och det som faktiskt
              också minskar brottslighet är inte lika intressant. Det ser vi
              ju bland annat på antalet mo ­ tio ­ ner som kommer inom straffrätten
              i jämförelse med hur många som handlar om kriminalvård. Det märks
              också i den lilla mängd tid som bor ­ gerliga partier lägger på
              att socialt förebygga brott. Jag undrar om det är det som Moderaterna
              tror att vi debatterar i dag, nämligen brottsförebyg ­ gande arbete,
              när det egentligen är straffrätt vi sysslar med.
            </seg>
            <seg>
              För om det vore så borde Moderaterna lägga i princip all sin
              tid på att få bort klassklyftorna. Det är enormt stora inkomstskillnader
              som skapar en del av brottsligheten. Det är i socioekonomiskt
              utsatta områden som både förövare och brottsoffer bor, och det
              är där som i viss utsträckning skjutningarna och andra brott sker
              i dag. Det är därför som många är oroliga och rädda.
            </seg>
            <seg>
              Till viss del kan det här kanske stävjas genom strafflängd. Längre
              straff för olagligt vapeninnehav och en strängare vapenlagstiftning
              överlag kan ha en viss bra effekt. Men det är bara en ytterst
              liten del av hur man kan brottsförebygga. Den stora biten är att
              bygga bostäder, ha en bra skola och faktiskt ge alla frihet att
              skapa sitt eget liv.
            </seg>
            <seg>
              Den politiken har inte Moderaterna över huvud taget. De prioriterar
              i stället skattesänkningar så att välfärden får mindre resurser
              att lägga på skola och bostäder.
            </seg>
            <seg>
              Vänsterpartiet däremot vill minska inkomstskillnaderna. Vi vill
              satsa på en stark välfärd för att vi vet att det är brottsförebyggande
              i stället för att enbart vilja skärpa straffen, vilket är ett
              något visionslöst sätt att bedriva sin politik på.
            </seg>
            <seg>
              Nåväl, herr talman! Om det är något jag har tjatat om i den här
              kammaren är det att vi behöver en samtyckeslagstiftning. Det är
              en fråga som Vänsterpartiet har drivit i många år. Regeringen
              har meddelat att lagstiftningen kommer under 2017, och jag är
              så himla glad över det. Det kommer att bli så bra.
            </seg>
            <seg>
              Jag vill också välkomna dem som krampaktigt försöker kalla sig
              Alliansen in i den feministiska kampen. Ni försöker verkligen
              göra ett tillkännagivande om en samtyckeslagstiftning, något som
              vi på den rödgröna sidan har drivit länge, men ni lyckas inte
              riktigt. Ni vill inte kalla det samtycke. Men det här är bra.
              Vi måste ha en samtyckeslagstiftning, för vi måste ha samtycke.
              Vi måste kämpa för att tillsammans med justitieministern genomföra
              lagen under 2017. Ni som försöker hålla samman någon sorts allians,
              varför är ni så himla rädda för att kalla det samtycke? Ni vågar
              inte ens ta ordet i er mun här.
            </seg>
            <seg>
              Ni är så himla tvärsäkra i dag. Ni gör åtta tillkännagivanden,
              och ni kommer att vara så stolta när ni gör en sammanställning
              över hur många tillkännagivanden ni har gjort.
            </seg>
            <seg>
              Ni tycker att mord alltid ska leda till livstid trots att det
              går emot både rättstradition och hur domstolarna faktiskt dömer.
              Där kan ni vara väldigt tydliga, men i frågan om samtycke verkar
              ni ha svårt att driva på ordentligt. Varför då? Vad är ni rädda
              för? Våga vara feminister!
            </seg>
            <seg>
              (Applåder)
            </seg>
          </u>
          <note type="speaker">
            Anf. 169 ROGER HADDAD (L):
          </note>
          <u who="roger_haddad_cee043" xml:id="i-841a39817e9dd484">
            <seg>
              Herr talman! För drygt en vecka sedan debatterade vi åtgärder
              för trygghet i samhället. Då anklagades vi av Miljöpartiet för
              att vara för ytliga.
            </seg>
            <seg>
              I kväll utsätts vi för Vänsterpartiets retorik, som jag tycker
              är respektlös, herr talman. Här lägger vi fram motioner och förslag
              i konstruktiv anda, bara för att bli förlöjligade i denna kammare.
              Det är helt oacceptabelt!
            </seg>
            <seg>
              När det gäller betänkandet om straffrätt stämmer det att vi har
              ett antal tillkännagivanden. Det är frågor som vi har lagt fram
              under flera år, några av oss. I vissa ärenden har vi i partierna
              närmat oss varandra. Det är det som resulterar i politikutveckling
              och att vi kan inta nya positioner.
            </seg>
            <seg>
              Bland annat har Liberalerna lagt fram ett förslag inom partiet
              att se över straffrabatten för ungdomar, vilket vi kommer att
              återkomma till.
            </seg>
            <seg>
              När det gäller andra förslag såsom hedersrelaterat våld och de
              brotten, som vi har lyft fram i många år, avfärdas motionen som
              vi har lagt fram i betänkandet – bland annat med att regeringen
              den 9 mars gick ut och sa någonting om att nu ska vi titta på
              frågan om hedersvåld. Men Liberalerna lade ju fram den motionen
              den 3 oktober 2016.
            </seg>
            <seg>
              Antingen har vi en seriös debatt om de här politiska förslagen
              med fokus på sakinnehållet, eller så sitter vi och avfärdar och
              klankar ned på var ­ andra. Jag tycker inte att det senare hör
              hemma här i riksdagen, herr talman.
            </seg>
            <seg>
              När det gäller de förslag som vi kommer att ta ställning till
              kommer jag att beröra bland annat frågan om blåljuspersonal. Det
              är en återkommande fråga, där regeringen har ägnat mycket tid
              åt det retoriska men allt mindre tid åt konkreta förslag.
            </seg>
            <seg>
              Även inom detta område noterar jag att S, V, och MP reserverar
              sig mot Alliansens och SD:s yrkanden, som vi har fått majoritet
              för, om att skärpa det straffrättsliga skyddet för blåljuspersonal
              – polis, ambulanspersonal och räddningstjänst.
            </seg>
            <seg>
              Varför, herr talman, är det viktigt att påpeka detta i denna
              debatt? Jo, för ett år sedan drabbades flera av de utsatta områdena
              av attacker mot just blåljuspersonal. Regeringen kallade till
              presskonferens och sa att det här är oacceptabelt. Fram till Almedalsveckan
              hände ingenting. Då kallade regeringen till presskonferens igen
              för att meddela att Ibrahim Baylan, samordningsminister, ska jobba
              med frågan. Sedan kallade regeringen till ytterligare en presskonferens
              i december, alltså nästan ett helt år efter att blåljusverksamheterna
              utsattes för attacker i de utsatta områdena, för att meddela att
              man ska tillsätta en utredning.
            </seg>
            <seg>
              Varför är vi angelägna om att driva det här ärendet när det gäller
              hot mot tjänstemän och våld mot tjänstemän? Jo, det är på grund
              av att utredningstiden löper till juni 2018. Det är alltså först
              efter nästa val vi eventuellt kan få ett lagförslag, en proposition,
              till Sveriges riksdag från den regering som kommer att tillträda
              hösten 2018 – ett lagförslag med ikraftträdande 2019. Jag tycker
              att det är en oansvarig hantering.
            </seg>
            <seg>
              Man kan läsa i Sydsvenskan från i maj att statsministern presenterade
              en tiopunktsreform, och absolut högst upp på den listan stod åtgärder
              för att komma åt attackerna mot blåljuspersonal.
            </seg>
            <seg>
              Det är därför vi tvingas pressa regeringen framför oss och återigen
              krä ­ va svar på om man kan bryta ut någonting ur denna utredning,
              om man kan höja straffen inom vissa delar eller om vi v erkligen
              måste vänta till den 1 januari 2019 innan vi kan agera. Jag tycker,
              i alla fall för Liberalernas vidkommande, att det tar alldeles
              för lång tid.
            </seg>
            <seg>
              Den andra reservationen som vi kommer att yrka bifall till, vår
              reservation 36, gäller samröre med terrororganisation.
            </seg>
            <seg>
              Även där har regeringen agerat på ett sätt som tyvärr skapar
              risk att fler som återvänder från Islamiska staten och andra konfliktområden,
              som har stöttat terrorism och jobbat i terrorismens namn, kommer
              att komma undan. Vi har nämligen ingen retroaktivitet i Sverige.
            </seg>
            <seg>
              Vi krävde redan i september tidigareläggande av vissa lagskärpningar
              för terrorism vad gäller både straff och annan kriminalisering.
              Vi har sagt att vi gärna ser nya samtal. Ingenting har hänt.
            </seg>
            <seg>
              Regeringen har delat upp terrorresorna och den andra frågan om
              strid och samröre. Liberalerna har föreslagit att man ska bredda
              paragrafen till att gälla inte bara samröre i samband med strid
              utan allt övrigt samröre runt omkring och i samband med att man
              är med på plats och hjälper till att föra ut Islamiska statens
              budskap eller till och med utför de handlingar som IS ägnar sig
              åt.
            </seg>
            <seg>
              Vi har därför ett särskilt yrkande, där vi går längre. Det är
              därför vi står bakom det.
            </seg>
            <seg>
              (Applåder)
            </seg>
          </u>
          <note type="speaker">
            Anf. 170 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-d6b6ab9f78c82979">
            <seg>
              Herr talman! Jag föreslår att Roger Haddad läser våra reservationer
              om bland annat blåljuspersonal. Där ser man tydligt att vi reserverar
              oss efter ­ som vi har förtroende för att regeringen kommer att
              leverera i enlighet med det som man har utlovat i alla de sammanhang
              som Roger Haddad räknade upp.
            </seg>
            <seg>
              En utredning sitter nu och arbetar, och vi hörde tidigare Roger
              Haddads kollega Krister Hammarbergh redogöra för varför ni har
              förtroende för att den utredningen kommer att presentera bra förslag
              som regeringen kan föra vidare vad gäller frågan om störande av
              räddningsinsatser.
            </seg>
            <seg>
              Jag vill också påpeka det glädjande i att vi faktiskt har fått
              en fällande dom med åtta månaders fängelse för stenkastning mot
              polis. Redan i dag finns det alltså förutsättningar att döma,
              och det görs när det är möjligt.
            </seg>
            <seg>
              Däremot ser vi, precis som Liberalerna, att det finns ett behov
              av att se över lagstiftningen vad gäller skyddet i dess helhet.
              Det tar i sedvanlig ordning lite tid, som det brukar göra i Sverige
              med lagstiftning. Om den förra regeringen hade tagit tag i denna
              fråga hade detta kanske redan varit på plats, men den förra regeringen
              gjorde inte det.
            </seg>
            <seg>
              Detsamma gäller för övrigt terrorismlagstiftningen. När denna
              regering med Miljöpartiet och Socialdemokraterna tillträdde hade
              inget arbete påbörjats gällande till exempel terrorresor, trots
              att den tidigare statsminis ­ tern tagit upp frågan. Den lagstiftningen
              kom på plats rekordsnabbt, och ytterligare delar bereds i Regeringskansliet.
            </seg>
            <seg>
              Vi har dessutom tillsatt en utredning för att se över hela terrorismlagstiftningen
              eftersom så få döms och lagstiftningen är ett lapptäcke.
            </seg>
          </u>
          <note type="speaker">
            Anf. 171 ROGER HADDAD (L) replik:
          </note>
          <u who="roger_haddad_cee043" xml:id="i-3e9cefcc38830635">
            <seg>
              Herr talman! Vi vill gå längre när det gäller förberedelse till
              terrorresor. Regeringen har sagt nej; de har yrkat avslag på våra
              förslag, både förra året och denna gång. Men nu har EU antagit
              direktiv där man säger att de beslut som Sverige och andra EU-länder
              har tagit inte är tillräckliga.
            </seg>
            <seg>
              När jag har ställt frågor till statsrådet och era regeringsföreträdare
              har de sagt att EU-direktivet inte kommer att innebära fler initiativ
              från svensk sida. Jag tror att det är ett förhastat uttalande,
              och jag hoppas innerligt att ni kommer att backa även på den punkten.
              Oavsett om det gäller terroristbrott eller terroristresor, som
              vi har motionerat om, tror vi att några fler skulle kunna stoppas
              och lagföras i tidigare stadier.
            </seg>
            <seg>
              När det gäller blåljus vill jag ändå ställa en fråga till Annika
              Hirvonen Falk mot bakgrund av den situation vi har med otrygghet
              och poliser som inte har kapacitet att finnas i de särskilt utsatta
              och utsatta områdena utan lägger väldigt mycket krut på mordutredningar
              och får prioritera bort mycket annat. Dina koalitionskollegor
              i regeringen har återkommande sagt att detta är jätteallvarligt
              och att vi måste göra något åt det. Varje dag kan jag läsa uttalanden.
            </seg>
            <seg>
              Frågan till Annika Hirvonen Falk är då: Är det rimligt att det
              ska ta tre år innan man kan få till en straffskärpning? Varför
              höjer ni inte till exempelvis minst sex månaders fängelse även
              för normalgraden av hot eller våld mot tjänsteman? Det behöver
              inte utredas i tre år. Eller tycker du det?
            </seg>
          </u>
          <note type="speaker">
            Anf. 172 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-52b1d0a7a67582a6">
            <seg>
              Herr talman! Vi har ökat den polisiära närvaron i de särskilt
              utsatta områdena. Det har skett i bred enighet med alla partier
              som varit pådrivande för den omorganisation av polisen som har
              till syfte att få fler poliser närmare medborgarna. Det som har
              prioriterats högst är just polisnärvaron i de särskilt utsatta
              områdena, därför att det behövs. Det har även gårdagens diskussion
              efter Kalla fakta med all önskvärd tydlighet understrukit: Det
              finns stora behov i vissa områden. Så det stämmer inte att det
              har blivit färre poliser där.
            </seg>
            <seg>
              Min uppfattning är att man, om man ska få till stånd en ordentlig
              lagstiftning, inte i förväg, innan en utredning har presenterat
              sina förslag, ska bestämma sig för vilken som är den bästa lösningen.
              Om vi trodde att det bara handlade om att skärpa straffen för
              våld mot tjänsteman hade det varit en annan utredning.
            </seg>
            <seg>
              Men faktum är att det sannolikt inte är en tillräckligt bra lösning
              – inte om vi också vill omfatta till exempel personal vars enda
              uppgift är att ge vård, som ambulanspersonal, som också blir utsatt.
              Då räcker det inte att bara gå in i bestämmelserna om våld och
              hot mot tjänsteman.
            </seg>
            <seg>
              Jag vet inte vad som är den rimligaste tiden för en utredning.
              Där måste vi lita på experterna. Det viktigaste, Roger Haddad,
              är ju att vi får en lagstiftning på plats som fungerar. När det
              gäller terrorism har det varit hetsigt, med många olika beslut
              som ska implementeras. Det har blivit ett lapptäcke, och vi ser
              resultatet: Få kan faktiskt dömas för dessa brott. Därför behövs
              det ett mer gediget helhetsgrepp.
            </seg>
            <seg>
              (Applåder)
            </seg>
          </u>
          <note type="speaker">
            Anf. 173 ROGER HADDAD (L) replik:
          </note>
          <u who="roger_haddad_cee043" xml:id="i-679206b6258cfd6b">
            <seg>
              Herr talman! Jag tycker att Miljöpartiets argumentation haltar.
              Liberalerna lade för några månader sedan fram ett utskottsinitiativ
              i civilutskottet om tvångsäktenskap kopplat till familjerätten.
              Dagen efter kallade reger ­ ingen till sig Alliansen för att göra
              upp. Så uppenbarligen behöver man inte utreda allting i två eller
              tre år – eller hur, Annika Hirvonen Falk?
            </seg>
            <seg>
              Jag har inte fått något svar på frågan varför det, om det nu
              är så angeläget att förhindra brott mot samhällsviktiga funktioner
              som ambulans, polis och räddningstjänst, ska ta tre år. Ni kommer
              att sitta en hel mandatperiod utan att leverera en enda straffskärpning
              mot de attacker som ni så kraftigt tar avstånd ifrån i medierna.
              Men det håller inte.
            </seg>
            <seg>
              När det avslutningsvis, herr talman, gäller antalet poliser har
              det under er regering blivit färre poliser och färre poliser i
              yttre tjänst, och de har kommit längre från medborgarna. Jag har
              rätt och du har fel.
            </seg>
            <seg>
              När det gäller de utsatta områdena har Polismyndigheten dessutom
              bara plockat från andra delar av Helsingforss län och andra regioner
              för att till exempel skicka ut personer i Rinkeby, Tensta och
              Husby. Där har ni en stor hemläxa att göra, för ni har absolut
              inte levererat fler poliser.
            </seg>
            <seg>
              (Applåder)
            </seg>
          </u>
          <note type="speaker">
            Anf. 174 ANDREAS CARLSON (KD):
          </note>
          <u who="andreas_carlson_21f778" xml:id="i-77f8a8c0979af8c4">
            <seg>
              Herr talman! Jag blev lite inspirerad att debattera polisen när
              jag hörde replikskiftet precis före mitt anförande. Tänk om det
              varje gång regeringen säger att det blir fler poliser faktiskt
              också blev fler poliser – att det var som ett mantra som var självuppfyllande.
            </seg>
            <seg>
              Det är ju tvärtom. När man åker med polisen runt om i landet
              på pass ser man det själv: Det är färre poliser i yttre tjänst.
              Det råder resursbrist; polisorganisationen måste få en kraftig
              resursförstärkning. Detta tror jag att vi får anledning att återkomma
              till här i kammaren i fler debatter.
            </seg>
            <seg>
              I dag debatterar vi betänkandet som rör straffrättsliga frågor.
              Vi kristdemokrater står bakom de tillkännagivanden som finns i
              betänkandet. Vi står också bakom de alliansgemensamma reservationer
              som flera av mina förträffliga kollegor i Alliansen har föredragit
              och lyft fram i den här debatten.
            </seg>
            <seg>
              Ett av tillkännagivandena, herr talman, gäller straffen för brott
              mot person. Vi anser att straffen i högre grad än i dag bör grunda
              sig på den brottsliga handlingens straffvärde, snarare än på brottslingens
              ålder eller andra omständigheter som är knutna till honom eller
              henne.
            </seg>
            <seg>
              Sett ur ett brottsofferperspektiv är straffet nämligen i viss
              mån ett mått på hur allvarligt samhället ser på den kränkning
              som man har blivit utsatt för. Straffets storlek har därför betydelse
              för offrets känsla av upprättelse.
            </seg>
            <seg>
              Jag är glad att utskottet ställer sig bakom min motion om att
              straffen i större utsträckning än i dag bör grunda sig på den
              brottsliga handlingens straffvärde. Jag yrkar också bifall till
              reservation 19 i betänkandet om förmildrande omständigheter.
            </seg>
            <seg>
              Herr talman! Låt mig läsa några rader ur Dagens Nyheter i går:
            </seg>
            <seg>
              Svenskarna som anslutit sig till terrorsekten IS skyddas av grundlagen.
              Trots EU-krav på skärpt lagstiftning fortsätter regeringen att
              prioritera föreningsfriheten framför ett förbud mot att ingå i
              terrororganisatio ­ ner.
            </seg>
            <seg>
              Vi har inte fått direktiv om att ompröva detta, säger Lars Werkström,
              som utreder en ny terrorlag.
            </seg>
            <seg>
              Detta är allvarligt. I den överenskommelse kring åtgärder mot
              terror ­ ism som Alliansen slöt med regeringen i december 2015
              kom vi överens om en skrivning om att straffansvar för samröre
              med terrorgrupper skulle övervägas i den utredning som samme Werkström
              som jag läste om i Dagens Nyheter leder. Att kriminalisera samröre
              med terrororganisatio ­ ner kan inte ställas mot föreningsfriheten.
            </seg>
            <seg>
              IS borde läggas till i de undantag som finns i grundlagen om
              militära organisationer. Det är anmärkningsvärt att regeringen
              prioriterar fören ­ ingsfriheten före terrorbekämpning. Att tillhöra
              en terrororganisation är kriminellt och förenat med straff i länder
              som Frankrike, Tyskland, Holland, Österrike och Belgien. Även
              Norges lagstiftning förbjuder anslutning till terrororganisationer.
              Är dessa länders grundlagar mindre frihetliga än de svenska? Knappast.
            </seg>
            <seg>
              Vi tycker att samma sak ska gälla i Sverige: Allt samröre med
              terrororganisationer ska förbjudas. Chefsåklagare Agnetha Hilding
              Qvarnström bedömer i DN att rättsväsendets chanser att lyckas
              skulle öka om man kriminaliserade medlemskap i terrororganisationer.
              På en rak fråga i en annan artikel i Dagens Nyheter, om Sverige
              också borde ha en sådan lag, svarar hon: Ja, om man vill få stopp
              på det här.
            </seg>
            <seg>
              Vi har grundlagsskyddad föreningsfrihet. Men den finns inte till
              för att skydda Islamiska staten. Vi har också en stolt tradition
              av yttrandefrihet. Men vi accepterar inte spridning av rasistisk
              hatpropaganda. Därför har vi lagen om hets mot folkgrupp. Den
              är ett ingrepp i yttrandefriheten, men det är rätt att förbjuda
              hets, hat och hot med rasistiska och homofoba förtecken.
            </seg>
            <seg>
              Att kriminalisera samröre med en islamistisk mördarsekt hotar
              inte föreningsfriheten. Tvärtom hjälper ett sådant förbud till
              att slå vakt om samhällets grundpelare, där föreningsfriheten
              är en. För våra grundlagar, allt som vårt samhälle vilar på, vill
              IS rasera. Vi ser vilka grymheter de ägnar sig åt i Syrien och
              Irak. Att svenskar som återvänder med detta på sitt samvete ska
              skyddas av föreningsfrihet duger inte.
            </seg>
            <seg>
              Vi kristdemokrater har under många år drivit frågan om att kriminalisera
              medverkan i och stöd till rasistisk, terrorstämplad eller annan
              organiserad brottslighet. Vi välkomnar regeringens förslag att
              kriminalisera förberedelse av terrorhandlingar såsom resor, träningsläger
              och finansiering. Regeringen behöver snarast återkomma till riksdagen
              med ett lagförslag som ytterligare kriminaliserar medverkan i
              stödfunktioner för en terroristorganisation , såsom materielvård,
              transport och underhåll eller matlagning, som bidrar till organisationens
              förmåga att delta i en väpnad konflikt eller att begå allvarliga
              brott. Den som ansluter sig till IS bör enligt lagens mening göra
              sig skyldig till terroristbrott.
            </seg>
            <seg>
              Herr talman! Jag vill ha svar på varför regeringen gjort avsteg
              från terroröverenskommelsen, som jag bedömer det. Vi var överens
              om skrivningen om att straffansvar för samröre skulle övervägas
              i utredningen, men utredaren säger till DN: Grundlagsändringar
              är ingenting vi kommer titta på. Det hade i så fall krävts tydliga
              direktiv från regeringen.
            </seg>
            <seg>
              Tydliga direktiv saknas. Frågan är om vi kan få ett tydligt svar
              från regeringen: Varför ges inte sådana direktiv?
            </seg>
            <seg>
              (Applåder)
            </seg>
          </u>
          <note type="speaker">
            Anf. 175 ANNIKA HIRVONEN FALK (MP):
          </note>
          <u who="annika_hirvonen_falk_3c3c3b" xml:id="i-9eafe7e0d113270c">
            <seg>
              Herr talman! I det avslutande replikskiftet kom Roger Haddad
              från Liberalerna med så många osakliga påståenden att jag kände
              att de ändå behöver bemötas. Till att börja med påstod Roger Haddad
              att det har blivit färre poliser i Sverige. Detta stämmer inte.
              Enligt den statistik som vi som sitter i polisens insynsråd kontinuerligt
              får rapporterad till oss fortsätter antalet poliser att öka, och
              antalet polisanställda, vilket inkluderar även civila, har aldrig
              varit högre än i dag.
            </seg>
            <seg>
              Det som Roger Haddad tar upp vad gäller omfördelning av poliser
              på kort sikt från vissa områden till andra områden stämmer. Om
              vi vill ha fler poliser i särskilt utsatta områden, vilket vi
              vill, finns det inte en massa poliser på hyllan som det bara är
              att plocka in där, utan då måste vi använda poliser som har haft
              andra, mindre angelägna arbetsuppgifter. Jag trodde nog att vi
              här i kammaren var överens om att motverka den organiserade brottsligheten
              i de särskilt utsatta områdena, som hotar inte bara kvinnors möjlighet
              och utrymme i det offentliga rummet utan faktiskt i grunden demokratin
              och samhällets trovärdighet. Det är en av de absolut mest prioriterade
              frågorna. Det är kanske viktigare än att patrullera i något mindre
              utsatt område.
            </seg>
            <seg>
              Sedan har jag en kommentar vad gäller utredning om barnäktenskap,
              där det finns en bred enighet i den här kammaren. Även den frågan
              kommer att behöva utredas, precis som med all lagstiftning i det
              här landet. Sverige har en lång och stolt tradition av gedigen
              lagstiftning via utredning, breda remisser och beredning i Regeringskansliet.
            </seg>
          </u>
          <note type="speaker">
            Anf. 176 ROGER HADDAD (L) replik:
          </note>
          <u who="roger_haddad_cee043" xml:id="i-b02a71418eb0b17a">
            <seg>
              Herr talman! Räknar man antalet polisanställda totalt har det
              blivit fler. Men jag talar om poliser, och de har blivit färre.
              Vi hade detta uppe för drygt en vecka sedan och ställde samma
              fråga till inrikesministern. Han sa inte emot. Det finns mindre
              än 20 000 poliser, under er regering.
            </seg>
            <seg>
              Dessutom räknar Socialdemokraterna och Miljöpartiet in aspiranterna
              i denna siffra. Jag har kontrollerat detta med bland annat Polisförbundet
              innan jag gick hit till kammaren. Regeringen räknar in aspiranter
              när man säger att vi aldrig har haft så många poliser i Sverige.
              Det stämmer inte. Det är fel.
            </seg>
            <seg>
              Aspiranter är studenter vid de tre lärosätena Umeå, Växjö och
              Södertörn. Vi måste bygga den här debatten på fakta och sanning.
              Antingen har vi fler poliser eller inte.
            </seg>
            <seg>
              Dessutom har 950 poliser slutat bara under förra året, varav
              ca 200 gick i ålderspension. Resten har slutat av andra skäl.
              Det är klart att detta påverkar antalet poliser totalt. Det är
              därför vi har olika budgetförslag och olika ambitioner i polisbudgeten.
            </seg>
            <seg>
              Det var dock inte detta som var debattens fokus när vi talar
              om detta betänkande. Vi talade om blåljuspersonal och attacker
              mot dem i de utsatta områdena. Frågan var varför det ska behöva
              ta tre år innan man kan skärpa straffen. Jag fick inga bra svar,
              annat än att allting måste utredas. Då jämförde jag med frågan
              om barnäktenskap och vårt initiativ i civilutskottet, där vi var
              beredda att lägga fram lagstiftning i riksdagen, för vi har den
              möjligheten. Dagen efter bjöd regeringen in oss och sa: Låt oss
              göra upp!
            </seg>
          </u>
          <note type="speaker">
            Anf. 177 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-fab3736eaaf786d3">
            <seg>
              Herr talman! Om saken gäller att Liberalerna vill bli inbjudna
              till reger ­ ingen för att göra upp i frågan om blåljuspersonal
              har jag nog missuppfattat det hela. Jag uppfattade att invändningen
              gällde att det tar tid och att saker behöver utredas. Men detta
              gäller ju i båda de här fallen – både frågan om attacker mot blåljuspersonal
              och vilket straffrättsligt skydd som ska gälla och frågan om barnäktenskap,
              både det straffrättsliga och civilrättsliga.
            </seg>
            <seg>
              Jag tror inte på att spotta ur sig lagstiftning vid sittande
              bord, utan jag tror på de breda processer som vi har en tradition
              av i Sverige, där experter sitter i utredningar och vaskar fram
              bra lagförslag som kan fungera och som sedan går ut på bred remiss
              till olika myndigheter och intresseorganisationer. Inte minst
              bereds förslagen också i Regeringskansliet. I mitt anförande hann
              jag inte med att säga att det är precis detta som just nu sker
              med den andra delen av Lars Werkströms terroristutredning. Den
              bereds i Regeringskansliet.
            </seg>
            <seg>
              Ibland är förslagen inte så enkla. Ibland är de inte helt bra
              och genomförbara. Ibland kommer remissinstanserna med olika synpunkter
              som man måste ta hänsyn till. Detta är en aspekt som jag tar på
              stort allvar.
            </seg>
            <seg>
              Vad gäller antalet poliser undrar jag om vår missuppfattning
              kanske beror på vad vi jämför med. Även om en del poliser har
              slutat är just nu totalsumman, i alla fall månad för månad fram
              till årsskiftet, positiv. Men det är möjligt att vi jämför med
              olika tal. Det är ju lite onödigt att bråka om det.
            </seg>
            <seg>
              Jag ser fram emot att vi reder ut fakta och får en gemensam bild
              av läget. I vilket fall som helst är vi överens om att polisen
              behöver mer resurser, så att fler människor kan göra det viktiga
              arbetet med att bekämpa brott.
            </seg>
          </u>
          <note type="speaker">
            Anf. 178 ROGER HADDAD (L) replik:
          </note>
          <u who="roger_haddad_cee043" xml:id="i-340940bcd63dfd03">
            <seg>
              Herr talman! Jag efterfrågade inte någon överläggning om blåljuspersonal.
              Jag kritiserade regeringspartierna för att det ska ta tre år innan
              man kan skärpa straffen för attacker mot blåljuspersonal som ambulans
              och polis. Trots att regeringsföreträdare har ägnat hela förra
              året åt att framhålla hur allvarligt detta är ska det, enligt
              planen, gå ända fram till den 1 januari 2019 innan ny lagstiftning
              kan träda i kraft. Det var detta vår kritik handlade om. För min
              del tycker jag att det inte riktigt går ihop med den allvarliga
              situation vi ser i de mest utsatta områdena.
            </seg>
            <seg>
              Herr talman! Jag vill ställa en fråga när det gäller antalet
              poliser – det var ju därför Annika Hirvonen Falk gick upp i talarstolen.
              Menar Annika Hirvonen Falk att Sverige har fler poliser i dag
              jämfört med när vi satt i regering, om man rensar ut utredare
              och aspiranter?
            </seg>
          </u>
          <note type="speaker">
            Anf. 179 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-2914072dab9e07e9">
            <seg>
              Herr talman! Inledningsvis vill jag säga att jag inte tycker
              att det är relevant att rensa statistiken från de poliser som
              utreder brott. Det är klart att det i vissa sammanhang är relevant
              att titta på hur många som jobbar med brottsutredning och hur
              många som är ute i ingripandeverksamhet. Men i slutändan är de
              alla poliser. Jag tror inte att det vore en bra idé att plocka
              många av de utredarna och i stället sätta ut dem på gatan, för
              vi har en väldigt allvarlig situation. Brottsuppklaringen har
              minskat under sju års tid. Då ska vi inte skära ned på antalet
              brottsutredare i polisen.
            </seg>
            <seg>
              Nu har vi sett en försiktigt positiv trend för första gången
              på sju år. Jag hoppas verkligen att det håller i sig. Jag tror
              att det vore kontraproduktivt att plocka bort de utredarna.
            </seg>
            <seg>
              Jag tror inte att det finns något ytterligare att tillägga, herr
              talman.
            </seg>
          </u>
          <note type="speaker">
            Anf. 180 ANDREAS CARLSON (KD) replik:
          </note>
          <u who="andreas_carlson_21f778" xml:id="i-256debc576c226d0">
            <seg>
              Herr talman! Jag kan inledningsvis konstatera att Roger Haddad
              inte fick mycket till svar på frågan om det är fler eller färre
              poliser. Men det var inte det jag tänkte fråga om.
            </seg>
            <seg>
              När vi besöker poliser runt om i landet ser vi hur områdespoliser
              får fajtas för att få fortsätta arbeta med det brottsförebyggande
              arbetet. De dras till andra saker. De dras till ingripandeverksamhet.
              De kan behöva ta av sig uniformen och jobba civilt som spanare
              för att täcka de hål som uppstår med tanke på de stora problem
              som finns i Sverige men också i polisorganisationen.
            </seg>
            <seg>
              Samtidigt vet vi att utredningar prioriteras ned. Grova brott
              prioriteras ned i utredningar. På en polisstation som jag besökte
              sa man: Vi kan bara prioritera utredningar och utredningsverksamhet
              där vi har häktade personer just nu. Allt annat får ligga på vänt.
            </seg>
            <seg>
              Mot bakgrund av hur det ser ut inom polisen skulle jag vilja
              be Annika Hirvonen Falk ge mig ett exempel på mindre angelägna
              arbetsuppgifter som kan prioriteras ned, som inte redan är nedprioriterade.
              Annika Hirvonen Falk sa i sitt anförande att man kan ägna sig
              mindre åt mindre angelägna arbetsuppgifter. Jag skulle vilja ha
              ett exempel på en sådan arbetsuppgift som inte redan är nedprioriterad,
              när grova brott prioriteras ned och när områdespoliser tvingas
              göra annat än just det brottsförebyggande arbetet.
            </seg>
          </u>
          <note type="speaker">
            Anf. 181 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-ef8a0eed4e847a19">
            <seg>
              Herr talman! Jag måste instämma i beskrivningen att det är mycket
              all ­ varligt och olyckligt när de områdespoliser som ska arbeta
              brottsförebyg ­ gande måste plockas in för annan verksamhet. En
              enig riksdag vill ju prio ­ ritera så att polisen kan arbeta med
              långsiktigt relationsskapande gentemot kommuner, olika organisationer
              och medborgare. Det är en viktig uppgift för områdespoliserna.
              Därför tycker jag att det behövs mer resurser till po ­ lisen.
              Det finns behov som inte dagens organisation förmår att täcka.
            </seg>
            <seg>
              Men det jag tog upp i mitt anförande, herr talman, var frågan
              om prioriteringen av de särskilt utsatta områdena. Jag undrar:
              Är vi inte överens, Andreas Carlson? Låt oss säga att vi ska prioritera
              de särskilt utsatta områdena och att vi på allvar menar att det
              är det absolut viktigaste! Är det inte rimligt, innan vi får på
              plats fler nya poliser och allt vad vi nu önskar oss, att göra
              precis som Polismyndigheten har gjort? De har plockat poliser
              från andra områden som inte är lika brottsutsatta.
            </seg>
          </u>
          <note type="speaker">
            Anf. 182 ANDREAS CARLSON (KD) replik:
          </note>
          <u who="andreas_carlson_21f778" xml:id="i-f753d8c95109f82d">
            <seg>
              Herr talman! Skillnaden är 2,4 miljarder. Det är skillnaden mellan
              regeringens budget till polisen och Kristdemokraternas budget.
            </seg>
            <seg>
              Jag bad om ett exempel – om vi går tillbaka till frågan – på
              en mindre angelägen arbetsuppgift. Jag kanske ska tolka svaret
              så här: Även om det är behjärtansvärt med områdespoliser som kan
              jobba förebyggande är det mindre angeläget än att arbeta i utanförskapsområdena.
              Kristdemokraterna tycker inte det. Vi tycker att vi ska ha en
              uthållighet. Vi ska arbeta förebyggande. Vi ska vara på plats
              med polisen i utanförskapsområdena, men vi har också en kraftfull
              satsning på att polisen ska kunna fortsätta arbeta i mindre kommuner
              och vara på skolorna.
            </seg>
            <seg>
              En områdespolis som jag träffade i en kommun i mitt hemlän, Jönköpings
              län, sa: Om vi inte får jobba kontinuerligt med det brottsförebyggande
              arbetet kommer vi snart att ha små Malmö över hela landet. Det
              är ett citat från en polis som jag träffade.
            </seg>
            <seg>
              Jag tycker inte att det är mindre angeläget att fortsätta arbeta
              brottsförebyggande och att ha poliser knutna till skolorna. De
              kan samverka med skolan, socialen, civilsamhället, familjer och
              lokalsamhället. Det är därför som vi så kraftfullt satsar på polisen
              från Kristdemokraternas sida.
            </seg>
            <seg>
              Jag kan förstå att regeringen behöver säga att detta är mindre
              angeläget, med tanke på att man har mycket mindre pengar. Ni säger
              att ni satsar på polisen. Ni säger att det ska bli fler poliser
              och att det har blivit fler poliser. Ni svarar inte på Roger Haddads
              fråga om det faktiskt har blivit fler eller om det har blivit
              färre.
            </seg>
            <seg>
              Men när vi ser dessa behov behöver vi se till att få fram civila
              administratörer som kan avlasta personer som kan gå ut i yttre
              tjänst igen. Vi har sagt att vi kan samarbeta mer med ordningsvakter.
              Man kan också se över hur man kan samarbeta med försvaret, som
              Polismyndigheten efterfrågade i veckan. Det finns en mängd olika
              saker man kan göra i stället för att dra ned och kalla förebyggande
              arbete för mindre angeläget.
            </seg>
          </u>
          <note type="speaker">
            Anf. 183 ANNIKA HIRVONEN FALK (MP) replik:
          </note>
          <u who="annika_hirvonen_falk_3c3c3b" xml:id="i-dd76ab1cc499faf2">
            <seg>
              Herr talman! Jag tror aldrig att någon har anklagat mig för att
              kalla brottsförebyggande arbete för mindre angeläget. Det har
              jag heller inte gjort i detta fall.
            </seg>
            <seg>
              Men även med de storsatsningar som Kristdemokraterna vill ha
              är vi i ett läge där det tar två och ett halvt år att utbilda
              nya poliser. I väntan på att de utbildas har vi att välja mellan
              att antingen ha lika många poliser i de särskilt utsatta områdena
              som i områden där det är lugnt och tyst eller att inte ha det.
              Jag tycker att vi måste vara ärliga och säga: När vi prioriterar
              dessa områden och inte har några poliser på hyllan att plocka
              ned måste vi plocka poliser någon annanstans.
            </seg>
            <seg>
              Jag tycker inte att det är rätt prioriterat att plocka områdespoliserna.
              Men när jag träffar en polis som har blivit omplacerad från Nacka
              till norra Botkyrka kan jag ha stor respekt för att Polismyndigheten
              har gjort den prioriteringen, inte minst med tanke på att vi i
              kammaren faktiskt är eniga om att polisen måste agera mot den
              organiserade brottsligheten i de särskilt utsatta områdena.
            </seg>
            <seg>
              Sedan har vi flera förslag, bland annat kring transporter av
              frihetsberövade, där vi helt har plockat bort vissa arbetsuppgifter
              från polisen och lagt dem på andra myndigheter. Här finns det
              mer att göra för att frigöra resurser för polisen. Låt oss fortsätta
              att arbeta konstruktivt även på det området!
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 6 april.)
          </note>
          <note>
            § 15 Processrättsliga frågor
          </note>
          <note>
            Justitieutskottets betänkande 2016/17:JuU17
          </note>
          <note>
            Processrättsliga frågor
          </note>
          <note>
            föredrogs.
          </note>
          <note type="speaker">
            Anf. 184 BEATRICE ASK (M):
          </note>
          <u who="beatrice_ask_a7c062" xml:id="i-6e6fc7fbee68aea3">
            <seg>
              Herr talman! Vi ska nu diskutera processrättsliga frågor. Det
              är viktiga frågor. Jag vill börja med att säga att vi i Moderaterna
              står bakom alla våra reservationer, men för tids vinnande yrkar
              jag bifall endast till reservation 4 som gäller utökad användning
              av hemliga tvångsmedel.
            </seg>
            <seg>
              I detta betänkande hanteras 75 yrkanden. På tre punkter föreslår
              utskottet tillkännagivanden. Övriga motioner avstyrks eller behandlas
              förenklat. De tre tillkännagivanden som vi gör är viktiga.
            </seg>
            <seg>
              Det första gäller utökade möjligheter till kameraövervakning
              i brottsutsatta områden. Utskottsmajoriteten menar att det behövs,
              inte minst för att öka brottsuppklaringen. Kameror är viktiga
              när poliserna är för få och vittnen är tysta – så kan man enkelt
              uttrycka det.
            </seg>
            <seg>
              Det andra handlar om att vi vill se över hur arbetet med att
              förhindra brott mot rättsväsendets anställda kan stärkas. Det
              händer tyvärr att rättsvårdande personal utsätts för hot och andra
              brott. Utredningen om ordning och säkerhet i rättssalarna, som
              socialdemokrater och andra hänvisar till, behandlar ju inte den
              här bredare och viktiga frågan. Därför har majoriteten gjort detta
              påpekande.
            </seg>
            <seg>
              Det tredje tillkännagivandet handlar om att vi vill utreda om
              beslut om hemlig avlyssning respektive hemlig övervakning av elektronisk
              kommunikation ska kunna kopplas till en person i stället för ett
              nummer eller en adress. Jag är väldigt förundrad över regeringspartiernas
              reservation. Man hänvisar i reservationen till ett utredningsarbete
              i syfte att stärka skyddet för den enskildes integritet. Såvitt
              jag vet behandlade inte Integritetsutredningen dessa frågor. Men
              vår uppfattning är: Om man ska fatta beslut om hemliga tvångsmedel
              ska det göras efter en noggrann bedömning av balansen mellan brottets
              allvar och personlig integritet.
            </seg>
            <seg>
              När man väl har bestämt sig för att man ska ha hemliga tvångsmedel
              är det ganska bra att göra det på ett praktiskt sätt. Den ordning
              som nu gäller innebär att polisen måste söka om och söka om. Vi
              träffar alltså inte direkt den problematik som beslutet avser
              att träffa, utan det blir onödig byråkrati.
            </seg>
            <seg>
              Förslaget innebär en förenkling och en praktisk tillämpning som
              enligt min uppfattning inte på något sätt berör frågan om integritet.
              Det är märkligt att man inte kan ändra i en sådan här praktisk
              fråga, där polismyndigheterna menar att det skulle underlätta
              deras arbete.
            </seg>
            <seg>
              Jag medger att frågor om hemliga tvångsmedel många gånger är
              svåra. Det är principer som ska vägas mot varandra. Men det handlar
              också om kriminalitetens utveckling och den ständiga teknikutvecklingen,
              som inte minst kriminella är snabba med att anamma och använda.
            </seg>
            <seg>
              Att kunna utreda brott är allvarliga frågor oavsett hur komplicerat
              det är. Därför vill vi moderater utreda möjligheter att använda
              information från signalspaning också när förundersökning har inletts.
              Det har vi fortfarande inte fått en majoritet med oss på, men
              det är viktigt att vi kan använda denna typ av information eftersom
              vi till exempel behöver utreda resande till terroristverksamhet
              utomlands och en hel del annat.
            </seg>
            <seg>
              Vi tycker också att man måste se över reglerna för beslag och
              husrannsakan, för de behöver uppdateras. Det är riktigt som regeringssidan
              säger: En utredning är tillsatt. Men det blir en proposition i
              bästa fall sent nästa vår. Det är väldigt långt fram, och det
              är klart att vi gärna vill se detta snabbare eftersom de kriminella
              är inne på den moderna tekniken väldigt snabbt.
            </seg>
            <seg>
              Det tredje jag tycker att man behöver nämna är att vi måste få
              en snab ­ bare och bättre hantering av stöldbrott i butik. Vi
              hade tidigare ett resone ­ mang om tillträdesförbud. Men det handlar
              också om möjligheten att han ­ tera ärendena bättre. Man hör ofta
              butiksägare klaga över att det är svårt att få polisen att komma.
              Ibland får man poliser att komma, men de säger: Varför ringer
              du om det här? Det blir ju ändå just ingenting.
            </seg>
            <seg>
              Detta är en hantering som är irriterande för alla, samtidigt
              som det faktiskt är allvarligt med dessa stöldbrott som återkommer
              hela tiden. Här finns nu ett arbete igång för att försöka att
              återuppliva det som förut kallades för snattofonen. Det finns
              möjligheter att göra det redan i dag.
            </seg>
            <seg>
              Vi har motionerat, och vi tycker att man ska titta på ytterligare
              åtgärder för att säkerställa att vi får en snabbare och mer funktionell
              hantering av anmälningarna. Då måste man nog arbeta med mer än
              bara det som är befintligt i dag.
            </seg>
            <seg>
              Jag yrkar bifall till reservation 4, som jag sa tidigare. I övrigt
              tycker jag att utskottet har hanterat de frågor som behandlas
              i betänkandet på ett bra sätt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 185 SUSANNE EBERSTEIN (S):
          </note>
          <u who="susanne_eberstein_a552a5" xml:id="i-870fa37c1cc58ec5">
            <seg>
              Herr talman! Hur våra domstolar fungerar och hur dömandet ska
              gå till intresserar människor i Sverige.
            </seg>
            <seg>
              Just nu pågår till exempel en serie kallad Domstolen i tv, som
              åskådliggör hur olika processer går till. Det är bra att det visas
              eftersom många tror att det går till som i amerikanska filmer.
              Våra processordningar skiljer sig högst väsentligt åt, och det
              är viktigt att det kommer fram ordentligt.
            </seg>
            <seg>
              Riksdagsledamöter från olika utskott , och givetvis även oppositionen
              i justitieutskottet , skriver många motioner i ämnet. Som gammal
              domstolsjurist tycker jag att det är spännande att det finns många
              synpunkter och förslag till det man förhoppningsvis menar skulle
              förbättra den dömande verksamheten.
            </seg>
            <seg>
              I betänkandet ingår också motioner om bland annat kameraövervakning
              och motioner om hemliga tvångsmedel, som väl i och för sig kan
              sägas ligga utanför den dömande verksamheten men som ändå betraktas
              som liggande inom processrätten.
            </seg>
            <seg>
              Sedan valet 2014 har den socialdemokratiska regeringen kommit
              med många förslag inom området och också tillsatt en mängd utredningar.
              Man har lagstiftat om en modernare rättegång som syftar till att
              effektivisera och förbättra domstolsväsendet. Man har lagstiftat
              om ökad endomarbehö ­ righet, ett nytt system för patent- och
              marknadsdomstol, förstärkt rätts ­ säkerhet i förundersökningsförfarandet,
              brottsmisstänktas bättre tillgång till försvarare och insyn i
              förundersökningar med mera.
            </seg>
            <seg>
              Vi ska snart i denna kammare diskutera lagförslag om en effektivare
              och mer ändamålsenlig mark- och miljöprocess och ett lagförslag
              om utverkad samverkan mellan domstolar.
            </seg>
            <seg>
              För närvarande pågår en utredning om kameraövervakning, brottsbekämpning
              och integritetsskydd, en utredning om förbättrade förutsättning
              ­ ar för ordning och säkerhet i domstolarna, en utredning om att
              se över reglerna om beslag och husrannsakan, en utredning om processrätt
              och stora brottmål, som ska se hur man kan effektivisera och modernisera
              stora brottmål, en utredning om hemlig dataavläsning, en utredning
              om domarrekryteringen och slutligen en utredning om datalagring.
              Alla dessa utredningar ska komma med förslag under detta år. Mycket
              arbete pågår således för att förhoppningsvis förbättra och utveckla
              verksamheter inom området.
            </seg>
            <seg>
              I betänkandet föreslås alltså tre tillkännagivanden. Ett tillkännagivande
              från riksdagen betyder att regeringen ska komma tillbaka till
              riksdagen och rapportera på vilket sätt den fråga som tas upp
              i tillkännagivandet har hanterats eller kommer att hanteras.
            </seg>
            <seg>
              Det första förslaget om tillkännagivande rör kameraövervakning
              på all ­ män plats. Här finns redan en utredning på väg. Så snart
              som juni i år ska ett betänkande avlämnas. Här har en särskild
              utredare fått i uppdrag av regeringen att närmare studera ett
              brett spektrum av frågor om kamera ­ övervakning. Syftet är att
              säkerställa att kameraövervakning kan användas där det behövs
              för att bekämpa brott och samtidigt garantera ett starkt skydd
              för den personliga integriteten. Utredaren ska även analysera
              hur regleringen i kameraövervakningslagen bör anpassas till den
              nya EU-rättsliga dataskyddsregleringen. Ett tillkännagivande till
              regeringen torde därför vara tämligen meningslöst.
            </seg>
            <seg>
              I ett annat förslag till tillkännagivande uppmanas regeringen
              att se över hur arbetet med att förhindra brott mot rättsväsendets
              anställda kan stärkas. Regeringen har i detta fall givit en särskild
              utredare i uppdrag att se över om reglerna för säkerhet i domstolarna
              kan tydliggöras och skärpas. Uppdraget ska redovisas senast den
              1 juni 2017.
            </seg>
            <seg>
              Därutöver har en utredning, som vi redan har talat om här i kammaren
              i föregående ärende, tillsatts som ska se över det straffrättsliga
              skyddet för blåljuspersonal och andra samhällsnyttiga funktioner.
              Enligt vad som har framkommit pågår också vid flera myndigheter
              ett arbete som syftar till att öka säkerheten för de anställda.
              Med detta i beaktande ser vi inte heller här behov av något tillkännagivande.
              Man ska dessutom komma ihåg att det inte är tillåtet i dag att
              hota eller på annat sätt vara våldsam mot till exempel domare.
            </seg>
            <seg>
              Det sista förslaget till tillkännagivande rör, som vi har hört
              här, ett beslut om att hemlig avlyssning ska knytas till person.
              Lagen i dag tar sikte på att en person har en telefon. Det är
              självklart en förlegad bild av verkligheten. För närvarande pågår
              ett omfattande utrednings- och beredningsarbete i frågor som rör
              hemliga tvångsmedel. Dessutom pågår en utredning som rör huruvida
              hemlig dataavläsning bör införas. Den avger sitt förslag under
              hösten 2017.
            </seg>
            <seg>
              Besvärliga avgränsningar och mer överskottsinformation kommer
              att bli nötter som måste knäckas. Vi tycker därför att det finns
              anledning att invänta utredningar som är på gång i frågor inom
              integritetsområdet.
            </seg>
            <seg>
              Herr talman! Jag står givetvis bakom våra reservationer men yrkar
              inte bifall till dem utan yrkar bifall endast till utskottets
              förslag i betänkandet i övrigt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 186 BEATRICE ASK (M) replik:
          </note>
          <u who="beatrice_ask_a7c062" xml:id="i-220774eeb9ef2c82">
            <seg>
              Herr talman! När man lyssnar på Susanne Eberstein får man ett
              intryck av att vi skulle vara helt överens i sakfrågorna. Det
              är positivt om det är på det sättet.
            </seg>
            <seg>
              Susanne Eberstein tycker dock att tillkännagivandena är onödiga.
              Jag delar inte den uppfattningen. Precis som jag sa i mitt inlägg
              utreder man dessa frågor, eller i alla fall vissa av dem. Men
              det betyder ju inte att det kommer att läggas fram förslag. Om
              majoriteten har en bestämd uppfattning i en sakfråga tycker jag
              att det är viktigt att man tydliggör att man anser att det behöver
              ske något i en bestämd riktning.
            </seg>
            <seg>
              Ta detta med kameraövervakning som ju är en svår och mycket kontroversiell
              fråga. Överallt möter man företrädare för kommuner och verksamheter
              som tycker att det är en mycket spretig hantering av detta och
              att det finns många problem. Framför allt finns det i utsatta
              områden en irritation över att man inte har fått tillstånd för
              kameraövervakning eftersom man menar att det skulle vara till
              stöd för det trygghetsskapande arbete man bedriver. Inte minst
              från Järvafältet har det här varit en fråga som har drivits många
              gånger.
            </seg>
            <seg>
              Då tycker vi att det är rimligt att riksdagens majoritet tydliggör
              att vi är beredda att faktiskt säkerställa att det blir lättare
              att få tillstånd för den här typen av kameraövervakning i brottsutsatta
              områden som ett svar på den oro som finns. Det går inte att bara
              hänvisa till att det finns en utredning. Det blir väldigt konstigt.
            </seg>
            <seg>
              Det gäller också de andra förslagen där vi tycker att utredningarna
              inte räcker till. När det till exempel gäller personal inom rättsväsendet
              är det inte en specifik fråga i den utredning som handlar om säkerheten
              i domstol. Den är ju vidare än så. Det är inte så länge sedan
              en polis blev attackerad i sin bostad, och det finns annan rättspersonal
              som utsätts för än det ena, än det andra.
            </seg>
            <seg>
              Vi tycker att man seriöst måste titta på säkerheten för den här
              personalen.
            </seg>
          </u>
          <note type="speaker">
            Anf. 187 SUSANNE EBERSTEIN (S) replik:
          </note>
          <u who="susanne_eberstein_a552a5" xml:id="i-444f699165b4077a">
            <seg>
              Herr talman! Det är oppositionens privilegium att göra tillkännagivanden,
              framför allt i den parlamentariska situation som vi i dag befinner
              oss i. Jag har full respekt för det och förståelse för att vi
              råkar ut för detta.
            </seg>
            <seg>
              När det gäller kameraövervakningen och den spretiga hanteringen
              är det ju därför det är så viktigt att utreda det här ordentligt
              så att vi kan få en bra lagstiftning på plats. Jag tycker mig
              ha lång erfarenhet, och gör man slarviga utredningar finns det
              risk att det blir en slarvig lagstiftning. Därför är det viktigt
              att man verkligen tittar över alltihop ordentligt med mycket svåra
              frågor. Utredare kan faktiskt också tala med sin uppdragsgivare
              om de tycker att de har fått direktiv som inte fungerar eller
              att de känner att det här borde göras på ett bättre eller annat
              sätt. Det har hänt, säkert även under Beatrice Asks tid i regering.
            </seg>
            <seg>
              Det är förfärligt att en polis blir attackerad i sin bostad,
              men det är på intet sätt straffritt i dag. Det måste man ändå
              komma ihåg. Det låter lätt i debatten som att det skulle vara
              alldeles straffritt att ge sig på rättsväsendets personal och
              att det därför är så förskräckligt att den här blåljusutredningen
              dröjer. Men mycket av det som kommer att komma fram är redan kriminaliserat.
              Det som kan tillkomma är just sådan t som skydd, anonymitet och
              alla möjliga sådana saker som man kanske behöver fundera på närmare.
            </seg>
          </u>
          <note type="speaker">
            Anf. 188 BEATRICE ASK (M) replik:
          </note>
          <u who="beatrice_ask_a7c062" xml:id="i-6edfc117b984119a">
            <seg>
              Herr talman! Det som rör blåljuspersonalen träffar naturligtvis
              polisen, men rättsväsendets personal är ett vidare begrepp. En
              väldans massa folk hamnar mellan stolarna. Det är det vi pekar
              på. Vi behöver en bredare syn på säkerheten för den personalen
              eftersom vi ser att det blir ett tuffare klimat. Det tror jag
              är viktigt.
            </seg>
            <seg>
              När det gäller kameraövervakning delar jag uppfattningen att
              man måste göra noggranna utredningar, men det är viktigt att markera
              detta med det brottsutsatta området som vi gör i tillkännagivandet.
              Vi har erfarenheten att det begås många brott i utsatta områden.
              Poliserna är för få, och det är ingen tvekan om att kameraövervakning
              ger bättre förutsättningar att beivra brott. Det är lättare att
              utreda, och det är en viktig källa till bevis.
            </seg>
            <seg>
              Jag nämnde på ett kortfattat sätt i mitt anförande att när det
              är för få poliser och när många vittnen är tysta är kamerorna
              till mycket stor hjälp. Det är ett viktigt skäl till att vi tycker
              att man måste kunna få ha kamera ­ övervakning oftare i brottsutsatta
              områden. Det måste vara ett kriterium som man tar hänsyn till.
              Det är en viktig åsikt som vi signalerar med det här tillkännagivandet,
              och det är poängen med tillkännagivanden.
            </seg>
            <seg>
              Man kan säga att det här är sådant som man råkar ut för om man
              sitter i regering. Egentligen är tillkännagivanden nästan det
              enda verktyg som riksdagen har för att markera att vi har en bestämd
              uppfattning från en majoritet. Det är ett viktigt verktyg som
              vi ska använda, och det gör vi i det här fallet på 3 punkter av
              75 yrkanden. Det tycker jag ändå är en ganska liten andel.
            </seg>
          </u>
          <note type="speaker">
            Anf. 189 SUSANNE EBERSTEIN (S) replik:
          </note>
          <u who="susanne_eberstein_a552a5" xml:id="i-a92bab00e4830ed3">
            <seg>
              Herr talman! Jag har ingen annan uppfattning när det gäller kamera
              ­ övervakning. Jag tror att man skulle komma mycket långt med
              det. Jag har erfarenhet av hur det fungerar i London, och jag
              tror att den brittiska be ­ folkningen är mycket positiv till
              att ha sådana här kameror överallt på all ­ män plats.
            </seg>
            <seg>
              Det är just det här som utredningen ska ta tag i, och vi insåg
              gemensamt att det inte var bra som det var och att länsstyrelserna
              var alldeles för stränga. Antagligen har deras beslut inte överklagats
              i tillräckligt stor utsträckning, för det är möjligt att det hade
              blivit mycket mer i så fall.
            </seg>
            <seg>
              Vi är alltså hjärtligt överens om att det här ska ske. I juni
              kommer utredningen, och jag är övertygad om att vi faktiskt kommer
              att kunna vara överens om det här, därför att det är en ny tid,
              och det här är ett väldigt bra vapen.
            </seg>
            <seg>
              När det gäller att rättsväsendets personal hamnar mellan stolarna
              vet jag inte vilka stolar det skulle vara. Om man begår brott
              och övervåld mot rättsväsendets personal döms man ju redan i dag,
              så jag tycker att det låter lite konstigt att säga att de skulle
              hamna mellan stolarna. Däremot kan man öka säkerheten på många
              olika sätt. Det kan arbetsgivaren faktiskt göra redan i dag. Det
              är mycket viktigt att personalen vid domstolarna känner sig skyddad.
              Det är självklart, och det kan väl ingen ha något emot. Men även
              i dag är det faktiskt kriminaliserat att ge sig på den personalen.
            </seg>
            <seg>
              (Applåder)
            </seg>
          </u>
          <note type="speaker">
            Anf. 190 ADAM MARTTINEN (SD):
          </note>
          <u who="adam_marttinen_6e4e4c" xml:id="i-d573762de2fd1b2e">
            <seg>
              Herr talman! Vi står bakom våra reservationer, men för tids vinnande
              vill jag begränsa mina yrkanden till reservation 15 om häktning
              och reservation 16 om vittnen.
            </seg>
            <seg>
              I betänkandet för processrättsliga frågor finns det tre tillkännagivanden
              till regeringen. Det är frågor som Sverigedemokraterna aktivt
              debatterat och velat se förbättringar kring under en längre tid.
            </seg>
            <seg>
              Kameraövervakning är en sådan sak. Där vet vi att polisen har
              haft mycket stor nytta av kameraövervakning för att nå en uppklaringsprocent
              när det gäller brott som tidigare varit helt hopplösa. Bilbränderna
              är ett exempel där man från polisen själv anger att kameraövervakning
              varit till stor nytta. Enligt polisen visar även erfarenheter
              från städer som drabbats av terrorattacker att kameraövervakning
              varit avgörande för att kunna spåra och oskadliggöra gärningsmän
              samt förhindra fler attacker.
            </seg>
            <seg>
              I tillkännagivandet menar vi att det måste bli enklare för polisen
              att få använda sig av kameraövervakning vid brottutsatta platser,
              och det är bra. Men Sverigedemokraterna vill mer. Vi anser även
              att polisen enklare än i dag ska kunna använda sig av kameraövervakning
              för fler platser och även när dessa platser inte varit särskilt
              brottsutsatta.
            </seg>
            <seg>
              Förra gången vi debatterade kameraövervakning här i kammaren
              sa jag att ett bostadsområde inte ska behöva utvecklas till en
              krigszon innan polisen ska få tillgång till kameraövervakning,
              och det är en uppfattning som vi vidhåller.
            </seg>
            <seg>
              Tillkännagivandet är en bit på vägen och ger en garanti inför
              det fortsatta arbetet med att göra kameraövervakning till en mer
              naturlig del i det brottspreventiva och brottsutredande arbetet.
              Vi välkomnar utvecklingen även om vi vill betydligt mer.
            </seg>
            <seg>
              Likaså, när det gäller hemliga tvångsmedel, har Sverigedemokraterna
              under en rad år föreslagit att det ska bli enklare för polis och
              åklagare att få tillgång till användning av hemliga tvångsmedel.
              Vi vill även sänka kraven för när uppgifter som erhållits genom
              hemliga tvångsmedel får användas som underlag vid åtal. Där är
              vi inte än, men vi gläds åt att fler partier åtminstone medverkar
              till tekniska lösningar som underlättar utfärdandet av tillstånd
              att använda hemliga tvångsmedel.
            </seg>
            <seg>
              För oss blev det ett litet men klockrent tillkännagivande att
              tillstånd till olika tvångsmedel ska kunna vara kopplade till
              en person i stället för till en adress eller ett telefonnummer.
              Utöver de positiva framstegen genom tillkännagivandena har vi
              fortsatt med en del motioner som vill underlätta för när och hur
              hemliga tvångsmedel ska få användas.
            </seg>
            <seg>
              Fru talman! Vi vill även fortsatt se möjligheten att använda
              anonyma vittnen. Förra året när vi debatterade anonyma vittnen
              var Sverigedemokraterna ganska ensamma om att vilja öppna upp
              för den möjligheten. Nu har vi sett att flera borgerliga partier
              stöder tanken, vilket dessvärre inte räcker för ett tillkännagivande,
              men utvecklingen är ändå positiv.
            </seg>
            <seg>
              Vi vet att just vittnesuppgifter fortsatt är en bristvara i många
              brottsutsatta områden. Anledningarna anges vara att den grova
              organiserade brottsligheten sitter på ett våldskapital som helt
              enkelt skrämmer folk till tystnad.
            </seg>
            <seg>
              Vi tror att möjligheten att vittna anonymt kan förändra tystnadskulturen,
              få människor att börja bekanta sig med tanken och känna mod att
              vittna.
            </seg>
            <seg>
              Att få folk att börja vittna, även om det är anonymt, kan leda
              till förutsättningar för fällande domar där det i dag är dött
              lopp. Och ett mer effektivt rättsväsen, där brottslingar åker
              dit för allvarliga brott, kan i sig gjuta mod i andra vittnen
              när de ser att det lönar sig att medverka i brottsutredningar.
            </seg>
            <seg>
              Vi menar att det är dags att prova nya åtgärder. För att få igång
              en positiv utveckling kan möjligheten att vittna anonymt vara
              en start.
            </seg>
            <seg>
              Vi har, utöver våra övriga reservationer i det här betänkandet,
              även en del som behandlas förenklat. Men jag vill avslutningsvis
              beröra vår reservation om häktning.
            </seg>
            <seg>
              Svenska medborgare som reser till terrorkontrollerade områden
              för att ansluta sig till Islamiska staten eller liknande organisationer
              är ett stort problem eftersom många av dem kommer tillbaka till
              Sverige. När dessa personer väl är tillbaka är det svårt för oss
              att utreda vilka brott de kan ha gjort sig skyldiga till. De utgör
              dessutom en stor belastning för Säkerhetspolisen, som tvingas
              ha många av dem under uppsikt när de är på fri fot.
            </seg>
            <seg>
              Sverigedemokraterna har velat vidga straffansvaret för fler handlingar
              med koppling till terrorism, frånta terrorister deras medborgarskap
              och så vidare. Utöver det är det viktigt att inte utesluta några
              åtgärder som ger vårt samhälle tryggare och bättre förutsättningar
              för att hantera, utreda och straffa personer som har gjort sig
              skyldiga till olika former av terrorbrott. Därför vill vi utreda
              hur en automatisk häktning av återvändare skulle kunna gå till.
              På det sättet skulle inte bara den sista tiden av islamistiska
              terroristers vistelse i Sverige vara under frihetsberövade former,
              utan även den första tiden efter ett återvändande skulle vara
              under frihetsberövade former.
            </seg>
          </u>
          <note type="speaker">
            Anf. 191 ANNIKA HIRVONEN FALK (MP):
          </note>
          <u who="annika_hirvonen_falk_3c3c3b" xml:id="i-c0cf14b3a11140dd">
            <seg>
              Fru talman! I detta betänkande om processrättsliga frågor hanterar
              vi reglerna för hur mål i domstolar ska avgöras men även alla
              regler om förundersökning som påverkar polisens och åklagarnas
              möjligheter att få fram bevis mot den som är misstänkt för brott.
            </seg>
            <seg>
              Samhället har många mycket ingripande åtgärder mot personer som
              är misstänkta för brott. Häktning är väl det absolut mest ingripande.
              Men i dag diskuterar vi framför allt vilka möjligheter polis och
              åklagare har för att i hemlighet avlyssna personers telefonsamtal
              eller för att i hemlighet övervaka misstänkta brottslingar med
              hjälp av kameror.
            </seg>
            <seg>
              När det gäller denna typ av hemliga tvångsmedel ställer vi den
              viktiga frågan om avvägningen mellan möjligheten att bekämpa och
              utreda brott och den enskildes rätt till skydd för sitt privatliv.
              Eftersom tekniken vad gäller telefoni och liknande kommunikation
              har utvecklats mycket de senaste åren har regeringen tillsatt
              en utredning med ett omfattande uppdrag. Utredningen ska se över
              dagens lagstiftning i syfte att se om det går att få en mer verkningsfull
              reglering för avlyssning samtidigt som respekten för den personliga
              integriteten upprätthålls.
            </seg>
            <seg>
              Eftersom den utredningen arbetar och ska lämna sitt betänkande
              i höst ser jag inte några skäl för att göra något tillkännagivande
              på det området i dag.
            </seg>
            <seg>
              Det här betänkandet handlar även om öppen kameraövervakning,
              till exempel på särskilt brottsutsatta platser. Det regleras i
              dag i kameraövervakningslagen. Den ses just nu över i en annan
              utredning, som kommer att lämna sitt betänkande till regeringen
              om bara några månader.
            </seg>
            <seg>
              Det görs en utvärdering av lagstiftningen från 2013. Men utredaren
              har också ett uttryckligt uppdrag att se över vilka möjligheter
              som finns för kameraövervakning vid brottsutsatta platser och
              om den regleringen är ändamålsenlig.
            </seg>
            <seg>
              Jag tror att det kommer att finnas skäl att se över dagens lagstiftning.
              Den har nämligen varit ganska spretig. Därför är jag också glad
              över att utredningen tittar på vilka möjligheter tillsynsmyndigheten
              Datainspektio ­ nen kan ha för att komma med föreskrifter som
              tydliggör vad som gäller, så att det inte tillämpas på olika sätt
              i olika delar av landet. Det ska inte heller leda till den typen
              av olyckliga beslut som när synagogan i Malmö först inte fick
              tillstånd för kameraövervakning, även om det i och för sig ändrades
              senare.
            </seg>
            <seg>
              Utredningen har också i uppgift att titta på om skyddet för anställda
              ska stärkas när arbetsgivare vill kameraövervaka sin personal.
              Samma sak gäller vid övervakning av skolutrymmen. I dag krävs
              det ingen anmälan eller ansökan om tillstånd för det, vilket gör
              det ganska svårt för tillsynsmyndigheten att granska om man har
              gjort en bra avvägning i det enskilda fallet.
            </seg>
            <seg>
              I och med att den utredningen arbetar ser jag inte något skäl
              för ett tillkännagivande vad gäller kameraövervakning på brottsutsatta
              platser heller, även om majoriteten föreslår det.
            </seg>
            <seg>
              Det är mycket viktigt att de som arbetar i rättsväsendet har
              en trygg arbetsmiljö. Det är såklart viktigt för att vi vill kunna
              rekrytera de absolut bästa personerna till att bli domare, poliser,
              åklagare och så vidare. Men det är ännu viktigare för att rättsväsendets
              integritet ska bevaras, så att personer inte påverkas i sitt beslutsfattande
              eller agerande av hot eller andra påtryckningar. Därför är det
              bra att regeringen har tillsatt en utredning om ordning och säkerhet
              i domstolarna och den utredning som vi redan har debatterat här
              i kväll, om skydd för blåljuspersonal.
            </seg>
            <seg>
              Därutöver arbetar redan flera myndigheter kontinuerligt och aktivt
              med säkerhetsfrågorna. Inte heller på den punkten finns det något
              behov av ett tillkännagivande.
            </seg>
            <seg>
              Även om jag står bakom våra tre reservationer vill jag bespara
              kammaren tid och yrkar därför inte bifall till dessa.
            </seg>
            <seg>
              Avslutningsvis vill jag kommentera frågan om den så kallade snattofonen.
              Det gladde mig oerhört mycket när polisen på det senaste insynsrådet
              berättade om sitt initiativ för att uppgradera arbetet med att
              hantera personer som grips för snatteri i butiker av till exempel
              väktare eller ordningsvakter. Justitieombudsmannen har tidigare
              kritiserat den modell som man har haft. Men jag hoppas och tror
              att man med ny teknik kommer att få en ordning på plats. Den ska
              uppfylla kraven på rättssäkerhet men framför allt se till att
              vi får en effektivare och snabbare hantering vid snatteri. Det
              kan bespara polisen tid och resurser. Det gäller även butiksägare,
              väktare och ordningsvakter, som i dag riskerar att få sitta i
              timmar och vänta på att personen i fråga kan omhändertas och förhöras
              av polis.
            </seg>
            <seg>
              (Applåder)
            </seg>
          </u>
          <note type="speaker">
            Anf. 192 JOHAN HEDIN (C):
          </note>
          <u who="johan_hedin_66d843" xml:id="i-8fdf4aa758477db2">
            <seg>
              Fru talman! Jag ska tillstå att det är med viss tvekan jag har
              närmat mig frågan om utökad kameraövervakning. Det finns en viktig
              integritets ­ aspekt kopplad till det utökade bruket av övervakningskameror.
              Ett sam ­ hälle där staten ständigt tittar över våra axlar är
              inget särskilt gott samhälle. Det är inte nödvändigtvis ett tryggare
              samhälle heller.
            </seg>
            <seg>
              Kameror kan bidra till att öka tryggheten om de används på rätt
              sätt och om det material som kamerorna genererar hanteras på ett
              ansvarsfullt sätt och enligt ett tydligt regelverk. Då kan integritetskravet
              tillgodoses.
            </seg>
            <seg>
              Förut brukade man diskutera övervakningskamerornas brottsförebyggande
              effekt. Tanken var att vetskapen om kamerornas existens skulle
              avskräcka människor från att begå brott. Forskningen visar dock
              att några signifikanta effekter på just det området inte så tydligt
              kan påvisas.
            </seg>
            <seg>
              Den kunskapen hade jag med mig till Storbritannien på ett studiebesök,
              men det visade sig att kamerorna där i första hand hade en annan
              effekt. Även om kamerorna inte fungerade brottsavhållande bidrog
              de i hög grad till att brott klarades upp.
            </seg>
            <seg>
              Där, precis som här, finns det områden där en utpräglad tystnadskultur
              råder. Där är människorna inte särskilt benägna att anmäla brott,
              än mindre att vittna. Och det brittiska exemplet visar att kamerorna
              i dessa fall kan ha stor betydelse för att brott ska kunna utredas
              och gärningsmän lagföras.
            </seg>
            <seg>
              Detta, fru talman, är en grundbult i rättsstatens fundament.
            </seg>
            <seg>
              Människor, även de som lever i delar av landet där kriminaliteten
              är hög – och kanske i synnerhet de – förtjänar rättssamhällets
              närvaro och insatser. Det är också i dessa landsändar som det
              är allra svårast att få folk att våga vittna. Förutom insatser
              för stärkt vittnesskydd finns också all anledning att titta på
              idéer om hur brottsligheten bäst kan bekämpas.
            </seg>
            <seg>
              Långsiktigt och uthålligt måste vi nöta ned de kriminella strukturer
              som har fått fotfäste i alltför många delar av vårt avlånga land.
              Vi måste göra det smart, och vi måste göra det nu. För varje steg
              vi låter kriminaliteten kliva in blir den svårare och dyrare att
              driva ut. Att vi nu går fram med att tillåta en utökad kameraövervakning
              i områden som är särskilt brottsutsatta kan bidra till att vända
              utvecklingen.
            </seg>
            <seg>
              Möjligen ligger det lite grann vid sidan av det rent processrättsliga,
              men kameror kan samla in material som kan användas för att utreda
              brott, och de kan i realtid ge värdefull taktisk information till
              polisen i samband med att större insatser ska genomföras. Det
              som hände i Helsingforssförorten Rinkeby för några veckor sedan,
              där en polisinsats möttes av hot och våld, hade kanske inte behövt
              hända om polisen hade haft tillgång till en bättre lägesbild.
              Den otrygghet som dylika händelser sprider hade kanske kunnat
              undvikas, och de som fick sin egendom vandaliserad hade sluppit
              en hel del obehag.
            </seg>
            <seg>
              Nu när polisen ska öka trycket mot de kriminella gängen behöver
              man bästa möjliga förutsättningar för att kunna göra jobbet på
              ett effektivt och säkert sätt för alla inblandade.
            </seg>
            <seg>
              En annan del i betänkandet är egentligen en självklarhet. Det
              borde i alla fall vara det. I de fall då beslut om hemlig avlyssning
              och övervakning av elektronisk kommunikation fattats ska detta
              beslut kopplas till en person i stället för till ett telefonnummer
              eller en adress. En förslagen kriminell kan avverka ett stort
              antal telefoner för att undgå rättvisans garn, och för varje nytt
              telefonnummer krävs ett nytt rättssäkert beslut. Alla måste hålla
              med om att detta är en orimlig ordning. Det är ju med all rimlighet
              just personen som är av intresse för rättsvårdande myndigheter,
              inte själva telefonen.
            </seg>
            <seg>
              Det är bra att vi får ett tillkännagivande om detta, och det
              är ärligt talat inte helt begripligt hur regeringspartierna och
              Vänsterpartiet kan vara emot en praktisk förbättring som gör att
              det hemliga tvångsmedlet träffar mer exakt.
            </seg>
            <seg>
              En tredje mycket viktig del av detta betänkande är tryggheten
              för rättsväsendets anställda. Hot, uttalade och outtalade, försök
              till olika påtryckningar och andra obehagligheter verkar bli allt
              vanligare. Kanske är det en effekt av den alltmer organiserade
              kriminaliteten. Gäng med mycket våldskapital kan skrämma alla,
              och det är så oändligt viktigt att rättsprocesserna kan drivas
              så att brottslingar kan lagföras.
            </seg>
            <seg>
              Det ska inte gå att hota sig till fördelar i en rättsstat. Det
              ska inte gå att undgå straff genom att begå andra brott riktade
              mot polis, åklagare eller vittnen. Mot detta måste samhället visa
              en bergfast tydlighet.
            </seg>
            <seg>
              Fru talman! Det finns också med en del i detta betänkande som
              inte ledde hela vägen fram till ett tillkännagivande. När vi debatterade
              straffrättsbetänkandet för en stund sedan lade jag en hel del
              av min talartid på att lyfta trygghetssituationen för alla de
              samhällets hjältar som driver butiker och andra företag som är
              till sådan enorm nytta för hela samhället.
            </seg>
            <seg>
              Stölderna är ett stort problem, inte minst för livsmedelsbutikerna.
              Det är inte bara värdet på det som stjäls som kostar, även om
              det är en stor del. Det tar tid att hantera allt detta – tid som
              handlaren måste lägga på att ta om hand någon som begår brott
              mot honom eller henne – i stället för att se till att erbjuda
              sina kunder bästa möjliga service. Varje år sker 2 miljoner externa
              stöldbrott inom handeln till ett värde av 4,6 miljarder kronor,
              och livsmedelshandeln är värst drabbad.
            </seg>
            <seg>
              Uppgivenheten är stor, eftersom dessa brott vart och ett för
              sig är så små att polisen inte har möjlighet att lägga tid på
              att utreda dem, men acku ­ mulerat blir det en orimlig börda på
              några av samhällets viktigaste jobb ­ skapare. Eftersom det ser
              ut som det gör med hur dessa brott hanteras av rättsväsendet är
              anmälningsbenägenheten mycket liten. Branschen själv anger att
              det är så få som 2 procent av alla dessa brott som anmäls.
            </seg>
            <seg>
              En livsmedelsbutik är inte sällan början på ett långt arbetsliv
              för en ung person. Dessvärre kan det också vara platsen för början
              på en kriminell karriär. Det är naturligtvis inte så att alla
              som någon gång har stulit något i en butik utvecklar en kriminell
              livsstil, men för den unga person som sakta vänjer sig vid att
              man kan ta vad man vill utan att något händer, utan att samhället
              reagerar, är risken stor att hamna allt djupare ned i brottslighet.
            </seg>
            <seg>
              Det är, fru talman, oerhört ansvarslöst att låta detta ske. Vi
              sviker alla dessa hårt kämpande företagare, och vi sviker faktiskt
              också den unga människa som på grund av vår underlåtenhet hamnar
              på glid. Enklare stöldbrott borde kunna klaras upp direkt på plats
              i en butik. Det pågår just nu ett pilotprojekt i denna anda, men
              det finns redan dokumenterade erfarenheter från tidigare projekt.
              I Polisregion Helsingfors står man redo att införa en uppdaterad
              variant av det som kallades snattofonen, och alla polisregioner
              som vill arbeta på det här sättet borde få göra det.
            </seg>
            <seg>
              Jag står naturligtvis bakom alla mina reservationer, men för
              tids vinnande yrkar jag bifall endast till reservation 11 om effektiv
              hantering av stöldbrott i butik.
            </seg>
            <seg>
              (Applåder)
            </seg>
          </u>
          <note type="speaker">
            Anf. 193 LINDA SNECKER (V):
          </note>
          <u who="linda_snecker_f038f1" xml:id="i-cb502bade7c0096d">
            <seg>
              Fru talman! Det finns en del som ropar efter att Sverige ska
              införa anonyma vittnen, särskilt i tider när vi har dels många
              förhandlingar i domstol som ställs in för att vittnen inte vågar
              dyka upp, dels många ouppklarade brott som är svåra att utreda.
              Då kan anonyma vittnen kännas som en bra lösning. Men jag tror
              att det är att gå en rättsosäker framtid till mötes.
            </seg>
            <seg>
              Att människor inte vill ställa upp och vittna beror enligt Brottsförebyggande
              rådet inte bara på att de har blivit utsatta för allvarliga hot
              eller våldsbrott. Det vanligaste, enligt en studie som Brå har
              gjort, kan vara att man har en allmän rädsla för processen, vilket
              inte är så konstigt, eftersom en domstolsförhandling är en utsatt
              situation.
            </seg>
            <seg>
              För att möjliggöra en effektiv brottsbekämpning krävs därför
              att vittnen ställer upp och vittnar när så krävs. Det är därför
              vi har en allmän vittnesplikt i Sverige och domstolen har rätt
              att kalla in vittnen.
            </seg>
            <seg>
              Men finns det hot för den som ska vittna finns det också skydd,
              till exempel genom olika administrativa åtgärder som att ens adress
              inte avslöjas i folkbokföringen. I själva domstolsprocessen går
              det att besluta att en part eller en åhörare inte får befinna
              sig i salen när vittnen eller målsägande ska höras. Man kan också
              hålla hela rättegången via videolänk.
            </seg>
            <seg>
              Anonyma vittnen är ett reellt hot mot rättssäkerheten. Vid ett
              vittnesförhör i domstol måste rätten göra en bedömning av vittnets
              trovärdighet, vilket i stort sett omöjliggörs om vittnet ska vara
              anonymt. Den tilltalade kommer att få mycket svårt att försvara
              sig mot anklagelser från ett anonymt vittne, och granskningen
              av vittnets bakgrund, erfarenhet och personliga förhållanden kommer
              att försvåras.
            </seg>
            <seg>
              Det kommer inte heller att gå till så att det är vittnet som
              avgör om hen ska vara anonym eller inte, utan det är domstolen
              som avgör om hotbilden är tillräckligt allvarlig – ett beslut
              som kan överklagas av den tilltalade. Polis och åklagare skulle
              därmed aldrig kunna garantera att ett vittne kan vara anonymt
              under hela rättsprocessen. Och vilket vittne skulle då ställa
              upp om anonymiteten när som helst kan försvinna?
            </seg>
            <seg>
              Anonyma vittnen skulle innebära ett hot mot rättssäkerheten och
              vagga in vittnen i tron att de ensidigt kan välja att vara anonyma.
              I verkligheten skulle en majoritet av vittnen vägras anonymitet
              vid en rättegång. Däremot måste vi få fler att våga vittna. Därför
              behöver ett bättre vittnesskyddsprogram utredas, som informerar
              före förhandling och även erbjuder ett mer modernt och bättre
              skydd om hotet skulle vara för stort.
            </seg>
            <seg>
              När vi ändå talar om vittnen och vad som händer i Sveriges domstolar
              varje dag vill jag också passa på att hylla och tacka alla vittnesstödjare,
              som utan betalning varje dag stöder vittnen i alla Sverige s domstolar.
              Jag tackar er från hela justitieutskottet. Vilka hjältar ni är!
            </seg>
            <seg>
              Att vittna i domstol är en del av polisens arbetsuppgifter, och
              poliser blir kallade till förhandling enligt samma regler som
              gäller för alla andra vittnen. Rättsväsendet är skyldigt att garantera
              medborgarna ett rättssäkert och effektivt domstolsförfarande.
              Av olika skäl tar det ibland ganska lång tid mellan förundersökning
              och huvudförhandling i ett mål. En polis som kallas att vittna
              kan därför ha gått på föräldraledighet, ha bytt arbete eller vara
              hemma för vård av sjukt barn när det väl är dags för rättegång.
            </seg>
            <seg>
              Tidpunkten för när vittnesmålet ska avlämnas anpassas inte heller
              till polisens arbetstider eller arbetsuppgifter. Många poliser
              vittnar därför i domstol på sin fritid, trots att vittnesmålet
              i princip uteslutande hör till den enskilda polisens yrkesutövning.
              Vi i Vänsterpartiet anser att åtgärder måste vidtas för att underlätta
              för poliser att vittna i domstol, samtidigt som det inte får leda
              till rättssäkerhetsförluster i form av inställda förhandlingar
              eller omotiverat utdragna domstolsprocesser. Regeringen bör därför
              återkomma till riksdagen med förslag på åtgärder för att underlätta
              för poliser att vittna i domstol.
            </seg>
          </u>
          <note>
            Jag yrkar bifall till reservation 17.
          </note>
          <note type="speaker">
            Anf. 194 ANDREAS CARLSON (KD):
          </note>
          <u who="andreas_carlson_21f778" xml:id="i-00398ebd35a28bc7" next="cont">
            <seg>
              Fru talman! Jag vill inleda med ett citat: Många av de värsta
              brottslingarna går fria för att folk inte vågar vittna. De kriminella
              kommer undan genom sitt blotta våldskapital. Detta säger den erfarne
              polisen och mord ­ utredaren Bo Lundqvist i Sydsvenskan. Han tycker
              att det är absolut nödvändigt att det blir tillåtet med anonyma
              vittnen i domstolarna. Det tycker även vi i Kristdemokraterna,
              och vi har drivit detta länge. På senare tid har behovet ökat
              i och med att vi ser gängkriminaliteten öka i styrka.
            </seg>
            <seg>
              Det är uppenbart att många känner en stor oro inför att vittna.
              Det gäller särskilt vittnesmål som rör just gängbrottslighet och
              grov organiserad brottslighet. Att människor tystnar av rädsla
              för repressalier är ett nederlag för hela samhället. Det är absolut
              viktigt med vittnesstöd och vittnesstödjare. Därför föreslår Kristdemokraterna
              ett ökat statligt ansvar för och en ökad statlig finansiering
              av vittnesstöd.
            </seg>
            <seg>
              Vi föreslår även att man ska kunna vittna anonymt. Ett argument
              mot anonyma vittnen är att rättssäkerheten hotas, vilket vi hörde
              i ett tidigare inlägg. Men i länder som Danmark, Nederländerna
              och Norge är anonyma vittnesmål tillåtna i vissa exceptionella
              situationer. Det här är länder som vi vanligtvis inte brukar lyfta
              fram som exempel på att rättssäkerheten har fallerat fullständigt.
              Möjligheten att införa anonyma vittnen behöver prövas även i Sverige,
              till exempel när allvarliga hot föreligger.
            </seg>
            <seg>
              Vi föreslår att en utredning tillsätts för att möjliggöra att
              vittnen i vissa fall får lämna sina vittnesmål anonymt i domstolsförhandlingar.
              Jag yrkar därför bifall till reservation 18. I övrigt instämmer
              jag i vad mina allianskamrater Beatrice Ask och Johan Hedin har
              sagt om de tillkännagivanden som finns i betänkandet.
            </seg>
            <seg>
              (Applåder)
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 6 april.)
          </note>
          <note>
            § 16 Äldrefrågor
          </note>
          <note>
            Socialutskottets betänkande 2016/17:SoU9
          </note>
          <u who="andreas_carlson_21f778" prev="cont">
            <seg>
              Äldrefrågor
            </seg>
          </u>
          <note>
            föredrogs.
          </note>
          <note type="speaker">
            Anf. 195 EMMA HENRIKSSON (KD):
          </note>
          <u who="emma_henriksson_e29a29" xml:id="i-ce3102f68ae871fd">
            <seg>
              Fru talman! Så här fram emot slutet av kvällen har vi äntligen
              kommit till de frågor som handlar om slutet av livet. Men även
              om arbetsdagen har varit lång finns det mycket kvar, precis som
              när vi blir äldre. Sträckan bakåt må vara lång, men det är viktigt
              att se till att den sträcka som ligger framför oss har de bästa
              förutsättningarna och att vi kan göra det bästa av de år som återstår.
            </seg>
            <seg>
              I det betänkande som vi nu ska debattera behandlar vi 130 yrkanden
              från allmänna motionstiden. Det är en mängd olika förslag som
              rör äldres rättigheter, äldres hälso- och sjukvård, anhörigas
              insatser och deras behov i vård och omsorg. Vi berör kvalitet,
              tillsyn, boendefrågor, frågor om mat och näring, bemanning, innovationer
              och inte minst våld mot äldre.
            </seg>
            <seg>
              När det gäller det sista är jag glad över att hela utskottet
              har ställt sig bakom Alliansens förslag om att kartlägga och synliggöra
              våld mot äldre i nära relationer och hedersrelaterat våld mot
              äldre. Detta är ett område där det fortfarande finns kunskapsluckor,
              och vi måste fylla dem för att kunna nå den trygghet varje åldrande
              person har rätt till och förtjänar.
            </seg>
            <seg>
              Äldreomsorgen och vården av äldre är sedan länge en av Kristdemokraternas
              prioriterade frågor. Under de åtta år då vi senast satt i regeringsställning
              kunde vi också bidra till att det gjordes stora framsteg. Om det
              tillåts tänkte jag räkna upp några av dem.
            </seg>
            <seg>
              Vi införde en nationell värdegrund i socialtjänsten.
            </seg>
            <seg>
              Vi gav stöd till kommunerna för införande av en värdighetsgaranti.
            </seg>
            <seg>
              Vi införde en parboendegaranti så att par som vill ska kunna
              fortsätta att bo ihop, även när den ena behöver särskilt boende.
            </seg>
            <seg>
              Vi införde lagen om valfrihetssystem, LOV.
            </seg>
            <seg>
              Vi införde en lagstadgad skyldighet för kommunerna att erbjuda
              anhörigvårdare stöd.
            </seg>
            <seg>
              Vi satsade ca 4 miljarder kronor för att förbättra och samordna
              vården och omsorgen för de mest sjuka äldre.
            </seg>
            <seg>
              Vi införde heltäckande nationella uppföljningar av hur äldre
              själva ser på kvaliteten och tillgängligheten.
            </seg>
            <seg>
              Vi införde ett investeringsstöd för byggande av särskilda boenden
              och trygghetsboenden.
            </seg>
            <seg>
              Vi skärpte lex Sarah så att all personal är skyldig att rapportera
              om missförhållanden och misstanke om missförhållanden i verksamheten.
            </seg>
            <seg>
              Vi genomförde en stor utbildningssatsning för undersköterskor
              och vårdbiträden.
            </seg>
            <seg>
              Vi införde IVO, Inspektionen för vård och omsorg, som ansvarar
              för tillsynen.
            </seg>
            <seg>
              Vi införde ett nationellt system för öppna jämförelser.
            </seg>
            <seg>
              Men detta är såklart inte tillräckligt.
            </seg>
            <seg>
              Vårt allra största ansvar är mot de personer som har de allra
              största behoven. Därför är det extra viktigt att fort sätta det
              arbete som vi inledde genom att satsa särskilt på de mest sjuka
              äldre. Under regeringsperioden genomförde Kristdemokraterna tillsammans
              med allianskamraterna en satsning på de mest sjuka äldre. Som
              jag nämnde tidigare handlade det om 4 miljarder kronor. Arbetet
              ledde bland annat till säkrare läkemedelsanvändning för äldre
              och bättre vård i livets slutskede.
            </seg>
            <seg>
              Något som allt fler kommer att drabbas av är demenssjukdom. En
              välfungerande demensvård är en av grundförutsättningarna för en
              välfungerande äldreomsorg. Vi kristdemokrater har föreslagit att
              alla med misstänkt demenssjukdom ska ha rätt till utredning, diagnos
              och behandling. Detta kräver rätt utbildad, kompetent och välmotiverad
              personal.
            </seg>
            <seg>
              Forskningen på demensområdet har visat att relationen till vårdpersonalen
              är bland det allra viktigaste i vården av demenssjuka. Därför
              ska medarbetarna i vård och omsorg ges både tid och resurser samt
              specifik kunskap om demenssjukdomar för att de ska kunna skapa
              en så bra demensvård som möjligt.
            </seg>
            <seg>
              Vi vill ta fram en nationell demensplan i syfte att främja ökade
              kunskaper om demenssjukdomar och en spridning av dessa kunskaper.
              Planen ska dessutom bidra till en effektivare användning av befintliga
              resurser, till exempel forskningssamarbeten, framtagande och spridning
              av bättre verktyg för arbetet vid utredning och diagnostik, i
              vård och omsorg eller för stöd till anhöriga.
            </seg>
            <seg>
              Eftersom vi kristdemokrater i vår budget avsatte 100 miljoner
              kronor för det här finns ett sådant yrkande inte med bland de
              130 yrkanden som vi behandlar i dagens betänkande. Så här är det
              med många av Kristdemokraternas förslag.
            </seg>
            <seg>
              Vi har finansiering för ett omvårdnadslyft och för en satsning
              på personal i äldreomsorgen. Det ska överallt finnas hemtagningsteam
              som gör att hemgången efter en sjukhusvistelse blir trygg och
              att rehabilitering kommer igång utan dröjsmål i den mån det behövs.
              Vår satsning är större men, vilket kanske är ännu viktigare, mer
              långsiktig än det tillskott som regeringen har gjort. Vi har också
              avsatt särskilda medel för ett måltidslyft. Detta är bara några
              av våra prioriteringar. Med anledning av att det för dessa yrkanden
              handlar om pengar har de behandlats redan i samband med budgetbehandlingen.
            </seg>
            <seg>
              Fru talman! Låt mig återgå till några av våra förslag som specifikt
              behandlas i detta betänkande. Jag vill särskilt lyfta fram alla
              de anhöriga som gör en ovärderlig insats och utgör en ovärderlig
              resurs, både för den äldre med vård- och omsorgsbehov och för
              samhället som helhet.
            </seg>
            <seg>
              För många är det både naturligt och positivt att hjälpa en anhörig
              eller närstående som är i behov av hjälp och stöd. Men om den
              offentliga vården och omsorgen inte ser sitt ansvar kan den uppgiften
              bli övermäktig. Det positiva byts i stället till krav och något
              som uppfattas som en belastning. Därför är det så otroligt viktigt
              att anhöriga får allt det stöd de behöver.
            </seg>
            <seg>
              För några år sedan genomförde vi en förändring av socialtjänstlagen
              som innebär att kommunerna numera är skyldiga att stödja personer
              som vårdar och stöder en nära anhörig. Kommunerna inte bara bör
              utan ska göra det. Socialstyrelsen har fått regeringens uppdrag
              att utarbeta vägledning och följa upp och utvärdera konsekvenserna
              av den här förändringen. Ändå ser vi att det inte räcker. Det
              är inte tillräckligt.
            </seg>
            <seg>
              Vi kristdemokrater föreslår därför att ett ytterligare tydliggörande
              förs in i socialtjänstlagen: att socialtjänsten i samband med
              biståndsprövning och uppföljning av insatser till en person särskilt
              ska uppmärksamma de anhörigas behov. Om behov finns ska anhöriga
              och närstående erbjudas lämpligt stöd. Det kan till exempel ske
              i form av information eller en utbildningsinsats för de anhöriga.
            </seg>
            <seg>
              Fru talman! Även om vi hittills har arbetat hårt med att förbättra
              uppföljningen, infört öppna jämförelser och på olika sätt stärkt
              forskningen kring äldres vård och omsorg kan vi se att det finns
              brister och att det är stora resultatmässiga skillnader mellan
              olika kommuner. Att fortsätta utveckla bedömningsverktygen är
              därför angeläget. Det tas också upp i en av våra reservationer.
            </seg>
            <seg>
              Vi har flera reservationer i detta betänkande. För tids vinnande
              yrkar jag bifall enbart till reservation 9, även om jag såklart
              står bakom samtliga våra reservationer.
            </seg>
            <seg>
              (Applåder)
            </seg>
          </u>
          <note type="speaker">
            Anf. 196 ANN-BRITT ÅSEBOL (M):
          </note>
          <u xml:id="i-1ee303cc14e5dcc1" who="unknown">
            <seg>
              Fru talman! I kvällsdebatten denna vårkväll i april behandlas
              ett mo ­ tionsbetänkande om äldrefrågor. Jag kan inte stå här
              i talarstolen utan att sända en tanke till vår kollega Margareta
              B Kjellin – eller Maggan, som vi kallade henne – som avled för
              drygt en månad sedan. Äldrefrågorna var hennes hjärtefrågor. Det
              var hon som skulle stå här i talarstolen i kväll, men jag är säker
              på att hon är med oss uppe i sin himmel och är med oss i debatten.
            </seg>
            <seg>
              Bara några dagar innan Maggan gick bort hälsade min kollega Cecilia
              Widegren och jag på henne i det boende i Hudiksvall där hon tillbringade
              sina sista veckor i livet. Det är ett boende som ligger vackert
              på en kulle med utsikt över en liten insjö, ett boende där det
              finns lägenheter för dem som kan sköta sig själva, korttidsboende
              för dem som behöver det och vård för dem som är i livets slutskede.
              Det är en harmonisk och rofylld miljö.
            </seg>
            <seg>
              Fru talman! Visst är det så vi vill att boenden ska se ut. Vi
              ska ha valfrihet och kunna välja det boende som passar var och
              en av oss bäst och där vi får god vård och omsorg. Vi moderater
              anser att det bör införas en äldreboendegaranti.
            </seg>
            <seg>
              Vi har i dag en utmaning i äldrevården, då vi är fler än 2 miljoner
              människor över 65 år i Sverige. Många av oss är väldigt pigga,
              men med åren vet vi att krämporna kommer och sjukdomarna med dem.
              Den framtida personalförsörjningen inom äldreomsorgen måste lösas
              långsiktigt. Det råder omfattande rekryteringsbehov på såväl kort
              som lång sikt.
            </seg>
            <seg>
              Därför behövs ett samlat helhetsgrepp. Det behöver arbetas fram
              en långsiktig nationell handlingsplan som följs av lokala strategier
              för kompetensförsörjningen inom äldreomsorg och äldrevård. Det
              är viktigt att det sker snarast, för det tar tid innan dagens
              utbildningsinsatser påverkar verkligheten.
            </seg>
            <seg>
              För att kunna säkra den framtida personalförsörjningen måste
              man se till att arbetsvillkoren, arbetsmiljön och möjligheterna
              att påverka sin situation på arbetsplatsen utvecklas. De behöver
              bli mer omfattande än i dag. Det handlar konkret om exempelvis
              lön, möjligheter till heltid och ett ökat samlat inflytande över
              arbetstider, men också om att kunna utvecklas genom ökade möjligheter
              till vidareutbildning, liksom till karriär för den som vill och
              kan utvecklas till exempelvis chef eller ledare för verksamhet
              inom äldreomsorg eller äldrevård.
            </seg>
            <seg>
              Fru talman! Det finns många andra utmaningar som rör äldres möjligheter
              till en god livskvalitet. Det handlar förutom om bristande kvalitet
              och kontinuitet i bemanning av äldreomsorg också om den mat som
              våra äldre serveras i äldreboenden och i hemtjänsten, men även
              om den ofrivilliga ensamhet som många äldre upplever och om de
              utmaningar och möjligheter som finns till en rörligare nära vård
              för våra mest sjuka äldre.
            </seg>
            <seg>
              Maten kan och ska vara ett glädjeämne i vardagen för äldre. Många
              äldre i äldreomsorgen äter inte tillräckligt bra. Vi får oroväckande
              rapporter om att äldre är undernärda. De tycker att maten inte
              smakar något över huvud taget eller att formen för hur måltiderna
              genomförs är otillfredsställande. Måltiderna blir i alltför många
              fall ett måste att genomföra i stället för en glädje och höjdpunkt
              under dagen att uppleva och göra tillsammans med andra. Vi föreslår
              därför, fru talman, att en nationell satsning med strukturerade
              försöksprojekt påbörjas för att åstadkomma ett måltidslyft inom
              äldreomsorgen.
            </seg>
            <seg>
              Ett arbetssätt som har stor potential är den mobila nära vården
              i hemmiljö. Den har många förutsättningar att kunna bidra till
              att skapa en mer tillgänglig och bättre vård för äldre. Den mobila
              nära vården vänder sig till äldre patienter och individer som
              har komplexa behov av medicinsk vård och omsorg. Denna form av
              vård kräver en tydlig samverkan mellan kommunens hemsjukvård,
              primärvården och slutenvården.
            </seg>
            <seg>
              Där denna arbetsform har prövats och utvecklats har gensvaret
              från patienterna genomgående varit positivt. Det framgår av en
              rapport från Närvård västra Skaraborg att patienterna är nöjda.
              De ser detta som positivt. Även personalen är nöjd. Patienterna
              slipper ta sig till sjukhuset. De upplever tryggheten i att få
              vård i hemmet. Patienterna uppger vidare att de blir lyssnade
              på och att läkaren tar sig tid.
            </seg>
            <seg>
              Resultaten är hittills, enligt samma rapport, tydliga och positiva.
              Enligt utvärderingen minskade akutbesöken för de allra sjukaste
              med 80 procent. Antalet vårddagar på sjukhus minskade med 92 procent
              och antalet mottagningsbesök med 89 procent.
            </seg>
            <seg>
              Enligt en annan rapport, från Sveriges Kommuner och Landsting,
              beräknas den mobila äldreakuten i Uppsala ha minskat kostnaderna
              med drygt 9 miljoner kronor per år i slutenvården och med 2 ½
              miljon kronor i öppenvården. Dessa resurser kan i stället användas
              till att stärka kvaliteten i andra delar av vården, exempelvis
              i primärvården.
            </seg>
            <seg>
              Att fortsätta det systematiska arbetet med att utveckla uppföljning,
              tillsyn och utvärdering inom äldreomsorg och äldrevård är nödvändigt.
              Det här var någonting som alliansregeringen startade under förra
              mandatperioden. Socialstyrelsen ska fortsätta att genomföra den
              nationella brukarundersökningen om äldres vård och omsorg på ett
              sätt som gör att resultat kan redovisas på enhetsnivå för särskilt
              boende och hemtjänst. Det är bra, så länge syftet är att vidareutveckla
              metoder och redskap för att synliggöra kvalitet och såväl brister
              som goda exempel.
            </seg>
            <seg>
              Att utveckla den nya tekniken är också viktigt. Den kan aldrig
              komma att ersätta den mänskliga kontakten, men så kallade smarta
              golv, kameror och robotar kan vara hjälpmedel som gör att äldre
              kan klara sig bra och känna sig trygga i sina hem.
            </seg>
            <seg>
              Inspektionen för vård och omsorg är ett led i ett långsiktigt
              arbete för att skärpa tillsyn och tillståndsgivning inom bland
              annat socialtjänsten. Ambitionen är att det ska vara enkelt att
              kunna framföra sina klagomål om upplevd bristande kvalitet, till
              exempel i hemtjänsten.
            </seg>
            <seg>
              Myndigheten för vårdanalys ska utveckla strukturerade metoder
              att undersöka och följa upp kvaliteten i äldreomsorgen betraktat
              ur ett brukarperspektiv.
            </seg>
            <seg>
              Arbetet med öppna jämförelser är nödvändigt i strävan att utveckla
              bättre kvalitet i äldrevård och äldreomsorg. Metoden bidrar till
              att stimulera drivkrafter att förbättra sig, att belöna öppenhet
              och att sprida lärdomar via goda exempel.
            </seg>
            <seg>
              Vi moderater föreslår att en nationell handlingsplan tas fram
              för att stärka äldreomsorgen och den nära vården för de mest sjuka
              äldre. Vi vill också se nationell demensplan som tydlig färdriktning
              och strategi för den ökade andelen demenssjuka.
            </seg>
            <seg>
              Till sist, fru talman, välkomnar vi tillkännagivandet från ett
              enigt utskott att arbetet mot våld i nära relationer och hedersrelaterat
              våld också får ett äldreperspektiv. Nationellt centrum för kvinnofrid
              framhåller i rapporten Våld mot äldre kvinnor att det på många
              håll råder stor okunskap om det våld som äldre kvinnor utsätts
              för. Det behövs insatser för att kartlägga och synliggöra våldet
              så att lämpliga åtgärder kan sättas in för att motverka detta.
            </seg>
            <seg>
              Fru talman! Vi moderater ställer oss bakom samtliga moderata
              reservationer, men för tids vinn ande yrkar jag endast bifall
              till reservation 9.
            </seg>
            <seg>
              (Applåder)
            </seg>
          </u>
          <note type="speaker">
            Anf. 197 PER RAMHORN (SD):
          </note>
          <u who="per_ramhorn_99dcfb" xml:id="i-8efdad20bbc50b2c">
            <seg>
              Fru talman! Vi ska i dag debattera socialutskottets betänkande
              Äldrefrågor . Vi sverigedemokrater har fyra reservationer i detta
              betänkande som jag ställ er mig bakom. Men för tids vinnande kommer
              jag bara att yrka bifall till reservation 14.
            </seg>
            <seg>
              Fru talman! Jag ska ta er med tillbaka i tiden, närmare bestämt
              till 2010. Ni kommer säkert alla ihåg när Uppdrag granskning gjorde
              ett uppmärksammat reportage om den bristfälliga bemanningen inom
              äldreomsorgen. Bilderna man fick se på tv var ensamma demenssjuka
              äldre personer som endast var iklädda blöjor och som irrade omkring
              i korridorerna på ett demensboende i Piteå.
            </seg>
            <seg>
              Det var många då som förfasade sig över att det kunde hända i
              Sverige. Detta fick till följd att Socialstyrelsen gjorde oanmälda
              besök på 94 de ­ mensboenden i 48 kommuner. Det som då framkom
              var att demenssjuka låstes in och lämnades ensamma på drygt 60
              procent av boendena. Dess ­ utom var bemanningen så låg på 70
              procent av boendena att det inte gick att garantera trygghet och
              säkerhet nattetid.
            </seg>
            <seg>
              Som en följd av detta drev vi och den dåvarande rödgröna oppositionen
              i riksdagen igenom att Socialstyrelsen skulle få i uppdrag att
              ta fram riktlinjer för bemanning på demensboende. I samband med
              att de första föreskrifterna från Socialstyrelsen presenterades
              2012 utvidgades uppdraget till att omfatta samtliga äldreboenden.
            </seg>
            <seg>
              I november 2014 presenterade till sist Socialstyrelsen sitt färdiga
              förslag, som innebar krav på personal dygnet runt samt bindande
              regler för bemanning på äldreboenden. Men efter en lång remissrunda
              valde den nuvarande rödgröna regeringen att kasta Socialstyrelsens
              förslag om nya föreskrifter i papperskorgen. I stället lanserade
              man ett eget förslag som endast innebar regler för tillgång till
              personal på äldreboenden och inte så som i det tidigare förslaget
              från Socialstyrelsen att avdelningar på äldreboende ska vara bemannade.
              Med andra ord: En fin rock bidde en tumme, som mästerskräddaren
              sa.
            </seg>
            <seg>
              Fru talman! Vi sverigedemokrater varnade och påtalade att regeringens
              förslag till regler inte kommer att förbättra bemanningen på landets
              äldreboenden ett endaste dugg. Även Socialstyrelsens förre generaldirektör,
              Lars-Erik Holm, var starkt kritisk till regeringens förslag, men
              tyvärr för döva öron.
            </seg>
            <seg>
              De nya regler som regeringen har tagit fram har nu gällt i snart
              ett år. Då undrar man: Hur blev då resultatet av dessa nya regler?
              Inspektionen för vård och omsorg har nyligen släppt en tillsynsrapport
              för 2016.
            </seg>
            <seg>
              Jag ska citera Michaela Hecht Gunnarsson, som är inspektör på
              IVO: Det har inte blivit någon större skillnad utan vi ser ju
              fortfarande samma brister på vissa äldreboenden där man har för
              låg bemanning och de äldre blir inlåsta på sina avdelningar.
            </seg>
            <seg>
              När man själv tar del av IVO:s anmälningar som handlar om bristande
              nattbemanning som de har utrett det senaste året finns det exempel
              på äldreboenden där två personer har uppsikt över patienter på
              fyra olika våningsplan. Många av dessa är demenssjuka. Oftast
              är de oroliga nattetid, vilket innebär att de vandrar runt och
              försöker ta sig ut.
            </seg>
            <seg>
              Många äldreboenden har också infört kodlås på dörrarna. Det innebär
              att patienterna i praktiken är inlåsta eftersom de inte klarar
              att trycka in koden själva. Det är egentligen inte är tillåtet.
              Där ska finnas personal som tar hand om de äldre.
            </seg>
            <seg>
              Anledningen till att det har blivit så här illa är enligt oss
              att regeringens skrivning i socialtjänstförordningen är alldeles
              för luddig och tolkbar. Det har inneburit att kommunerna har tolkat
              det till sin egen fördel, och de äldre har fått betala priset.
            </seg>
            <seg>
              Men det mest anmärkningsvärda är nog ändå att regeringen inte
              står fast vid kravet på bemanning som man drev när man satt i
              opposition. Vi anser att regeringen bör göra om och göra rätt.
              Dagens äldreboenden är hem för samhällets allra sköraste och äldsta.
              Det får inte vara så att svårt sjuka äldre lämnas ensamma under
              nätterna, som IVO:s tillsyn har visat.
            </seg>
            <seg>
              Därför anser vi att det behövs bindande krav att äldreboende
              ska vara bemannade så att de äldre får omedelbar hjälp och kan
              känna sig trygga. Vi menar också att de äldre ska kunna vara säkra
              på att det finns personal till hands när de väl behöver den oavsett
              var de bor i landet.
            </seg>
            <seg>
              Fru talman! Ett samhälle ska bedömas utifrån hur de svagaste
              personerna behandlas och omhändertas. Vid en bedömning med den
              utgångspunkten kan Sverige inte få riktigt godkänt när det gäller
              omhändertagandet av de allra äldsta och sköraste.
            </seg>
            <seg>
              Alltför ofta får vi höra om hur äldre inte får den omvårdnad
              som de behöver och har rätt till. Många äldre nekas fortfarande
              äldreboende för att det inte finns platser att tillgå. Dessutom
              avvecklas boenden trots att antalet äldre ökar.
            </seg>
            <seg>
              När platserna på äldreboende inte räcker till är det lätt för
              kommunerna att höja ribban för vilka krav som ska gälla för att
              få en plats. Äldres rättigheter regleras som ni vet i socialtjänstlagen.
              Men lagparagraferna är både vaga och otydliga. Eftersom äldreomsorgen
              har så svagt stöd i lagen är det enkelt att spara på den. Andra
              verksamheter går före för att de har ett starkare lagstöd.
            </seg>
            <seg>
              Vi menar att det är dags att ge de äldre med omsorgsbehov en
              starkare ställning i samhället. Därför anser vi att man bör tillsätta
              en utredning med uppdrag att ta fram ett förslag till lag som
              stärker de äldre rättigheter när de har behov av äldreomsorg.
            </seg>
          </u>
          <note type="speaker">
            Anf. 198 STAFFAN DANIELSSON (C):
          </note>
          <u xml:id="i-80f804daa207b335" who="unknown">
            <seg>
              Fru talman! God afton! Vi debatterar i dag alla de motionsyrkanden
              som har kommit in under 2015 och 2016 som rör äldrefrågor. Som
              vanligt ser vi att det är ett angeläget område där det har inkommit
              inte mindre än 130 förslag.
            </seg>
            <seg>
              Jag och Centerpartiet står bakom alla våra reservationer, men
              jag väljer att yrka bifall bara till reservation 9.
            </seg>
            <seg>
              Svensk äldreomsorg är bra, men den står inför stora utmaningar.
              Vi ser i olika mätningar att de flesta är nöjda, men samtidigt
              får vi rapporter om tillkortakommanden och missförhållanden. Det
              finns behov av många förändringar och förbättringar. På nationell
              nivå ser vi från Centerpartiets sida att det framför allt är två
              större förändringar som måste till.
            </seg>
            <seg>
              Det första är att de äldre måste få mer makt över sin vardag.
              Lika självklart som det är för dem som är mitt i livet att själva
              kunna fatta avgörande beslut måste det vara för dem som är äldre
              och inte längre har samma funktioner och förmågor som tidigare
              att också ha rätten att fatta avgöran ­ de beslut över sitt eget
              liv och sin verklighet.
            </seg>
            <seg>
              I Centerpartiet tycker vi att det är självklart att alla äldre,
              precis som människor med funktionsnedsättning, själva ska kunna
              bestämma vem de ska få hjälp av när det behövs. I 200 av landets
              290 kommuner har man i dag flyttat makten från politiker och byråkrater
              till de äldre genom att man tillämpar lagen om valfrihetssystem
              i hemtjänsten.
            </seg>
            <seg>
              Vi tycker att även de som bor i återstoden av landets kommuner
              behöver den rätten. Varför ska 85-åringen i Linköping ha rätt
              att bestämma vem som ska komma hem och ge omsorg, medan den som
              bor några mil bort i en annan kommun inte har den rätten? Den
              skillnaden är inte rimlig.
            </seg>
            <seg>
              Lika självklart som att vi alla i hela landet kan välja primärvård
              måste det också vara att vi ska få bestämma vem som kommer hem
              till oss när vi blir äldre. Den förra regeringen lät en utredning
              ta fram ett förslag. Det förslaget behöver dammas av och bli till
              lag. De äldres rätt att bestämma är för oss viktigare än kommunpolitikers
              möjlighet att styra över hemtjänsten.
            </seg>
            <seg>
              Men det räcker inte. De äldre måste också få påverka innehållet
              i hemtjänsten. Här är min hemkommun Linköping ett föredöme. Där
              har äldre med hemtjänst den möjligheten. Det finns de som hävdar
              att detta strider mot socialtjänstlagen. Men om det strider mot
              lagen att ge äldre rätt att bestämma måste lagen ändras.
            </seg>
            <seg>
              Därför har vi från Centerpartiet föreslagit en lagändring. Den
              som fått hemtjänst beviljad ska också kunna påverka innehållet
              i den. Om jag den dag som var avsedd för dusch och rakning i stället
              vill komma ut för att höra fåglarnas vårkvitter måste jag själv
              kunna få avgöra det.
            </seg>
            <seg>
              Dessutom måste det bli möjligt för de allra äldsta att bestämma
              när tidpunkten har kommit för att inte längre bo kvar i den bostad
              man haft som sitt hem så länge. Från 80 års ålder tycker vi att
              alla ska ha möjlighet att välja en bostad som ger trygghet och
              gemenskap om man det vill. Visst är det bra med hemtjänst för
              alla dem som vill ha det, men människan söker ofta trygghet och
              gemenskap, och är man gammal, ensam och bräcklig och vill bo nära
              andra ska man få göra det.
            </seg>
            <seg>
              Det andra stora området där det krävs reformer handlar om att
              riva alla murar som finns för att få till ett gott samarbete mellan
              kommuner och landsting vad gäller just vård och omsorg om de allra
              äldsta. Det börjar växa fram bra modeller för hur detta ska kunna
              ske. Västra Skaraborg, Tiohundra och Ängelholm är några exempel.
              Problemet är att det finns många fler områden där det inte finns
              goda exempel.
            </seg>
            <seg>
              En del av förklaringen är att äldreomsorgen även vad gäller lagstiftning
              är uppdelad i en del som styrs av socialtjänstlagen och en del
              som styrs av hälso- och sjukvårdslagen. Ena stunden kan sjuksköterskan
              baserat på hälso- och sjukvårdslagen fatta ett omedelbart beslut
              om en insats, men i nästa stund krävs ett myndighetsbeslut av
              en biståndshandläggare.
            </seg>
            <seg>
              Så här kan man inte organisera framtidens moderna äldreomsorg.
              Det är dags att vi får en modern äldreomsorgslag som utgår från
              de behov som den äldre har och inte efter om det är landsting
              eller kommun som är ansvarig.
            </seg>
            <seg>
              Trots att svensk äldreomsorg står inför många och stora utmaningar
              kommer det inga förslag från vänsterregeringen. I stället ägnar
              man sig åt att ta fram förslag som allvarligt kommer att försämra
              äldreomsorgen, inte förbättra den.
            </seg>
            <seg>
              Det som kommer att få störst konsekvenser är utan tvekan förslaget
              om att förbjuda privata företag inom äldreomsorgen, Reepaluutredningen.
              Blir den verklighet kommer ett stort antal privata äldreboenden
              och privat hemtjänst att få stänga – i nte på grund av de har
              dålig kvalitet, inte på grund av att de äldre och deras anhöriga
              är missnöjda och inte heller beroende på personalen är missnöjd
              utan endast av det skälet att vänsterpartierna misstror privata
              företag inom välfärden.
            </seg>
            <seg>
              Svensk äldreomsorg har tillräckligt stora utmaningar utan att
              väl fungerande enheter ska behöva stängas av ideologiska skäl.
            </seg>
            <seg>
              Fru talman! Sverige behöver ett nytt ledarskap, inte minst för
              att kunna hantera de utmaningar som äldreomsorgen står inför.
            </seg>
            <seg>
              (Applåder)
            </seg>
          </u>
          <note type="speaker">
            Anf. 199 KARIN RÅGSJÖ (V):
          </note>
          <u who="karin_ragsjo_df9ef7" xml:id="i-b39bc3da1f3ec4de">
            <seg>
              Fru talman! Jag vet inte om riksdagsledamot Danielsson och jag
              har läst samma utredning. Den ligger på mitt bord där. Han säger
              att vi ska förbjuda alla privata äldreomsorgsalternativ och de
              entreprenörer som finns. Men det finns inte ett ord om det i den
              utredningen. Den är på 700 sidor. Ledamoten Danielsson kanske
              kan plöja den i påsk.
            </seg>
            <seg>
              Att bli äldre är ingen sjukdom, inget undantagstillstånd, utan
              en del av livet. En del äldre slår in golfbollar i Portugal högt
              upp i åldern och är väldigt pigga, medan andra har kroppar som
              inte hänger med eller en ekonomi som inte heller tillåter den
              typen av extravagans. Klass och ålder avspeglar sig i ekonomi
              men även i åldrandet.
            </seg>
            <seg>
              Många äldre hamnar i en situation då de behöver handfast hjälp
              med olika saker, och att släppa in människor i sitt hem är ett
              stort steg. Det måste finnas en tillit; det är självklart.
            </seg>
            <seg>
              Äldre ska känna trygghet i sin tillvaro och få den omsorg som
              de är i behov av. Det är samhällets ansvar att det finns en äldreomsorg
              som är tillgänglig och likvärdig och håller en hög kvalitet. De
              besparingar och nedskärningar som tidigare har gjorts och görs
              inom äldreomsorgen har försämrat kvaliteten. Personalen hinner
              inte ge den hjälp och omsorg som behövs. I värsta fall har det
              inneburit att äldres säkerhet och trygghet inte har tillgodosetts.
            </seg>
            <seg>
              Vänsterpartiet vill ha en jämlik och jämställd äldreomsorg med
              hög kvalitet, där de äldre har ett reellt inflytande över sin
              situation och sin vardag och där personalen har bra arbetsvillkor.
              Personalen är nämligen nyckeln i äldreboenden och i äldreomsorgen.
              Det är superviktigt att vi värnar dem på olika sätt.
            </seg>
            <seg>
              Äldreomsorgen får heller aldrig bli en arbetsmarknadsregulator,
              som den var exempelvis i Helsingfors under åtta år med en borgerlig
              majoritet, där många i hemtjänsten kom direkt från jobbtorgen.
              Sådant är direkt kontraproduktivt.
            </seg>
            <seg>
              Vänsterpartiet har länge haft som krav att bemanningen inom äldre
              ­ omsorgen ska bli bättre, och under hösten 2014 kom vi överens
              med reger ­ ingen om en satsning på 2 miljarder kronor på helårsbasis
              under mandat ­ perioden för att stärka möjligheten att höja kvaliteten
              på äldreboenden, något som är en lång process.
            </seg>
            <seg>
              En stärkt bemanning leder till bättre äldreomsorg genom att skapa
              utrymme för personalen att göra mer saker med de äldre men också
              att utveckla arbetet.
            </seg>
            <seg>
              I februari publicerade forskare vid Institutionen för socialt
              arbete på Helsingforss universitet en ny rapport om hur äldreomsorgens
              arbetsvillkor har förändrats mellan 2005 och 2015. Studien bygger
              på enkätsvar från ca 1 200 undersköterskor och vårdbiträden i
              den svenska äldreomsorgen och från ca 4 400 i motsvarande yrkespositioner
              i Danmark, Finland och Norge.
            </seg>
            <seg>
              Rapporten visar på flera stora förändringar inom den svenska
              äldreomsorgen. Antalet hjälptagare som en hemtjänstanställd möter
              under en arbetsdag har ökat påtagligt, samtidigt som personalens
              handlingsutrymme har minskat. Kontakten med cheferna funkar inte
              längre, helt enkelt. Personalen på äldreboenden upplever sitt
              arbete som betydligt mer psykiskt och fysiskt tungt och även mycket
              mer tidspressat år 2015 än 2005. Det går inte framåt. Det gick
              bakåt. Så får vi inte fler som vill arbeta i äldreomsorgen.
            </seg>
            <seg>
              De senaste decenniernas privatiseringar i välfärden har inte
              lett till bättre villkor för de anställda – tvärtom. Jag menar
              att det här är allvarligt, för det är de anställda som sedan ska
              värna om och jobba med de äldre.
            </seg>
            <seg>
              De anställa inom privat driven omsorg har genomgående sämre villkor
              och lägre löner än de som arbetar i kommunalt drivna verksamheter,
              och skillnaderna ökar. På två år har löneskillnaderna mellan privat
              och kommunalt anställd personal i äldreomsorgen fördubblats. Det
              finns också en rapport att läsa – Så mycket bättre? – som kom
              från Kommunal 2016.
            </seg>
            <seg>
              Personaltätheten inom äldreomsorgen behöver öka, men det är minst
              lika viktigt att de som arbetar inom äldreomsorgen har rätt kompetens
              och adekvat utbildning. Det har precis kommit en utredning – den
              presenterades för en vecka sedan – Läs mig! Nationell kvalitetsplan
              för vård och omsorg om äldre personer . Där finns en mängd bra
              förslag. Jag hoppas verkligen att några av dem kan genomföras.
              I utredningen tas legitimering av undersköterskor upp som en viktig
              fråga.
            </seg>
            <seg>
              I dag saknar runt 20 procent av dem som arbetar på äldreboenden
              rätt gymnasieutbildning från omvårdnadsprogrammet. I hemtjänsten
              är motsvarande andel 25 procent. Här behöver mycket göras. Mot
              bakgrund av detta bör regeringen uppdra åt lämplig myndighet att
              utreda ett nationellt utbildningskrav för arbete inom äldreomsorgen.
              Det handlar också om att se över hur undersköterskeutbildningen
              ser ut nationellt eftersom den inte är specifikt superbra.
            </seg>
            <seg>
              De flesta äldre vill bo kvar hemma så länge som möjligt. Men
              när ångesten kommer, när besöken på akuten blir många och när
              hemtjänstpersonalen springer ut och in genom dörrarna i ett snabbt
              tempo funkar det inte längre.
            </seg>
            <seg>
              Antalet platser i permanent vård- och omsorgsboende, det som
              kallades särskilt boende tidigare, har mellan 2002 och 2011 minskat
              med 20 000 platser. Många platser har försvunnit. Det här var
              tidigare hem för lite skröpliga personer. För dem som i dag kommer
              in till den typen av boenden är det mer fråga om palliativa avdelningar.
              Det är sorgligt. Vi måste fokusera på äldre som verkligen har
              ångest, är rädda och inte kan bo hemma. Jag återkommer till den
              frågan.
            </seg>
            <seg>
              Det finns ett tydligt mönster i utvecklingen av kommunernas äldreomsorg.
              Man erbjuder helt enkelt färre platser. Dessvärre är det inte
              så stor skillnad mellan de blå kommunerna och de röda kommunerna.
              Det är något som vi måste jobba med tillsammans.
            </seg>
            <seg>
              När äldre nekas plats på äldreboenden och hänvisas till hemtjänst
              kan de med ekonomiska resurser köpa fler tjänster. Det finns en
              hel marknad för det. Man kan få hjälp med både det ena och andra
              som hemtjänsten inte kan fixa. Det blir då en klassfråga.
            </seg>
            <seg>
              Socialstyrelsen skriver i sin rapport Vård och omsorg om äldre
              att möjligheten för äldre att bo i särskilt boende har begränsats
              under de senaste fem åren. Detta skrev Socialstyrelsen 2015. Det
              är allvarligt.
            </seg>
            <seg>
              I socialtjänstlagen anges att äldre ska få leva ett värdigt liv
              och känna välbefinnande och att kommunerna ska inrätta särskilda
              boendeformer för service och omsorg för dem som behöver. Den lagen
              används inte så ofta på riktigt. Det här är en jättefråga.
            </seg>
            <seg>
              Vänsterpartiet menar att det inte är rimligt att äldre inte erbjuds
              plats på äldreboenden när de uttryckligen vill flytta dit. Oro
              och otrygghet bedöms inte längre som tillräckliga skäl för att
              bevilja vård och omsorgsboende. I många fall krävs en demensdiagnos
              för att få plats. Vänsterpartiet menar att det behöver göras en
              översyn över gällande bedömningskriterier för beviljande av plats
              på äldreboende. Denna fråga vill vi flagga för, och det är den
              reservationen vi yrkar bifall till.
            </seg>
            <seg>
              För tids vinnande yrkar vi bifall endast till reservation 13.
              Vi står förstås bakom övriga reservationer, och vi yrkar avslag
              på övriga motioner.
            </seg>
          </u>
          <note type="speaker">
            Anf. 200 BARBRO WESTERHOLM (L):
          </note>
          <u who="barbro_westerholm_3b368d" xml:id="i-0eae285db28750ce">
            <seg>
              Fru talman! De äldrefrågor vi diskuterar i dag rör en femtedel
              av befolkningen direkt och indirekt alla deras anhöriga och närstående.
              Det är många i Sverige som berörs av de 72 motioner och 132 yrkanden
              som behandlas i betänkandet. Tidigare talare har varit inne på
              bredden i yrkandena. De har visat att som t har blivit bättre,
              s om t har i nte alls blivit bättre och som t borde bli mycket
              bättre.
            </seg>
            <seg>
              I betänkandet framgår hur många som är sysselsatta på myndighetsnivå
              och på andra nivåer med dessa frågor. Jag räknade till nio statliga
              myndigheter som har äldrefrågorna på sitt bord. Det är Socialstyrelsen,
              Vårdanalys och så vidare. Jag ska inte upprepa dem. Sedan finns
              SKL och en rad olika specialistcentrum, forskargrupper och så
              vidare.
            </seg>
            <seg>
              Informationen har inte varit tillräckligt sammanhållen och överblickbar.
              Det kan vara ett skäl till varför den inte kommer till användning.
              Nu har rapporten Läs mig! Nationell kvalitetsplan för vård och
              omsorg om äldre personer om 978 sidor kommit. Nu finns allt samlat,
              och vi behöver inte gå ut på olika webbsidor och leta efter informationen.
            </seg>
            <seg>
              Det finns en del förslag, men det som har slagit mig när jag
              har läst rapporten och har sett analysen av patientlagen är att
              vi vet vad vi behöver göra. Jag tror att vi är eniga över parti-
              och blockgränserna, men varför tar det stopp på statlig nivå och
              riksnivå? Vi skriver, pratar och lägger ut på webbsidor, men varför
              når vi inte ut till landsting, kommuner och region ­ er? Det går
              trögt.
            </seg>
            <seg>
              Jag har inte på dessa sidor hittat djupgående analyser av varför
              det tar stopp. Är det pengarna? Är det att den här generationen
              inte prioriteras tillräckligt mycket? Finns ålderism bakom? Är
              det bristande samordning? Är det brist på tid? Många säger att
              vi springer och springer och hinner inte läsa och tänka. Men det
              måste vi göra. Vi måste alltså ta vara på all kunskap för målgruppens
              skull och genomföra många av de förslag som har tagits fram. Det
              har varit tillkännagivanden i riksdagen, och vi har försökt att
              föra ut informationen på annat sätt.
            </seg>
            <seg>
              Vilka far illa när vi inte för ut kunskapen? Främst är det den
              femtedel av befolkningen, de årsrika personerna, som inte får
              sina behov tillgodosedda. Det gäller också deras anhöriga och
              närstående. Det här leder också till ett politikerförakt, att
              vi i det här huset inte skulle lyssna eller försöka göra situationen
              bättre. Det gäller också på de politiska nivåerna ute i landsting
              och kommuner.
            </seg>
            <seg>
              Vi ska inte debattera alla dessa sidor i dag, men jag blir bekymrad
              över tidsplanen 2019–2034. År 2034 ska förslaget vara genomfört.
              Tror ni att man ute i kommuner, landsting och regioner startar
              i dag det man borde ha startat i förrgår för att bli färdig 2034?
              Det är för många mandatperioder bort. Vi måste här och nu verka
              för att utvecklingen går framåt med bättre fart än vad den har
              gjort hittills.
            </seg>
            <seg>
              Nu är vi inte ensamma i världen om att det går långsamt. Redan
              2002 antog FN och WHO en plan för utvecklingen av livet för äldre,
              alltifrån möjligheter att arbeta, att inte diskrimineras, till
              vård och omsorg under livets sista skede. Det har inte hänt så
              mycket med den planen heller utanför Sveriges gränser.
            </seg>
            <seg>
              Vi har ett uppdrag i riksdagen att följa upp våra beslut och
              att tillkännagivanden verkställs i Regeringskansliet. Men vi måste
              också driva på våra kollegor ute i landsting och kommuner att
              ta det vi skriver i betänkandena på allvar.
            </seg>
            <seg>
              Jag vill runda av med att glädjas åt tillkännagivandet om en
              kartläggning av våld och övergrepp mot äldre, andra former av
              våld och hedersvåld. Jag har många gånger sagt i talarstolen att
              vi inte ska glömma att också män i denna generation utsätts för
              våld.
            </seg>
            <seg>
              Det finns en undersökning gjord i Helsingforssområdet som visar
              att årsrika män är lika utsatta som årsrika kvinnor för våld och
              övergrepp i nära relationer.
            </seg>
            <seg>
              Jag tror att en del av ointresset för våld i den här generationen
              beror på att det skiljer sig från våld och övergrepp i yngre generationer,
              där det är främst kvinnor som har utsatts.
            </seg>
            <seg>
              Jag står naturligtvis bakom Liberalernas reservationer i det
              här betänkandet, men jag tänker faktiskt inte yrka på någonting
              eftersom jag tycker att kammarens tid kan användas bättre.
            </seg>
            <seg>
              (Applåder)
            </seg>
          </u>
          <note type="speaker">
            Anf. 201 CATHARINA BRÅKENHIELM (S):
          </note>
          <u who="catharina_brakenhielm_542d60" xml:id="i-99bc54574d24534d" next="cont">
            <seg>
              Fru talman! Jag tyckte om Barbros summering. Vi är eniga om det
              mesta som står i de här motionerna. Men varför tar det stopp?
              Egentligen är det den stora fråga vi skulle ha diskuterat här
              i kväll. Varför tar det stopp? Vi vet ju vad vi vill och är ganska
              eniga allihop.
            </seg>
            <seg>
              Äldreomsorgen, fru talman, står inför stora utmaningar nu när
              befolkningen blir allt äldre. För att säkra en mer jämlik och
              jämställd vård och omsorg där människor är trygga och känner delaktighet
              behöver vi förändra både arbetssätt och organisation.
            </seg>
            <seg>
              I fredags presenterades resultatet av den stora utredningen som
              reger ­ ingen har beställt med förslag till en nationell kvalitetsplan
              för äldreomsorgen. Där finns en rad bra förslag, bland annat att
            </seg>
            <seg>
              undersöka legitimationskrav för undersköterskor
            </seg>
            <seg>
              kraftigt öka antalet platser inom vård ‑ och omsorgsutbildningarna
            </seg>
            <seg>
              införa nya bestämmelser för enhetschefer inom särskilda boenden
              – de ska ha lämplig utbildning för att få ha det jobbet
            </seg>
            <seg>
              införa en skyldighet för landsting och kommuner att tillsammans
              erbjuda en helhetslösning för multisjuka äldre genom multiprofessionella
              team
            </seg>
            <seg>
              införa ett nationellt kompetenscentrum om äldre och psykisk hälsa
            </seg>
            <seg>
              underlätta användningen av välfärdsteknik genom en nationell
              strategi och ge stimulansbidrag till kommuner som är innovativa
              på det området
            </seg>
            <seg>
              införa nationella inriktningsmål för antal anställda per chef
              – i dag har man ju på tok för många
            </seg>
            <seg>
              ge kommunerna möjlighet att besluta om införande av förenklad
              biståndsbedömning för personer över 80 år för vissa insatser,
              alltså betydligt mer flexibla former för beslut inom äldreomsorgen.
            </seg>
            <seg>
              Utredningen föreslår också en treårig utbildningsinsats för personer
              som arbetar med mat åt de äldre. Det är också viktigt.
            </seg>
            <seg>
              Regeringen har genom åren genomfört stora satsningar på äldreområdet.
              Man har påbörjat en historiskt stor satsning på ökad bemanning
              inom äldreomsorgen, beslutat att det ska finnas personal tillgänglig
              dygnet runt inom äldreomsorgen, genomfört ett stort nytt investeringsstöd
              för att öka antalet platser på äldreboenden och erbjudit gratis
              öppenvård för människor som är äldre än 85 år.
            </seg>
            <seg>
              Många av de 130 motionerna handlar om just de här frågorna.
            </seg>
            <seg>
              Fru talman! Kravet på att öka de äldres självbestämmande är en
              fråga som många motionärer tar upp. Det är en viktig fråga men
              också en självklar uppgift för kommunerna att arbeta med. Där
              har man absolut inte kommit tillräckligt långt.
            </seg>
            <seg>
              När jag läser denna stora mängd motioner ser jag att många är
              engagerade. Många motioner visar på stort intresse, stor kunskap
              och samsyn över partigränserna när det gäller vad som behöver
              förändras och förbättras.
            </seg>
            <seg>
              Många motioner handlar om att man ska öka resurserna – mer pengar.
              Men många handlar också om ett annat förhållningssätt och ett
              annat sätt att organisera omsorgen med de ganska stora resurser
              den redan har.
            </seg>
            <seg>
              Mycket av det man kräver i motionerna ligger redan i dag under
              kommunernas ansvar. Jag har ändå uppfattningen att det behövs
              betydligt mer nationell styrning av äldreomsorgen. Den måste bli
              större i de stora och viktiga nationella frågorna, för det ska
              inte ha avgörande betydelse i vilken kommun man bor. Man ska veta
              vilken äldreomsorg vi har i vårt land och vilken äldreomsorg man
              kan få och känna sig trygg med det.
            </seg>
            <seg>
              En av motionerna i det stora motionshäftet, den om äldreperspektiv
              på våld i nära relationer, råder det alldeles särskild enighet
              om. Den bifalls av alla partier.
            </seg>
            <seg>
              Våld mot äldre kvinnor är ett allvarligt samhällsproblem som
              med rätta har fått ökad uppmärksamhet under de senaste åren.
            </seg>
            <seg>
              Våldsutsatta äldre kvinnor befinner sig i en särskilt sårbar
              situation, då de i betydligt större utsträckning än yngre kvinnor
              har varit vana att hantera våld i familjen som något man inte
              bör tala om med utomstående.
            </seg>
            <seg>
              Upptäckten av våld i familjer försvåras också av att tecknen
              kan misstas för tecken på naturligt åldrande. En del anhörigas
              svårighet att acceptera att pappa slår mamma gör det än mer komplicerat.
              Att mamma kanske vill skilja sig från pappa efter ett långt äktenskap
              är också svårt att acceptera för en del anhöriga.
            </seg>
            <seg>
              För att kunna upptäcka det så tidigt som möjligt behöver personer
              som arbetar med äldre få betydligt mer kunskap så att de känner
              igen tecknen på våld. Här är det viktigt att det finns utbildning
              även för alla de vikarier som är inne och arbetar i äldreomsorgen.
            </seg>
            <seg>
              Man kan också behöva ekonomiskt bistånd och hjälp till annat
              boende för att komma ifrån sin partner. Här finns mycket att förbättra.
            </seg>
            <seg>
              Fru talman! Vi ställer oss alltså bakom tillkännagivandet om
              våld mot äldre.
            </seg>
            <seg>
              Äldre är inte en homogen grupp; det vet vi väl egentligen allihop.
              Ändå behandlas äldre som ett kollektiv. Men alla blir faktiskt
              inte precis likadana över en natt när de blir ålderspensionärer.
            </seg>
            <seg>
              Rätten att fortsätta bestämma över sitt liv beskärs kraftigt
              den dagen man behöver lite hjälp för att klara vardagen. Det är
              alldeles oacceptabelt.
            </seg>
            <seg>
              Det handlar egentligen inte i första hand om att bestämma vilket
              företag man ska få hjälp av. Det hjälper ju inte ett enda dugg.
              Det handlar om vad vardagen ska innehålla, vad man vill ha hjälp
              med och när man vill flytta till ett särskilt boende.
            </seg>
            <seg>
              Vi vet i dag att det sällan är den äldre själv som väljer att
              flytta från sitt hem utan att det är anhöriga som får putta på.
            </seg>
            <seg>
              I dag är dessutom biståndsbesluten på tok för olika mellan våra
              kommuner, vilket skapar stor oro. På de stora orterna är det en
              väldigt kort tid man bor på äldreboende medan man ute i landsortskommunerna
              kanske bor i många år.
            </seg>
            <seg>
              Jag är övertygad om att man inte skulle få någon rusning till
              särskilda boenden om man helt släppte på biståndskravet så att
              de äldre själva får välja när de vill flytta till ett boende.
              De allra flesta vill bo kvar hemma så länge det någonsin går och
              kanske till och med lite för länge. Ingen rusning skulle det bli,
              men det skulle ge stor trygghet.
            </seg>
            <seg>
              Fru talman! Att få känna doften av nylagad mat borde vara en
              självklarhet, inte minst för våra äldre. Mat är inte bara en överlevnadsfråga
              utan också något som både är förebyggande och hjälper till att
              hålla oss friska, glada och pigga.
            </seg>
            <seg>
              Det hjälper dock inte att näringsinnehållet är bra om maten inte
              är aptitlig och måltidssituationen är tråkig, trist och kanske
              ensam. Man ska faktiskt få längta till måltiderna, och man ska
              få välja mellan flera olika alternativ. Det ska finnas mumsiga
              och goda mellanmål att tillgå hela dygnet för den äldre, och tiderna
              då måltiderna serveras ska utgå från den äldre och inte från personalens
              schema, vilket sker många gånger i dag.
            </seg>
            <seg>
              Vi vet att både yrsel, att man faller, en del sjukdomar och depression
              i många fall är resultat av en dålig matsituation och ett allmänt
              trist liv.
            </seg>
            <seg>
              Jag tycker att det får vara slut på att man kör mat i plastlådor
              kors och tvärs eller slevar upp mat ur rostfria kantiner när de
              äldre ska äta. Mat ska ätas i gemenskap vid trevligt dukade bord.
              Mat, livskvalitet och välbefinnande hänger ju ihop.
            </seg>
            <seg>
              Undernäring är ett minst lika allvarligt tillstånd som fetma
              i vårt land, inte minst bland våra äldre. Att förändra det är
              inte alltid någonting som kostar stora pengar. Det handlar mer
              om engagemang, kunskap och intresse.
            </seg>
            <seg>
              När man gör biståndsbedömningen tycker jag att det borde vara
              en självklarhet att någon med dietistkompetens finns med som ser
              till att rätt varor handlas hem till den äldres kylskåp utifrån
              den äldres specifika behov. Det är inte säkert att de alltid överensstämmer
              med vad man handlat tidigare i sitt liv. Det har kommit nya varor,
              och man har lite andra behov.
            </seg>
            <seg>
              Fru talman! Vi har i dag en kvalitetsmässigt god äldreomsorg,
              tycker jag. De braskande rubriker om vanvård i äldreomsorgen som
              vi då och då möts av hör inte alls till vardagen. Men det som
              brister i dag är möjligheten till ett gott liv när det gäller
              glädje och meningsfullhet. Det måste få finnas tid för saker som
              man vill göra, som man tidigare varit van vid eller som man nu
              vill göra när man bor på ett boende. Det kan vara allt från att
              baka en kaka till att snickra, spela på travet eller vistas ute
              och titta på fåglar eller påta lite i ett trädgårdsland – allt
              beroende på vad man har för ork, möjlighet och förmåga. Vi vet
              ju att den psykiska ohälsan bland våra äldre är otroligt hög.
            </seg>
            <seg>
              Fru talman! Ett antal motioner från de flesta partier tar upp
              frågan om de äldres rättigheter och möjligheter att påverka sin
              vardag inom äldreomsorgen; de är alltför små. Det håller jag helt
              med om. I dag står det skrivet att våra äldre ska ha en skälig
              levnadsnivå, och detta begrepp vill många motionärer ändra till
              god levnadsnivå – att man får mer att säga till om i sin vardag.
            </seg>
            <seg>
              Socialtjänstlagen är numera väldigt gammal, och en översyn och
              omarbetning ska göras så att den anpassas till dagens behov. Den
              har lappats och lagats under många år, så denna fråga måste arbetas
              in i det uppdraget.
            </seg>
            <seg>
              En efterlängtad förändring är förslaget om att införa ett förenklat
              beslutsfattande, vilket är väldigt efterfrågat av kommunerna.
              Detta innebär att man kan erbjuda äldre personer omsorgsinsatser
              utan att göra en individuell prövning. Detta är positivt för de
              äldre, som själv a kan bestämma när de vill ha insatserna. Det
              ökar delaktigheten och självbestämmandet, och det blir också förebyggande
              och avlastar anhöriga. Kommunerna sparar också in massor på administration,
              som kan användas till omsorg i stället. Förhoppningsvis gör detta
              också att personal och brukare får mer tid tillsammans.
            </seg>
            <seg>
              Sammanfattningsvis, fru talman, har vi en bra äldreomsorg i vårt
              land, men samhället utvecklas och förändras i rask takt och därmed
              också kravet – vad vi vill ha och vad som är en värdig äldreomsorg
              för dagens pensionä ­ rer och kommande generationer. Vi måste
              ha en vård och omsorg som är lyhörd för de äldres behov och önskemål.
              Den ska vara ödmjuk, stimule ­ rande, öppen för anhöriga, flexibel,
              tillgänglig och trygg.
            </seg>
          </u>
          <note>
            Jag yrkar bifall till tillkännagivandet och avslag på motionerna.
          </note>
          <u who="catharina_brakenhielm_542d60" prev="cont">
            <seg>
              (Applåder)
            </seg>
          </u>
          <note type="speaker">
            Anf. 202 JAN LINDHOLM (MP):
          </note>
          <u who="jan_lindholm_48e13b" xml:id="i-3cdd0f7e1f6674e3" next="cont">
            <seg>
              Fru talman! Den rödgröna feministiska regeringen fortsätter det
              lång ­ siktiga, tålmodiga arbetet med att göra Sverige till ett
              ännu bättre land att leva i. Den svenska modellen, som präglats
              av ett gemensamt och solida ­ riskt ansvarstagande, utgör själva
              grunden för den välfärd så många andra länder skulle vilja dela
              med oss. Ett trygghetssystem från vaggan till gra ­ ven ger den
              enskilde möjligheter, mod och kraft att utveckla hela sin po ­
              tential till gagn för hela samhällsbygget, utvecklingen och tillväxten.
            </seg>
          </u>
          <note>
            Äldreomsorgen är ett centralt område i detta välfärdsbygge. Socialutskottets
            betänkande 9 om äldrefrågor är ett motionsbetänkande där yrkanden
            från allmänna motionstiden 2015 och 2016 behandlas.
          </note>
          <u who="jan_lindholm_48e13b" prev="cont">
            <seg>
              Fru talman! Att komma som sista talare innebär att mycket förmodligen
              blir upprepningar. Kvaliteten på omsorgen av de äldre berör inte
              bara de äldre själva utan, som redan sagts, även deras anhöriga.
              Men vi ska inte heller glömma att vi allesammans sakta är på väg
              mot en förhoppningsvis välförtjänt och händelserik ålderdom. Äldrefrågorna
              är alltså något som berör alla och därför verkligen borde engagera.
            </seg>
            <seg>
              Under 2015 hade över 300 000 personer hemtjänst eller bodde på
              ett särskilt boende för äldre. Oftast handlar debatten om de äldres
              situation och kvaliteten på de olika boendena. Minst lika viktig
              är dock frågan om kvaliteten på hemtjänsten eftersom de flesta
              äldre berörs av den stödformen.
            </seg>
            <seg>
              Förutom 10 miljarder extra årligen till kommunsektorn, bland
              annat för att ge kommunerna möjlighet att lokalt anpassa satsningarna
              inom äldrevården, har Miljöpartiet, Socialdemokraterna och Vänsterpartiet
              i budgeten för åren 2016–2018 lagt in fortsatta satsningar på
              ytterligare 2 miljarder årligen specifikt på äldreomsorgen för
              att det ska finnas mer personal runt om i kommunerna. Mer personal
              skapar utrymme för att exempelvis höja kvaliteten på måltiderna,
              ge mer tid till utevistelser och på olika sätt utforma omsorgerna
              utifrån de äldres behov och önskningar.
            </seg>
            <seg>
              Men det finns fortfarande brister inom äldreomsorgen, och det
              finns stora utmaningar inför framtiden. Därför tillsatte regeringen
              2015 en natio ­ nell utredare för att ta fram förslag som kan
              bidra till, och underlätta för kommunerna, att möta alla dessa
              utmaningar.
            </seg>
            <seg>
              Det handlar inte enbart om att ökad medellivslängd, som vi ju
              faktiskt i grunden ser som väldigt positivt och önskvärt, leder
              till ett ökat personalbehov inom äldreomsorgen och att konkurrensen
              om arbetskraften är tuff när det i så många sektorer i samhället
              saknas arbetskraft. Det handlar också om organisation och innehåll
              i verksamheten.
            </seg>
            <seg>
              Vi behöver stärka utvecklingen mot en äldreomsorg som är jämställd
              och trygg och utmärks av ökad delaktighet och ökat inflytande
              om både brukarna och personalen ska uppleva att verksamheten är
              den rätta och den de har rätt att förvänta sig.
            </seg>
            <seg>
              För att stötta kommunerna, som ju de facto är de som har ansvar
              för äldreomsorgen, kan staten naturligtvis göra fler insatser
              än att bara tillföra ekonomiska medel. Här är några exempel på
              åtgärder som regeringen har vidtagit för att bidra till en fortsatt
              positiv utveckling på området äldrefrågor:
            </seg>
            <seg>
              Regeringen har i samverkan med Sveriges Kommuner och Landsting
              och Kommunalarbetareförbundet inlett ett arbete för att stärka
              kompetensförsörjningen inom äldreomsorgen. Syftet är bland annat
              att underlätta för personer inom omsorgen som har en lägre utbildningsnivå
              att kunna bli undersköterskor.
            </seg>
            <seg>
              Regeringen har låtit utreda förutsättningarna för en nationell
              kvalitetsplan för äldreomsorgen.
            </seg>
            <seg>
              Svenska standardiseringsinstitutet har fått ett utökat uppdrag
              och utökade medel för att utveckla nationella standarder för kvalitetssäkringar
              av bland annat äldreomsorgen.
            </seg>
            <seg>
              Regeringen har även gett Socialstyrelsen i uppdrag att ta fram
              åtgärdsförslag för att utveckla primärvården så att den bättre
              anpassas efter de äldres behov.
            </seg>
            <seg>
              Våld mot äldre kvinnor, som jag tror att alla har talat om, har
              också uppmärksammats, bland annat genom uppdrag till Socialstyrelsen,
              uppdrag till Nationellt centrum för kvinnofrid och inte minst
              det påbörjade arbetet med att inrätta en jämställdhetsmyndighet.
            </seg>
            <seg>
              Detta, fru talman, var bara några exempel på åtgärder, och i
              förra veckan kom den nationella utredaren, Susanne Rolfner Suvanto,
              med sina förslag för att säkra och öka kvaliteten i äldreomsorgen.
            </seg>
            <seg>
              (Applåder)
            </seg>
            <seg>
              2016/17:418 Långa sjukskrivningar
            </seg>
            <seg>
              2016/17:419 Regelkrångel för företag
            </seg>
            <seg>
              2016/17:420 Försenade utbetalningar av EU:s jordbruksstöd
            </seg>
            <seg>
              2016/17:423 Återuppbyggnaden av Irak
            </seg>
            <seg>
              till utrikesminister Margot Wallström (S)
            </seg>
            <seg>
              2016/17:1182 Handel med västsahariska produkter
            </seg>
            <seg>
              2016/17:1183 Kunskap i skolor för att bemöta hedersförtryck
            </seg>
            <seg>
              till utbildningsminister Gustav Fridolin (MP)
            </seg>
            <seg>
              2016/17:1184 Lösning på bristen på tolkar
            </seg>
            <seg>
              2016/17:1185 Könssegregation i den svenska skolan
            </seg>
            <seg>
              till utbildningsminister Gustav Fridolin (MP)
            </seg>
            <seg>
              2016/17:1188 Rivalitet mellan olika grupper i Irak och Syrien
            </seg>
            <seg>
              till utrikesminister Margot Wallström (S)
            </seg>
            <seg>
              2016/17:1189 Moderna beredskapsjobb
            </seg>
            <seg>
              2016/17:1190 Antibiotikaresistens
            </seg>
            <seg>
              2016/17:1191 Förbud mot polymerer
            </seg>
            <seg>
              till miljöminister Karolina Skog (MP)
            </seg>
            <seg>
              2016/17:1192 Statliga mediers avslöjande av enskilda medborgare
            </seg>
            <seg>
              till kultur- och demokratiminister Alice Bah Kuhnke (MP)
            </seg>
            <seg>
              2016/17:1193 Trafikskolor
            </seg>
            <seg>
              2016/17:1065 Ett särskilt sändebud för fredsprocessen i Mellanöstern
            </seg>
            <seg>
              till utrikesminister Margot Wallström (S)
            </seg>
            <seg>
              2016/17:1068 Läget i Östersjön
            </seg>
            <seg>
              till utrikesminister Margot Wallström (S)
            </seg>
            <seg>
              till utrikesminister Margot Wallström (S)
            </seg>
            <seg>
              2016/17:1143 YH-utbildningar
            </seg>
            <seg>
              2016/17:1137 Åtgärder för fler företag
            </seg>
            <seg>
              Anf. 10 MIKAEL CEDERBRATT (M) replik
            </seg>
            <seg>
              Anf. 20 KARIN SVENSSON SMITH (MP)
            </seg>
            <seg>
              Anf. 23 JOHAN ANDERSSON (S) replik
            </seg>
            <seg>
              Anf. 24 BORIANA ÅBERG (M) replik
            </seg>
            <seg>
              Anf. 25 JOHAN ANDERSSON (S) replik
            </seg>
            <seg>
              Anf. 27 KARIN SVENSSON SMITH (MP) replik
            </seg>
            <seg>
              Anf. 29 KARIN SVENSSON SMITH (MP) replik
            </seg>
            <seg>
              Anf. 30 BORIANA ÅBERG (M) replik
            </seg>
            <seg>
              Anf. 35 JOHAN ANDERSSON (S) replik
            </seg>
            <seg>
              Anf. 37 JOHAN ANDERSSON (S) replik
            </seg>
            <seg>
              Anf. 40 JIMMY STÅHL (SD)
            </seg>
            <seg>
              Anf. 45 OLA JOHANSSON (C)
            </seg>
            <seg>
              Anf. 50 ROBERT HANNAH (L)
            </seg>
            <seg>
              Anf. 53 ROGER HEDLUND (SD) replik
            </seg>
            <seg>
              Anf. 60 BETTY MALMBERG (M) replik
            </seg>
            <seg>
              Anf. 65 ROBERT STENKVIST (SD) replik
            </seg>
            <seg>
              Anf. 68 ELISABET KNUTSSON (MP) replik
            </seg>
            <seg>
              Anf. 70 ELISABET KNUTSSON (MP) replik
            </seg>
            <seg>
              Anf. 75 FREDRIK CHRISTENSSON (C) replik
            </seg>
            <seg>
              Anf. 76 LINDA SNECKER (V)
            </seg>
            <seg>
              Anf. 78 LINDA SNECKER (V) replik
            </seg>
            <seg>
              Anf. 80 LINDA SNECKER (V) replik
            </seg>
            <seg>
              Anf. 85 ROGER HADDAD (L) replik
            </seg>
            <seg>
              Anf. 90 BETTY MALMBERG (M) replik
            </seg>
            <seg>
              Anf. 100 PER-ARNE HÅKANSSON (S) replik
            </seg>
            <seg>
              TU11 Trafiksäkerhet
            </seg>
            <seg>
              CU21 Tidsbegränsande bygglov för bostäder
            </seg>
            <seg>
              Anf. 103 Statsrådet HELENE HELLMARK KNUTSSON (S) replik
            </seg>
            <seg>
              Anf. 104 ANNIKA LILLEMETS (MP) replik
            </seg>
            <seg>
              Anf. 106 ANNIKA LILLEMETS (MP) replik
            </seg>
            <seg>
              Anf. 111 LARS BECKMAN (M)
            </seg>
            <seg>
              Anf. 114 LARS BECKMAN (M) replik
            </seg>
            <seg>
              Anf. 115 ANNIKA HIRVONEN FALK (MP) replik
            </seg>
            <seg>
              Anf. 116 LARS BECKMAN (M) replik
            </seg>
            <seg>
              Anf. 118 OLA JOHANSSON (C)
            </seg>
            <seg>
              Anf. 120 LARS BECKMAN (M) replik
            </seg>
            <seg>
              Anf. 122 LARS BECKMAN (M) replik
            </seg>
            <seg>
              Anf. 125 LOTTA JOHNSSON FORNARVE (V) replik
            </seg>
            <seg>
              Anf. 126 OLA JOHANSSON (C) replik
            </seg>
            <seg>
              Anf. 130 ROBERT HANNAH (L) replik
            </seg>
            <seg>
              Anf. 133 MATS GREEN (M)
            </seg>
            <seg>
              Anf. 135 MATS GREEN (M) replik
            </seg>
            <seg>
              Anf. 137 MATS GREEN (M) replik
            </seg>
            <seg>
              Anf. 139 MATS GREEN (M) replik
            </seg>
            <seg>
              Anf. 140 LOTTA JOHNSSON FORNARVE (V) replik
            </seg>
            <seg>
              Anf. 141 MATS GREEN (M) replik
            </seg>
            <seg>
              Anf. 158 KRISTER HAMMARBERGH (M) replik
            </seg>
            <seg>
              Anf. 160 KRISTER HAMMARBERGH (M) replik
            </seg>
            <seg>
              Anf. 163 KRISTER HAMMARBERGH (M) replik
            </seg>
            <seg>
              Anf. 165 KRISTER HAMMARBERGH (M) replik
            </seg>
            <seg>
              Anf. 170 ANNIKA HIRVONEN FALK (MP) replik
            </seg>
            <seg>
              Anf. 173 ROGER HADDAD (L) replik
            </seg>
            <seg>
              Anf. 175 ANNIKA HIRVONEN FALK (MP)
            </seg>
            <seg>
              Anf. 180 ANDREAS CARLSON (KD) replik
            </seg>
            <seg>
              Anf. 190 ADAM MARTTINEN (SD)
            </seg>
            <seg>
              Anf. 195 EMMA HENRIKSSON (KD)
            </seg>
          </u>
          <note>
            Fru talman! Jag yrkar bifall till utskottets förslag och avslag
            på samtliga reservationer.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 6 april.)
          </note>
          <note>
            § 17 Bordläggning
          </note>
          <note>
            Följande dokument anmäldes och bordlades:
          </note>
          <note>
            Proposition
          </note>
          <note>
            2016/17:162 Nya regler om marknader för finansiella instrument
            (MiFID II och MiFIR)
          </note>
          <note>
            Skrivelse
          </note>
          <note>
            2016/17:168 Riksrevisionens rapport om svenska myndigheters beredskap
            inför Brexit-omröstningen
          </note>
          <note>
            Motioner
          </note>
          <note>
            med anledning av skr. 2016/17:115 Verksamheten i Europeiska unionen
            under 2016
          </note>
          <note>
            2016/17:3661 av Kerstin Lundgren (C)
          </note>
          <note>
            2016/17:3662 av Björn Söder m.fl. (SD)
          </note>
          <note>
            med anledning av skr. 2016/17:118 Riksrevisionens rapport om
            upprättandet av tillfälliga gränskontroller vid inre gräns
          </note>
          <note>
            2016/17:3663 av Linda Snecker m.fl. (V)
          </note>
          <note>
            § 18 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 4 april
          </note>
          <note>
            av Johan Forssell (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            av Sofia Fölster (M)
          </note>
          <note>
            till närings- och innovationsminister Mikael Damberg (S)
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:421 Regeringens konsumentpolitiska inriktning
          </note>
          <note>
            av Jessika Roswall (M)
          </note>
          <note>
            till statsrådet Per Bolund (MP)
          </note>
          <note>
            2016/17:422 Migrationsverkets anvisningar
          </note>
          <note>
            av Gunilla Nordgren (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Robert Halef (KD)
          </note>
          <note>
            § 19 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 4 april
          </note>
          <note>
            av Lotta Johnsson Fornarve (V)
          </note>
          <note>
            till statsrådet Ann Linde (S)
          </note>
          <note>
            av Tina Ghasemi (M)
          </note>
          <note>
            av Ida Drougge (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Lars-Arne Staxäng (M)
          </note>
          <note>
            2016/17:1186 Yrkesutbildningens år 2016
          </note>
          <note>
            av Lars Beckman (M)
          </note>
          <note>
            till statsrådet Anna Ekström (S)
          </note>
          <note>
            2016/17:1187 Långtidssjukskrivna
          </note>
          <note>
            av Tina Ghasemi (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            av Markus Wiechel (SD)
          </note>
          <note>
            av Jesper Skalberg Karlsson (M)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            av Åsa Coenraads (M)
          </note>
          <note>
            till statsrådet Gabriel Wikström (S)
          </note>
          <note>
            av Jesper Skalberg Karlsson (M)
          </note>
          <note>
            av Lars Beckman (M)
          </note>
          <note>
            av Lars Mejern Larsson (S)
          </note>
          <note>
            till statsrådet Anna Johansson (S)
          </note>
          <note>
            § 20 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 4 april
          </note>
          <note>
            2016/17:1062 Den albanska minoriteten i Makedonien
          </note>
          <note>
            av Tina Acketoft (L)
          </note>
          <note>
            till statsrådet Ann Linde (S)
          </note>
          <note>
            av Sotiris Delis (M)
          </note>
          <note>
            av Karin Enström (M)
          </note>
          <note>
            den 5 april
          </note>
          <note>
            2016/17:1114 Jämställdhet i Saudiarabien
          </note>
          <note>
            av Birgitta Ohlsson (L)
          </note>
          <note>
            av Laila Naraghi (S)
          </note>
          <note>
            till statsrådet Anna Ekström (S)
          </note>
          <note>
            av Jörgen Warborn (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2016/17:1136 700-megahertzbandet
          </note>
          <note>
            av Per Åsling (C)
          </note>
          <note>
            till statsrådet Peter Eriksson (MP)
          </note>
          <note>
            § 21 Kammaren åtskildes kl. 22.29.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 6 anf.
            41 (delvis),
          </note>
          <note>
            av förste vice talmannen därefter till och med § 9 anf. 69 (delvis),
          </note>
          <note>
            av tredje vice talmannen därefter till och med § 9 anf. 87 (delvis),
          </note>
          <note>
            av förste vice talmannen därefter till och med § 12 anf. 112
            (delvis),
          </note>
          <note>
            av tredje vice talmannen därefter till och med § 13 anf. 151
            (delvis),
          </note>
          <note>
            av förste vice talmannen därefter till och med § 15 anf. 190
            (delvis) och
          </note>
          <note>
            av tredje vice talmannen därefter till dess slut.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Åldersbedömning tidigare i asylprocessen
          </note>
          <note>
            Socialförsäkringsutskottets betänkande 2016/17:SfU18
          </note>
          <note>
            Anf. 1 MIKAEL CEDERBRATT (M)
          </note>
          <note>
            Anf. 2 PAULA BIELER (SD)
          </note>
          <note>
            Anf. 3 SOLVEIG ZANDER (C)
          </note>
          <note>
            Anf. 4 CHRISTINA HÖJ LARSEN (V)
          </note>
          <note>
            Anf. 5 FREDRIK MALM (L)
          </note>
          <note>
            Anf. 6 ARON MODIG (KD)
          </note>
          <note>
            Anf. 7 YILMAZ KERIMO (S)
          </note>
          <note>
            Anf. 8 MIKAEL CEDERBRATT (M) replik
          </note>
          <note>
            Anf. 9 YILMAZ KERIMO (S) replik
          </note>
          <note>
            Anf. 11 YILMAZ KERIMO (S) replik
          </note>
          <note>
            Anf. 12 PAULA BIELER (SD) replik
          </note>
          <note>
            Anf. 13 YILMAZ KERIMO (S) replik
          </note>
          <note>
            Anf. 14 PAULA BIELER (SD) replik
          </note>
          <note>
            Anf. 15 YILMAZ KERIMO (S) replik
          </note>
          <note>
            Anf. 16 SOLVEIG ZANDER (C) replik
          </note>
          <note>
            Anf. 17 YILMAZ KERIMO (S) replik
          </note>
          <note>
            Anf. 18 SOLVEIG ZANDER (C) replik
          </note>
          <note>
            Anf. 19 YILMAZ KERIMO (S) replik
          </note>
          <note>
            (Beslut fattades under § 10.)
          </note>
          <note>
            § 6 Trafiksäkerhet
          </note>
          <note>
            Trafikutskottets betänkande 2016/17:TU11
          </note>
          <note>
            Anf. 21 JOHAN ANDERSSON (S)
          </note>
          <note>
            Anf. 22 BORIANA ÅBERG (M)
          </note>
          <note>
            Anf. 26 BORIANA ÅBERG (M) replik
          </note>
          <note>
            Anf. 28 BORIANA ÅBERG (M) replik
          </note>
          <note>
            Anf. 31 PER KLARBERG (SD)
          </note>
          <note>
            Anf. 32 ANDERS ÅKESSON (C)
          </note>
          <note>
            Anf. 33 BIRGER LAHTI (V)
          </note>
          <note>
            Anf. 34 NINA LUNDSTRÖM (L)
          </note>
          <note>
            Anf. 36 NINA LUNDSTRÖM (L) replik
          </note>
          <note>
            Anf. 38 NINA LUNDSTRÖM (L) replik
          </note>
          <note>
            Anf. 39 LARS-AXEL NORDELL (KD)
          </note>
          <note>
            Anf. 41 STAFFAN DANIELSSON (C)
          </note>
          <note>
            Anf. 42 STAFFAN DANIELSSON (C)
          </note>
          <note>
            (Beslut fattades under § 10.)
          </note>
          <note>
            § 7 Kompetenskrav vid vissa fordonskontroller
          </note>
          <note>
            Trafikutskottets betänkande 2016/17:TU19
          </note>
          <note>
            (Beslut fattades under § 10.)
          </note>
          <note>
            § 8 Tidsbegränsande bygglov för bostäder
          </note>
          <note>
            Civilutskottets betänkande 2016/17:CU21
          </note>
          <note>
            Anf. 43 EWA THALÉN FINNÉ (M)
          </note>
          <note>
            Anf. 44 ROGER HEDLUND (SD)
          </note>
          <note>
            Anf. 46 NOOSHI DADGOSTAR (V)
          </note>
          <note>
            Anf. 47 TUVE SKÅNBERG (KD)
          </note>
          <note>
            Anf. 48 SHADIYE HEYDARI (S)
          </note>
          <note>
            Anf. 49 EMMA HULT (MP)
          </note>
          <note>
            Anf. 51 ROGER HEDLUND (SD) replik
          </note>
          <note>
            Anf. 52 ROBERT HANNAH (L) replik
          </note>
          <note>
            Anf. 54 ROBERT HANNAH (L) replik
          </note>
          <note>
            (Beslut fattades under § 10.)
          </note>
          <note>
            § 9 Kunskap i samverkan – för samhällets utmaningar och stärkt
            konkurrenskraft
          </note>
          <note>
            Utbildningsutskottets betänkande 2016/17:UbU12
          </note>
          <note>
            Anf. 55 THOMAS STRAND (S)
          </note>
          <note>
            Anf. 56 BETTY MALMBERG (M)
          </note>
          <note>
            Anf. 57 THOMAS STRAND (S) replik
          </note>
          <note>
            Anf. 58 BETTY MALMBERG (M) replik
          </note>
          <note>
            Anf. 59 THOMAS STRAND (S) replik
          </note>
          <note>
            Anf. 61 ROBERT STENKVIST (SD)
          </note>
          <note>
            Anf. 62 BETTY MALMBERG (M) replik
          </note>
          <note>
            Anf. 63 ROBERT STENKVIST (SD) replik
          </note>
          <note>
            Anf. 64 BETTY MALMBERG (M) replik
          </note>
          <note>
            Anf. 66 ELISABET KNUTSSON (MP)
          </note>
          <note>
            Anf. 67 BETTY MALMBERG (M) replik
          </note>
          <note>
            Anf. 69 BETTY MALMBERG (M) replik
          </note>
          <note>
            Anf. 71 FREDRIK CHRISTENSSON (C)
          </note>
          <note>
            Anf. 72 THOMAS STRAND (S) replik
          </note>
          <note>
            Anf. 73 FREDRIK CHRISTENSSON (C) replik
          </note>
          <note>
            Anf. 74 THOMAS STRAND (S) replik
          </note>
          <note>
            Anf. 77 BETTY MALMBERG (M) replik
          </note>
          <note>
            Anf. 79 BETTY MALMBERG (M) replik
          </note>
          <note>
            Anf. 81 ROGER HADDAD (L)
          </note>
          <note>
            Anf. 82 THOMAS STRAND (S) replik
          </note>
          <note>
            Anf. 83 ROGER HADDAD (L) replik
          </note>
          <note>
            Anf. 84 THOMAS STRAND (S) replik
          </note>
          <note>
            Anf. 86 LARRY SÖDER (KD)
          </note>
          <note>
            Anf. 87 Statsrådet HELENE HELLMARK KNUTSSON (S)
          </note>
          <note>
            Anf. 88 BETTY MALMBERG (M) replik
          </note>
          <note>
            Anf. 89 Statsrådet HELENE HELLMARK KNUTSSON (S) replik
          </note>
          <note>
            Anf. 91 Statsrådet HELENE HELLMARK KNUTSSON (S) replik
          </note>
          <note>
            Anf. 92 FREDRIK CHRISTENSSON (C) replik
          </note>
          <note>
            Anf. 93 Statsrådet HELENE HELLMARK KNUTSSON (S) replik
          </note>
          <note>
            Anf. 94 FREDRIK CHRISTENSSON (C) replik
          </note>
          <note>
            Anf. 95 Statsrådet HELENE HELLMARK KNUTSSON (S) replik
          </note>
          <note>
            Anf. 96 PER-ARNE HÅKANSSON (S)
          </note>
          <note>
            Anf. 97 BETTY MALMBERG (M) replik
          </note>
          <note>
            Anf. 98 PER-ARNE HÅKANSSON (S) replik
          </note>
          <note>
            Anf. 99 BETTY MALMBERG (M) replik
          </note>
          <note>
            Anf. 101 HANS ROTHENBERG (M)
          </note>
          <note>
            Anf. 102 ANNIKA LILLEMETS (MP)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Beslut om ärenden som slutdebatterats vid dagens sammanträde
          </note>
          <note>
            SfU18 Åldersbedömning tidigare i asylprocessen
          </note>
          <note>
            TU19 Kompetenskrav vid vissa fordonskontroller
          </note>
          <note>
            § 11 (forts. från § 9) Kunskap i samverkan – för samhällets utmaningar
            och stärkt konkurrenskraft (forts. UbU12)
          </note>
          <note>
            Anf. 105 Statsrådet HELENE HELLMARK KNUTSSON (S) replik
          </note>
          <note>
            Anf. 107 VALTER MUTT (MP)
          </note>
          <note>
            Anf. 108 FINN BENGTSSON (M)
          </note>
          <note>
            (Beslut skulle fattas den 6 april.)
          </note>
          <note>
            § 12 Konsumenträtt
          </note>
          <note>
            Civilutskottets betänkande 2016/17:CU12
          </note>
          <note>
            Anf. 109 TUVE SKÅNBERG (KD)
          </note>
          <note>
            Anf. 110 EVA SONIDSSON (S)
          </note>
          <note>
            Anf. 112 MIKAEL ESKILANDERSSON (SD)
          </note>
          <note>
            Anf. 113 ANNIKA HIRVONEN FALK (MP)
          </note>
          <note>
            Anf. 117 ANNIKA HIRVONEN FALK (MP) replik
          </note>
          <note>
            Anf. 119 LOTTA JOHNSSON FORNARVE (V)
          </note>
          <note>
            Anf. 121 LOTTA JOHNSSON FORNARVE (V) replik
          </note>
          <note>
            Anf. 123 LOTTA JOHNSSON FORNARVE (V) replik
          </note>
          <note>
            Anf. 124 OLA JOHANSSON (C) replik
          </note>
          <note>
            Anf. 127 LOTTA JOHNSSON FORNARVE (V) replik
          </note>
          <note>
            Anf. 128 ROBERT HANNAH (L)
          </note>
          <note>
            Anf. 129 ANNIKA HIRVONEN FALK (MP) replik
          </note>
          <note>
            Anf. 131 ANNIKA HIRVONEN FALK (MP) replik
          </note>
          <note>
            Anf. 132 ROBERT HANNAH (L) replik
          </note>
          <note>
            Anf. 134 ANNIKA HIRVONEN FALK (MP) replik
          </note>
          <note>
            Anf. 136 ANNIKA HIRVONEN FALK (MP) replik
          </note>
          <note>
            Anf. 138 LOTTA JOHNSSON FORNARVE (V) replik
          </note>
          <note>
            (Beslut skulle fattas den 6 april.)
          </note>
          <note>
            § 13 Marknäten och public service
          </note>
          <note>
            Kulturutskottets betänkande 2016/17:KrU7
          </note>
          <note>
            Anf. 142 ARON EMILSSON (SD)
          </note>
          <note>
            Anf. 143 OLOF LAVESSON (M)
          </note>
          <note>
            Anf. 144 GUNILLA CARLSSON (S)
          </note>
          <note>
            Anf. 145 NICLAS MALMBERG (MP)
          </note>
          <note>
            Anf. 146 ARON EMILSSON (SD) replik
          </note>
          <note>
            Anf. 147 NICLAS MALMBERG (MP) replik
          </note>
          <note>
            Anf. 148 ARON EMILSSON (SD) replik
          </note>
          <note>
            Anf. 149 NICLAS MALMBERG (MP) replik
          </note>
          <note>
            Anf. 150 ANGELIKA BENGTSSON (SD)
          </note>
          <note>
            Anf. 151 OLOF LAVESSON (M) replik
          </note>
          <note>
            Anf. 152 ANGELIKA BENGTSSON (SD) replik
          </note>
          <note>
            Anf. 153 OLOF LAVESSON (M) replik
          </note>
          <note>
            Anf. 154 ANGELIKA BENGTSSON (SD) replik
          </note>
          <note>
            (Beslut skulle fattas den 6 april.)
          </note>
          <note>
            § 14 Straffrättsliga frågor
          </note>
          <note>
            Justitieutskottets betänkande 2016/17:JuU16
          </note>
          <note>
            Anf. 155 LAWEN REDAR (S)
          </note>
          <note>
            Anf. 156 KRISTER HAMMARBERGH (M)
          </note>
          <note>
            Anf. 157 LAWEN REDAR (S) replik
          </note>
          <note>
            Anf. 159 LAWEN REDAR (S) replik
          </note>
          <note>
            Anf. 161 ADAM MARTTINEN (SD)
          </note>
          <note>
            Anf. 162 ANNIKA HIRVONEN FALK (MP)
          </note>
          <note>
            Anf. 164 ANNIKA HIRVONEN FALK (MP) replik
          </note>
          <note>
            Anf. 166 ANNIKA HIRVONEN FALK (MP) replik
          </note>
          <note>
            Anf. 167 JOHAN HEDIN (C)
          </note>
          <note>
            Anf. 168 LINDA SNECKER (V)
          </note>
          <note>
            Anf. 169 ROGER HADDAD (L)
          </note>
          <note>
            Anf. 171 ROGER HADDAD (L) replik
          </note>
          <note>
            Anf. 172 ANNIKA HIRVONEN FALK (MP) replik
          </note>
          <note>
            Anf. 174 ANDREAS CARLSON (KD)
          </note>
          <note>
            Anf. 176 ROGER HADDAD (L) replik
          </note>
          <note>
            Anf. 177 ANNIKA HIRVONEN FALK (MP) replik
          </note>
          <note>
            Anf. 178 ROGER HADDAD (L) replik
          </note>
          <note>
            Anf. 179 ANNIKA HIRVONEN FALK (MP) replik
          </note>
          <note>
            Anf. 181 ANNIKA HIRVONEN FALK (MP) replik
          </note>
          <note>
            Anf. 182 ANDREAS CARLSON (KD) replik
          </note>
          <note>
            Anf. 183 ANNIKA HIRVONEN FALK (MP) replik
          </note>
          <note>
            (Beslut skulle fattas den 6 april.)
          </note>
          <note>
            § 15 Processrättsliga frågor
          </note>
          <note>
            Justitieutskottets betänkande 2016/17:JuU17
          </note>
          <note>
            Anf. 184 BEATRICE ASK (M)
          </note>
          <note>
            Anf. 185 SUSANNE EBERSTEIN (S)
          </note>
          <note>
            Anf. 186 BEATRICE ASK (M) replik
          </note>
          <note>
            Anf. 187 SUSANNE EBERSTEIN (S) replik
          </note>
          <note>
            Anf. 188 BEATRICE ASK (M) replik
          </note>
          <note>
            Anf. 189 SUSANNE EBERSTEIN (S) replik
          </note>
          <note>
            Anf. 191 ANNIKA HIRVONEN FALK (MP)
          </note>
          <note>
            Anf. 192 JOHAN HEDIN (C)
          </note>
          <note>
            Anf. 193 LINDA SNECKER (V)
          </note>
          <note>
            Anf. 194 ANDREAS CARLSON (KD)
          </note>
          <note>
            (Beslut skulle fattas den 6 april.)
          </note>
          <note>
            § 16 Äldrefrågor
          </note>
          <note>
            Socialutskottets betänkande 2016/17:SoU9
          </note>
          <note>
            Anf. 196 ANN-BRITT ÅSEBOL (M)
          </note>
          <note>
            Anf. 197 PER RAMHORN (SD)
          </note>
          <note>
            Anf. 198 STAFFAN DANIELSSON (C)
          </note>
          <note>
            Anf. 199 KARIN RÅGSJÖ (V)
          </note>
          <note>
            Anf. 200 BARBRO WESTERHOLM (L)
          </note>
          <note>
            Anf. 201 CATHARINA BRÅKENHIELM (S)
          </note>
          <note>
            Anf. 202 JAN LINDHOLM (MP)
          </note>
          <note>
            (Beslut skulle fattas den 6 april.)
          </note>
          <note>
            § 17 Bordläggning
          </note>
          <note>
            § 18 Anmälan om interpellationer
          </note>
          <note>
            § 19 Anmälan om frågor för skriftliga svar
          </note>
          <note>
            § 20 Anmälan om skriftliga svar på frågor
          </note>
          <note>
            § 21 Kammaren åtskildes kl. 22.29.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
