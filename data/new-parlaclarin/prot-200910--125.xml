<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--125</head>
          <docDate when="2009-05-25">2009-05-25</docDate>
        </div>
      </front>
      <body>
        <div>
          <note xml:id="i-124abb4bd7b3270b-0">
            ﻿
          </note>
          <note xml:id="i-43cf5fbd01c4c2a2-0">
            Riksdagens protokoll
          </note>
          <note xml:id="i-6bd94d08215d3129-0">
            2009/10:125
          </note>
          <note xml:id="i-8c3866e4d869fa8c-0" type="date">
            Tisdagen den 25 maj
          </note>
          <note xml:id="i-33f6821d6253c967-0">
            Kl. 13:00 - 20:22
          </note>
          <note xml:id="i-7c314a7725df7c92-0">
            1 § Justering av protokoll
          </note>
          <note xml:id="i-9483bb2cd741bc7f-0">
            Justerades protokollet för den 19 maj.
          </note>
          <note xml:id="i-5d7ab526225d8416-0">
            2 § Meddelande om frågestund
          </note>
          <note xml:id="i-31f186026111c271-0">
            Tredje vice talmannen meddelade att vid frågestunden torsdagen
            den 27 maj kl. 14.00 skulle följande statsråd närvara:
          </note>
          <note xml:id="i-428dddeb93451102-0">
            Näringsminister Maud Olofsson (c), finansminister Anders Borg
            (m), kulturminister Lena Adelsohn Liljeroth (m), statsrådet Tobias
            Krantz (fp) och statsrådet Birgitta Ohlsson (fp).
          </note>
          <note xml:id="i-903b8c03f07163d2-0">
            3 § Meddelande om ändring i kammarens sammanträdesplan
          </note>
          <note xml:id="i-2b632d3a68be6f76-0">
            Tredje vice talmannen meddelade att arbetsplenum skulle äga rum
            måndagen den 14 juni kl. 9.00 , inte kl. 11.00 som tidigare aviserats.
          </note>
          <note xml:id="i-c2cdead12b486336-0">
            4 § Anmälan om fördröjda svar på interpellationer
          </note>
          <note xml:id="i-e9d4943c81a9c92b-0">
            Till riksdagen hade inkommit följande skrivelser:
          </note>
          <note xml:id="i-17a1f6f0a19690de-0">
            Interpellation 2009/10:357
          </note>
          <note xml:id="i-1e2ce777fb665ab2-0">
            Interpellation 2009/10:357 Statligt stöd till ny kärnkraft
          </note>
          <note xml:id="i-9c7f51e7a1c922e8-0">
            Interpellationen kommer att besvaras onsdagen den 9 juni 2010.
          </note>
          <note xml:id="i-678f253c136bb356-0">
            Skälet till dröjsmålet är nationella samt utrikes resor.
          </note>
          <note xml:id="i-4e2a881bc282713d-0">
            Dag Ekman
          </note>
          <note xml:id="i-da920e1ac8bf5586-0">
            Interpellation 2009/10:367
          </note>
          <note xml:id="i-74380fee58f8108a-0">
            Interpellation 2009/10:367 Elcertifikat till gammal elproduktion
          </note>
          <note xml:id="i-9c7f51e7a1c922e8-1">
            Interpellationen kommer att besvaras onsdagen den 9 juni 2010.
          </note>
          <note xml:id="i-678f253c136bb356-1">
            Skälet till dröjsmålet är nationella samt utrikes resor.
          </note>
          <note xml:id="i-4e2a881bc282713d-1">
            Dag Ekman
          </note>
          <note xml:id="i-fe29682f137b0d29-0">
            Interpellation 2009/10:387
          </note>
          <note xml:id="i-bd99a79f998dc0e7-0">
            Interpellation 2009/10:387 Folkhögskolelärares behov av Lärarlyftet
          </note>
          <note xml:id="i-985b6bf083489b0c-0">
            Interpellationen kommer att besvaras tisdagen den 8 juni 2010.
          </note>
          <note xml:id="i-dcb4d8c9271fa74d-0">
            Skälet till dröjsmålet är sedan tidigare inbokade resor och engagemang.
          </note>
          <note xml:id="i-db916a28715a4197-0">
            Jan Björklund
          </note>
          <note xml:id="i-f84397c176762f64-0">
            Interpellation 2009/10:388
          </note>
          <note xml:id="i-5d9670fa14808b15-0">
            Interpellation 2009/10:388 Vattenskotrar
          </note>
          <note xml:id="i-5573f10dd20a8832-0">
            Interpellationen kommer att besvaras måndagen den 7 juni 2010.
          </note>
          <note xml:id="i-9a2c8acbc5dcf5a6-0">
            Skälet till dröjsmålet är tjänsteresor.
          </note>
          <note xml:id="i-2ec7aadfabffa686-0">
            Beatrice Ask
          </note>
          <note xml:id="i-058f436e9d8f74fe-0">
            Interpellation 2009/10:396
          </note>
          <note xml:id="i-d5f466248ae3a34d-0">
            Interpellation 2009/10:396 Specialpedagogiska skolmyndigheten
          </note>
          <note xml:id="i-985b6bf083489b0c-1">
            Interpellationen kommer att besvaras tisdagen den 8 juni 2010.
          </note>
          <note xml:id="i-dcb4d8c9271fa74d-1">
            Skälet till dröjsmålet är sedan tidigare inbokade resor och engagemang.
          </note>
          <note xml:id="i-db916a28715a4197-1">
            Jan Björklund
          </note>
          <note xml:id="i-b8d5b8c1e1a92eeb-0">
            Interpellation 2009/10:404
          </note>
          <note xml:id="i-1ed0fad924792986-0">
            Interpellation 2009/10:404 Försäljning av receptfria läkemedel
          </note>
          <note xml:id="i-75ef57febf14b27e-0">
            Interpellationen kommer att besvaras tisdagen den 29 juni 2010.
          </note>
          <note xml:id="i-0007b8c3c026040d-0">
            Skälet till dröjsmålet är redan inbokade engagemang.
          </note>
          <note xml:id="i-766b6b7f1eecd73f-0">
            Marianne Jenryd
          </note>
          <note xml:id="i-269af78a6114b1cf-0">
            5 § Svar på interpellation 2009/10:285 om Lagrådets kritik mot
            regeringens lagförslag
          </note>
          <note type="speaker" xml:id="i-b1c27c2d2e1125ed-0">
            Anf. 1 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-0">
            <seg xml:id="i-dbe38845391da864-0">
              Fru talman! Peter Hultqvist har frågat statsministern vilka åtgärder
              han avser att vidta med anledning av de brister i Regeringskansliets
              beredning som lett till den omfattande kritik som Lagrådet levererat
              när det gäller kvaliteten i förslagen till ny skollag och ny plan-
              och bygglag.
            </seg>
            <seg xml:id="i-dfb3adbb65516879-0">
              Interpellationen har överlämnats till mig.
            </seg>
            <seg xml:id="i-99943f61324af237-0">
              Jag vill börja med att understryka vikten av att lagar och andra
              författningar är ändamålsenligt utformade och håller hög kvalitet.
              Författningarna måste både vara väl avvägda i sak och uppfylla
              höga krav på läsbarhet.
            </seg>
            <seg xml:id="i-9f564f62776fd283-0">
              Vi har en period av intensivt lagstiftningsarbete bakom oss.
              Regeringen har varit mycket produktiv. Man kan konstatera att
              trots det stora antal förslag regeringen lämnat till Lagrådet
              har endast ett fåtal ärenden fått allvarlig kritik. Av betydelse
              är också att de båda förslag som Peter Hultqvist nämner är mycket
              omfattande.
            </seg>
            <seg xml:id="i-07bcc0407dccf82d-0">
              Vad gäller arbetet inom Regeringskansliet innan en lagrådsremiss
              lämnas till Lagrådet kan nämnas att beredningen sker i samarbete
              mellan språkexperter och jurister. Riktlinjer för hur lagtexter
              bör utformas används som viktiga hjälpmedel i detta arbete. Riktlinjerna
              kompletteras av interna informations- och utbildningsinsatser.
            </seg>
            <seg xml:id="i-d23785035985b5e4-0">
              Även Lagrådets granskning är betydelsefull för att säkerställa
              lagstiftningens kvalitet. Regeringen har i propositionen En reformerad
              grundlag föreslagit att Lagrådets ställning ska stärkas bland
              annat genom en utvidgning av de olika lagar som ska granskas och
              genom att granskningen görs obligatorisk.
            </seg>
            <seg xml:id="i-562c096d0f7ca661-0">
              Lagrådets synpunkter följs systematiskt upp inom Regeringskansliet.
              Ofta har Lagrådets synpunkter betydelse inte bara för det ärende
              som synpunkterna gäller utan också för framtida ärenden. Synpunkterna
              kommer ofta upp till exempel i utbildningssammanhang.
            </seg>
          </u>
          <note xml:id="i-cbb346ccf1f9b3a5-0">
            Regeringen har i de båda propositioner som överlämnats till riksdagen
            redovisat sin bedömning av Lagrådets synpunkter i respektive ärende.
          </note>
          <note type="speaker" xml:id="i-cb1ca02ba20f1f13-0">
            Anf. 2 PETER HULTQVIST (s):
          </note>
          <u who="peter_hultqvist_c9866b" next="cont" xml:id="i-e6155b4a67b2b1e3-0">
            <seg xml:id="i-1375fcd81cedc99f-0">
              Fru talman! Jag tackar för svaret. Regeringen har reviderat och
              föreslagit omfattande förändringar i både skollagen och plan-
              och bygglagen. Båda är stora och omfattande lagstiftningar med
              stor betydelse för samhällets funktion och utveckling. Därför
              är det viktigt att lagstiftningen är tydlig och att den inte lämnar
              öppet för tolkningar och svåra juridiska bedömningar.
            </seg>
            <seg xml:id="i-cc0a5a6f638062f8-0">
              Lagrådet har konstaterat följande om plan- och bygglagen: Det
              är alltid angeläget att en lagtext utformas på ett enkelt, rakt
              och tydligt sätt. Detta som en markering mot att lagförslaget
              inte uppfattades ha dessa kvaliteter.
            </seg>
            <seg xml:id="i-181d7f2a46521b01-0">
              Man fortsätter: Det är dock uppenbart att det i ett projekt av
              den storlek som det är fråga om här inte varit möjligt för Regeringskansliet
              att hinna ge den nya lagen den optimala struktur som avsetts.
            </seg>
            <seg xml:id="i-3f13074606b3c4bd-0">
              På sammanlagt 153 sidor pekar Lagrådet på ofullkomligheter, otydligheter
              och sådant som leder till tolkningsproblem och som dessutom kan
              bana väg för ny rättspraxis.
            </seg>
            <seg xml:id="i-b108961cd8a433b2-0">
              Lagrådet har haft två månader på sig att granska det nu föreliggande
              lagförslaget.
            </seg>
          </u>
          <note xml:id="i-f41e065bff01ae1f-0">
            Den PBL som började gälla den 1 juli 1987 hade utretts i 18 år.
            Efter tre års utredningsarbete ändrades lagen den 1 juli 1995.
            År 1987 hade Lagrådet två år på sig att hantera denna svåra och
            komplexa lagstiftning. Nu har det handlat om två månader.
          </note>
          <u who="peter_hultqvist_c9866b" prev="cont" xml:id="i-5fe2bcd86752bf8c-0">
            <seg xml:id="i-e842711dbd3e883f-0">
              Det går att göra en lång katalog och genomgång av exempel på
              oklarheter och otydligheter i detta lagförslag. Jag ska ge några
              exempel.
            </seg>
            <seg xml:id="i-265a702462e86a1c-0">
              Hur säkerställer man att det på själva arbetsplatsen en byggarbetsplats
              finns tillräcklig kompetens för att se till att slutresultatet
              av ett bygge uppfyller samhällets minimikrav?
            </seg>
            <seg xml:id="i-14d9ba3f4fb4ea46-0">
              Att entreprenörens ansvar inte beskrivs i lagstiftningen är uppseendeväckande,
              likaså att ingen arbetsansvarig arbetsledare ska utpekas.
            </seg>
            <seg xml:id="i-e9dd5503beb8e495-0">
              Varför ska kommunerna inte längre få utse kontrollansvariga vid
              byggnationer? Vad är det som säger att centrala organ sköter detta
              bättre trots sämre lokal kännedom? Vad är det i EU:s tjänstedirektiv
              som tvingar fram detta, och varför används EU:s tjänstedirektiv
              som argument när det inte går att härleda var i direktiven detta
              står?
            </seg>
            <seg xml:id="i-0599f152c62f0762-0">
              Ett annat sådant exempel är en skrivning som kan tyckas ringa
              men som har stor praktisk betydelse för bedömningarna. Det är
              begreppet mindre avvikelser från detaljplan och hur det ska tolkas.
              Här ändras ordalydelsen från mindre till liten, vilket i praktiken
              blir en utvidgning eftersom liten är större än mindre, eller hur
              är det med detta, ministern?
            </seg>
            <seg xml:id="i-12648069305d6c92-0">
              Detta är ett exempel som kan skapa stora problem.
            </seg>
            <seg xml:id="i-bad86a6910eb9605-0">
              När det gäller skollagen finns det en katalog med kritik och
              ofullkomligheter på 77 sidor. Det handlar om definitioner av begrepp,
              brister i enhetlighet, brister i detaljer och formuleringar som
              öppnar för tolkningar och en ej konsekvent begreppsanvändning.
              Så går det när lagstiftning ska forceras fram i hög takt och när
              den ska drivas fram i riksdagen, ofta i konfrontation och utan
              dialog med oppositionen. Är det inte bättre att ta lite mer tid
              på sig och göra detta jobb grundligt?
            </seg>
            <seg xml:id="i-d66b5f14ec5dc82f-0">
              Det finns många som har pekat på att det kanske skulle vara klokt
              att dra tillbaka denna PBL och komma tillbaka när man har gjort
              arbetet på ett grundligare sätt.
            </seg>
            <seg xml:id="i-d04d8838cfa1a4e2-0">
              Min fråga är: På vilket sätt har regeringen säkerställt kvaliteten
              i de två nu aktuella lagförslagen? Hur ska vi veta att ofullkomligheterna
              och otydligheterna är borta när Lagrådet inte getts möjlighet
              till ny granskning? Hur har regeringen säkrat att man har tillmötesgått
              kritiken?
            </seg>
          </u>
          <note type="speaker" xml:id="i-88d0c1dbafe4291e-0">
            Anf. 3 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-1">
            <seg xml:id="i-25f59224b653ca35-0">
              Fru talman! Jag kan instämma i många av de synpunkter som interpellanten
              anför om behovet av tydlighet i lagstiftningen, även om det alltid
              måste göras en tolkning och bli en praxis av vissa skrivningar.
            </seg>
            <seg xml:id="i-f91a41ecbef2d0c4-0">
              Ett problem när det gäller den nya plan- och bygglagen, som jag
              inte ska diskutera i sak, är, om jag har förstått det hela rätt,
              att man har försökt att modernisera språket och strukturen. Det
              är aldrig särskilt enkelt. Men i samarbete med den klarspråksenhet
              som vi har på Justitiedepartementet har man gjort det för att
              se hur det ska hanteras.
            </seg>
            <seg xml:id="i-d43f48c5af098ae0-0">
              I övrigt finns det, som jag försökt beskriva, rutiner för att
              säkerställa kvalitet och ordning. Den yttersta och väldigt viktiga
              granskningen sker i Lagrådet. Det arbetet har alltså skett.
            </seg>
            <seg xml:id="i-1489e9b51e956879-0">
              Det som är bra generellt sett är ändå att det är i mycket få
              ärenden vi får den typ av kritik som man i år i några enstaka
              fall har fått. Det beror naturligtvis på omfattningen.
            </seg>
            <seg xml:id="i-493a71d1d2675891-0">
              Jag delar, som sagt, uppfattningen om behovet av att vara tydlig
              och tycker att det är viktigt att man försöker rätta till saker.
              Men jag är inte helt säker på om det här ärendet ännu har lämnat
              utskottet; det är möjligt att det redan har gjort det och är på
              väg fram i riksdagen. Alltid när så här omfattande lagstiftning
              genomförs kan det finnas problem.
            </seg>
            <seg xml:id="i-47e2d92c0d5d6ba9-0">
              Det är lätt att säga jag ska komma ihåg Peter Hultqvists synpunkter
              att man kunde ta lite mer tid på sig. Det är klart att vi inte
              lever i den tid då saker kunde utredas i 18 år utan viss kritik
              också för senfärdighet. Det vanliga här från talarstolen är att
              det riktas kritik mot att saker inte gått tillräckligt snabbt.
            </seg>
            <seg xml:id="i-2efec6a75baae2a2-0">
              För att ett lagstiftningsarbete ska bli bra för användarna det
              måste ändå vara det som är syftet måste det få ta tid och ske
              i olika omgångar. Det är inte så att man lite hipp som happ har
              snidat ihop lagförslaget, utan det har varit många vändor och
              mycket granskning innan det kom till det färdiga förslag som Lagrådet
              haft att granska. Jag tycker, som sagt, att man tagit till sig
              det som uttalats.
            </seg>
            <seg xml:id="i-32a0cb99cd5a26da-0">
              I propositionen besvaras en del av de invändningar som har kommit
              från Lagrådet. Den praxis vi har visavi riksdagen är ju att vi
              redovisar där. På några punkter ger man väl delvis kritikerna
              rätt. I några avseenden ändrar man sig, och i några avseenden
              tycker man kanske att regeringen ändå har gjort en riktig bedömning.
            </seg>
          </u>
          <note type="speaker" xml:id="i-3acfd3697c84c491-0">
            Anf. 4 PETER HULTQVIST (s):
          </note>
          <u who="peter_hultqvist_c9866b" xml:id="i-724df243b1a94dab-0">
            <seg xml:id="i-d263d16b10b633b3-0">
              Fru talman! Den kritik som riktats mot plan- och bygglagen har
              handlat om att den lagtekniskt är väldigt snårig, om att det beträffande
              det förslag som har lagts fram är svårt att förutse konsekvenserna
              samt om att de moderniseringar som ministern talar om, det vill
              säga de språkliga förändringarna, får juridiska effekter som gör
              att risken finns att det som i väldigt många år varit rättspraxis
              ändras.
            </seg>
            <seg xml:id="i-3bc66f5b4fcb57f7-0">
              Det är oerhört allvarlig kritik som riktats mot de här två stora
              lagstiftningarna. Bo Svensson före detta justitieråd i Lagrådet
              säger så här: Det brister i regeringens planering. Aldrig har
              Lagrådet varit så pressat som nu. Det har varit väldigt jobbigt.
            </seg>
            <seg xml:id="i-7f687ccb1cdadcb8-0">
              Vidare står det så här: Vi har skrivit 156 sidor ändringar och
              tillägg till regeringen. Det är tveksamt om Regeringskansliet
              hinner få in det med det förslag riksdagen ska behandla.
            </seg>
            <seg xml:id="i-3520a671b2c4223c-0">
              Om skollagen säger man: Lagtexten innehåller ett stort antal
              fel och brister. Vi misstänker att alla bristerna beror på att
              tillräckligt noggrann genomgång inte gjorts innan förslaget lämnades
              över till Lagrådet.
            </seg>
            <seg xml:id="i-a4ec19da42d1bae5-0">
              Bertil Österberg, statssekreterare på Utbildningsdepartementet,
              säger: Trots att folk jobbat som slavar på departementet har det
              blivit lite missar.
            </seg>
            <seg xml:id="i-598de9ab8b21b452-0">
              Bo Svensson tvekar inte att beskriva regeringen som nybörjare
              i att regera. Han skriver: Det har under denna valperiod underskattats
              den tid det tar att få fram en fullvärdig produkt.
            </seg>
            <seg xml:id="i-7a71d3df62e1be4d-0">
              Det här tycker jag säger en hel del. Det är också intressant
              att ta del av detta. Kanske är det så att just detta med att man
              vill ha fram förslag i vissa stycken har blivit ett självändamål
              och blivit viktigare än själva kvaliteten och hållfastheten i
              förslagen.
            </seg>
            <seg xml:id="i-1f87e91e32e1cfda-0">
              Skollagen är ändå en oerhört viktig lagstiftning som berör skolans
              personal, lärarna. Även eleverna och allmänheten berörs. Dessutom
              tar det mycket tid att implementera den här lagstiftningen, att
              få den att fungera i skolans vardag.
            </seg>
            <seg xml:id="i-28eb8ea888c6158d-0">
              Om det är oklarheter kring definitioner och om vissa begrepp
              brister i enhetlighet och vi har en icke konsekvent begreppsanvändning
              blir det naturligtvis problem. Vad jag tycker är lite allvarligt
              i sammanhanget ja, faktiskt inte så lite allvarligt är att jag
              inte får en tydlig känsla av att regeringen verkligen har säkrat
              så att man i både skollagen och PBL har relevant lagstiftning
              där man verkligen har tagit till sig Lagrådets kritik. Det hade
              kanske varit klokt att ta lite mer tid på sig och gå tillbaka
              till Lagrådet med dessa ärenden för att stämma av ytterligare
              en omgång innan man går vidare med det i riksdagsbehandlingen.
              Det här är ju nu på väg mot riksdagsbehandling och ska beslutas
              före avslutningen den 23 juni.
            </seg>
            <seg xml:id="i-7957d9b482197073-0">
              Från den rödgröna sidan har vi när det gäller PBL sagt att det
              vore klokare med en omgång till i Lagrådet än att nu forcera fram
              detta till ett beslut.
            </seg>
            <seg xml:id="i-bf6285dd1b638076-0">
              De båda lagstiftningarna är egentligen någonting utöver det vanliga.
              Det är fråga om oerhört komplexa, stora och viktiga lagstiftningar.
              Risken är uppenbar att man kan gå fel om man inte värderar och
              väger varje ord på guldvåg och är konsekvent när det gäller begreppsanvändning
              och definitioner.
            </seg>
            <seg xml:id="i-80d029064cf98691-0">
              Det är inte bra om det blir så att sådana här lagstiftningar
              framstår som ogenomarbetade och man får återkomma och göra om
              rätt så snabbt sedan de väl antagits.
            </seg>
            <seg xml:id="i-dd5ab30d75463613-0">
              Hur tänker ni säkra att det här håller? Har ni gjort någonting
              sådant?
            </seg>
          </u>
          <note type="speaker" xml:id="i-23d74d3a24a309e5-0">
            Anf. 5 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-2">
            <seg xml:id="i-646c3009b54e697d-0">
              Fru talman! Apropå kommentaren om nybörjare i att regera vill
              jag säga att antalet avstyrkta ärenden eller ärenden som Lagrådet
              riktat stark kritik mot nu är mindre än som var fallet i början
              av 2000-talet då väl tidigare regeringar hade betydligt längre
              erfarenhet. Det är nog inte där skon klämmer. PBL har utretts
              sedan början av 2000-talet. Det har vänts och vridits på den.
              Regeringens arbete med detta påbörjades 2008, så förslagen har
              inte hafsats fram.
            </seg>
            <seg xml:id="i-b89e1ba70ed7798d-0">
              Det som lite grann bekymrar mig är naturligtvis diskussionen
              om svårtolkat. I alla typer av lagstiftningar finns det alltid
              en del som är svårtolkat. Man kan inte alltid utröna exakt var
              praxis kommer att hamna. Men vad som är viktigt är att man funderar
              på jag utgår från att man vid riksdagens beredning gör det om
              det är formalia som är problemet eller om det handlar om något
              i sak. Ibland syftar ju lagförslag och propositioner till viss
              förändring innehållsligt, men det vågar jag inte uttala mig om
              eftersom jag inte är sakkunnig på de ämnesområdena.
            </seg>
            <seg xml:id="i-361143469b86d2a6-0">
              Det är inte heller så att det brister i planeringen tvärtom!
              Lagrådet har haft väldigt mycket att göra om det råder det ingen
              tvekan bland annat beroende på att vi i regeringen haft ambitionen
              att genomföra det vi har utlovat. Vi har också planerat för det
              arbetet. Dock kan jag säga att vi i det här sammanhanget har haft
              vissa bekymmer på grund av reglerna om hur många i Lagrådet vi
              får tillsätta. Därmed finns det en begränsning. Vi kan alltså
              inte utvidga så som det ibland skulle behövas när det blir arbetstoppar.
            </seg>
            <seg xml:id="i-24f15034529973c7-0">
              Lagrådet har gjort ett fantastiskt arbete. Jag vill gärna understryka
              att de synpunkter som Lagrådet kommer med i alla sammanhang är
              oerhört viktiga. Naturligtvis tar regeringen det gäller också
              de här båda förslagen intryck av inkomna synpunkter. Vi bereder
              dessa och redovisar för riksdagen vad vi tagit med eller inte
              och hur vi motiverar våra ställningstaganden.
            </seg>
            <seg xml:id="i-43d24e6262c57118-0">
              Hela tiden försöker vi givetvis också utveckla lagstiftningsarbetet
              för att inte göra samma misstag två gånger. Jag delar alltså uppfattningen
              att det handlar om två väldigt omfattande lagförslag. De är väldigt
              viktiga. Däremot har jag inte synpunkten att de tagits fram väldigt
              skyndsamt och att vi förbisett kvalitetsfrågorna tvärtom! Men
              det är klart att man i den här typen av väldigt omfattande lagstiftningsarbete,
              nästan oavsett hur mycket tid man avsätter för det, förr eller
              senare när frågorna prövas i verkligheten riskerar att hamna i
              situationer där justeringar behöver göras. Det kan vara oförutsett
              när det blir mycket omfattande.
            </seg>
            <seg xml:id="i-9e0389eadf9a94f2-0">
              I bakgrunden till både skollagen och PBL finns också att vi politiker
              har så förfärligt många synpunkter i detaljfrågorna att det juridiskt
              blir komplicerat att reglera hur det ska se ut.
            </seg>
            <seg xml:id="i-4c11d264f5829518-0">
              Som sagt: Den här regeringen har bedrivit ett framgångsrikt arbete,
              också visavi Lagrådet. Jag är väldigt glad över att se att det
              blir allt färre synpunkter från Lagrådet på olika lagförslag.
              Att vi ligger bra mycket bättre till än tidigare regeringar gjort
              är också en framgång.
            </seg>
          </u>
          <note type="speaker" xml:id="i-a046651b372ec452-0">
            Anf. 6 PETER HULTQVIST (s):
          </note>
          <u who="peter_hultqvist_c9866b" xml:id="i-724df243b1a94dab-1">
            <seg xml:id="i-bb94a2c21162a22c-0">
              Fru talman! Jag kan bara konstatera att yttrandena om regeringens
              själva arbetssätt inte primärt kommer ifrån mig, utan jag hänvisar
              till uttalanden som är gjorda av Bo Svensson som är en av de tyngre
              ledamöterna i Lagrådet. Han konstaterar att regeringen har startat
              lagarbetet för sent, och man har inte haft juridiskt kunnigt folk
              till hjälp. Man har under denna valperiod underskattat den tid
              det tar att få fram en fullvärdig produkt.
            </seg>
            <seg xml:id="i-3e9a6507fb23e945-0">
              Jag tycker att detta är intressant och värt att nämna i sammanhanget
              eftersom det ändå finns en direkt koppling till det arbete Lagrådet
              har genomfört där man har kommit fram till en mycket massiv kritik
              när det gäller både skollagen och plan- och bygglagen.
            </seg>
            <seg xml:id="i-8f407378f4630faf-0">
              Det finns naturligtvis en ambition för varje regering som gör
              lagförslagsförändringar att också driva fram någonting nytt. Jag
              har inte tagit upp särskilt många sakfrågor i detta sammanhang,
              men jag ska upprepa en fråga. Hur säkerställer man att det på
              själva arbetsplatsen finns tillräcklig kompetens för att se till
              att slutresultatet av ett bygge uppfyller samhällets minimikrav?
              Att entreprenörens ansvar när det gäller dessa frågor inte beskrivs
              i lagstiftningen tycker jag är en uppenbar miss, och det är rätt
              så uppseendeväckande att denna typ av lagstiftning presenteras.
              Det kanske är ett medvetet politiskt val, men jag tycker att det
              är oerhört märkligt att detta sker.
            </seg>
            <seg xml:id="i-da555240055c03eb-0">
              När det gäller lagstiftning som är svårtolkad är det klart att
              man när man ger sig in på projektet att modernisera språket och
              kanske inte tänker igenom de juridiska konsekvenserna detta har
              när det sedan gäller rättspraxis och de förändringar det kräver
              kan öppna upp för väldigt mycket konstigheter och tolkningstvister.
              Detta har branschen mycket tydligt påpekat, men det har man inte
              lyssnat på. Även branschen tycker att man bör vänta med detta
              och se över det en gång till. Ett gott råd vore alltså att dra
              tillbaka detta och skicka det till Lagrådet en gång till.
            </seg>
          </u>
          <note type="speaker" xml:id="i-6777094cd0db1dab-0">
            Anf. 7 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-3">
            <seg xml:id="i-62c80273dd711c0a-0">
              Fru talman! De detaljsynpunkter man kan ha på ärendet i sak är
              det naturligtvis omöjligt för mig att hantera. Däremot har jag
              ansvar för den granskningsverksamhet och den kvalitet vi har i
              beredningsarbetet, och detta följer väldigt väl inarbetade rutiner
              där ärenden bereds under lång tid. Ett problem är naturligtvis
              inte att vi tar för kort tid på oss, utan tvärtom kan man säga
              att utredningstider på så där 18 år är ganska väl tilltagna. Det
              problem som möjligen då uppstår är att det händer mycket i verkligheten,
              och det riskerar att leda fel om man är för senfärdig.
            </seg>
            <seg xml:id="i-4c3a44657f57bebb-0">
              Sedan är det naturligtvis oerhört angeläget att man är klar med
              till exempel säkerheten på arbetsplatser eller vad det nu kan
              handla om. Det är en delfråga här. Om det är en delfråga om det
              finns en otydlighet i reglerna där utgår jag ifrån att interpellanten
              och andra ser till att vi i riksdagen kan tydliggöra vad som gäller.
            </seg>
            <seg xml:id="i-65e7ad2ba4fdbc18-0">
              Jag menar dock att den granskning som Lagrådet har gjort, också
              av de två omfattande förslag som vi särskilt har nämnt skollagen
              och plan- och bygglagen har hanterats på det sätt man ska hantera
              det. Ibland försöker man rätta till sådant som blir fel lagstiftning
              är komplicerat, och ibland har Lagrådet viktiga synpunkter och
              ibland gör man inte samma bedömning men motiverar det. Det finns
              alltså naturligtvis en säkerhet i beredningsprocessen som är viktig
              och som vi följer.
            </seg>
            <seg xml:id="i-800095427e843e1f-0">
              Det är också glädjande att se att vi har fått bättre samstämmighet
              mellan regeringens propositioner och Lagrådet. Det är färre ärenden
              där vi får kritik och framför allt sådan kritik där man avråder.
              De eventuella småmissar som skulle kunna dyka upp trots detta
              ganska tydliga nätverk utgår jag ifrån att riksdagen på ett enkelt
              sätt kan rätta till. Jag tror inte att man ska skicka tillbaka
              denna typ av stora och viktiga lagstiftningar och börja om från
              början, för vi kan inte vänta i 18 år till.
            </seg>
          </u>
          <note xml:id="i-6743a94e36a4b6b3-0">
            Överläggningen var härmed avslutad.
          </note>
          <note xml:id="i-1c5d5e543e14a4cb-0">
            6 § Svar på interpellation 2009/10:379 om granskningskommission
            inom rättsväsendet för hantering av våldtäktsanmälningar
          </note>
          <note type="speaker" xml:id="i-6a221d4af783dd98-0">
            Anf. 8 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-4">
            <seg xml:id="i-a8e3e219bed2aaf4-0">
              Fru talman! Carina Adolfsson Elgestam har frågat mig vilka åtgärder
              jag avser att vidta för att en oberoende granskningskommission
              ska inrättas med uppgift att se över hur anmälningar om våldtäkter
              hanteras av rättsväsendet. Hon har även frågat mig vilka åtgärder
              jag avser att vidta lagstiftningsvägen eller på annat sätt för
              att möjliggöra att fler anmälningar än i dagsläget om våldtäkt
              och sexuellt våld ska leda till åtal.
            </seg>
            <seg xml:id="i-7c867cd3187f7fd0-0">
              Det är självfallet av största vikt att våldtäkts- och sexualbrott,
              liksom andra brott, utreds med hög kvalitet och effektivitet för
              att så många brott som möjligt ska kunna klaras upp. För att uppnå
              detta är det nödvändigt att polis och åklagare kontinuerligt vidareutvecklar
              sina arbetsmetoder och ytterligare förbättrar samverkan såväl
              inom rättsväsendet som med andra berörda aktörer.
            </seg>
            <seg xml:id="i-44463c5bec1a9ef6-0">
              Regeringen har under mandatperioden tillfört rättsväsendets myndigheter
              stora resurstillskott. Detta skapar goda förutsättningar för en
              bättre brottsutredningsverksamhet i stort. Regeringen har också
              fastställt handlingsplaner vilka resulterat i kraftfulla åtgärder
              för att bekämpa såväl mäns våld mot kvinnor som prostitution och
              människohandel för sexuella ändamål.
            </seg>
            <seg xml:id="i-7eaefaf9d1ddc14f-0">
              Jag vet att det på myndigheterna bedrivs ambitiösa insatser för
              att förbättra möjligheterna att utreda och lagföra sexualbrott.
              Exempelvis har myndigheterna satsat på att sexualbrott ska utredas
              av poliser och åklagare med specialistkompetens. Myndigheterna
              har också genomfört utbildningar i bemötande av sexualbrottsoffer,
              och det pågår utvecklingsarbete för att förbättra arbetsmetoderna,
              bland annat när det gäller att säkra bevisning.
            </seg>
            <seg xml:id="i-302ade0fef467642-0">
              Regeringens utgångspunkt är att sexualbrottslagstiftningen ska
              skydda barn och vuxna mot alla former av sexuella kränkningar.
              År 2005 genomfördes en omfattande reform av lagstiftningen. Regeringen
              har därför tillsatt en utredning som ska granska tillämpningen
              av denna lagstiftning och om syftet med reformen har uppnåtts.
              Om utredaren anser att det finns behov av lagändringar ska sådana
              föreslås.
            </seg>
            <seg xml:id="i-e066037a2c60f810-0">
              Sammantaget pågår ett omfattande arbete för att höja kvaliteten
              och effektiviteten i brottsutredningarna när det gäller våldtäkter
              och annat sexuellt våld. Jag ser därför inte skäl till att inrätta
              en särskild granskningskommission. Det viktiga är i stället att
              fokusera på det utvecklingsarbete som bedrivs och att se till
              att det ger varaktiga resultat i myndigheternas verksamhet.
            </seg>
          </u>
          <note type="speaker" xml:id="i-28076703c8058cfe-0">
            Anf. 9 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-f6547528d82a14e1-0">
            <seg xml:id="i-b2eb286f9407872b-0">
              Fru talman! Tack, ministern, för svaret!
            </seg>
            <seg xml:id="i-dad3bc22c0d58f01-0">
              Det kan när man lyssnar på svaret låta som att mycket är gjort
              och att det har blivit betydliga förbättringar. Så tror jag inte
              att många kvinnor och unga flickor runt om i Sverige upplever
              det tyvärr, skulle jag vilja säga. Man kan regelbundet via medierna
              ta del av inte minst hur en förundersökning i ett våldtäktsfall
              har lagts ned. Det är vanligare än att det går till åtal.
            </seg>
            <seg xml:id="i-a9f7b31c4a64b9b8-0">
              Fru talman! Den 8 mars för ett par år sedan var jag på ett seminarium
              som handlade just om sexualbrott och särskilt om våldtäkt. Med
              bland åhörarna var en kvinna ungefär i min egen ålder som vid
              det tillfälle då man fick ställa frågor till dem som deltog begärde
              ordet och berättade om sin gruppvåldtäkt i ett badhus i Helsingfors
              på 70-talet. Det hade nog inte gått en dag sedan den där dagen
              på 70-talet då hon blev utsatt för detta som hon hade mått bra
              och inte tänkt på vad hon blivit utsatt för.
            </seg>
            <seg xml:id="i-481f637efe1d4c54-0">
              Förra sommaren träffade jag en flicka som är 17 år och som på
              midsommarafton blivit utsatt för en våldtäkt faktiskt av en grabb
              som hon inte kände väl men i alla fall visste vem det var. Hon
              berättade för mig att hon hade valt att inte göra någon anmälan,
              för som hon sade: Jag var ju lite berusad. Jag känner att jag
              inte orkar gå igenom, som jag upplever det, ytterligare en våldtäkt
              genom att gå till polisen och gå igenom allt och bli ifrågasatt.
            </seg>
            <seg xml:id="i-df4f016f93e5254a-0">
              Det här är starka signaler som vi måste ta del av. Vi ser att
              rättsväsendet inte fungerar. Det är så man kan se det eftersom
              det är alldeles för många våldtäktsmän som går fria i dag. Det
              är någonting som är fel i vårt rättssystem, och det är kvinnor
              som blir drabbade. Jag tycker att vi måste göra någonting åt det.
            </seg>
            <seg xml:id="i-118392e85d120bb4-0">
              Ett förslag är att tillsätta en oberoende granskningskommission
              som skulle få till uppgift att se över alla de nedlagda våldtäktsärendena
              och titta på orsaken bakom detta. Den skulle också bedöma kvaliteten
              i de här ärendena.
            </seg>
            <seg xml:id="i-a38c61687080703e-0">
              Då skulle man få veta om det skiljer sig mellan de olika distrikten
              och om de arbetar på olika sätt. Man skulle få en bättre kunskapsbank.
              Man skulle kanske också på olika sätt få fram vilka brister som
              finns i bevisningen. Problemet är nog ofta en brist på bevis.
              Det behöver utvecklas ännu mer.
            </seg>
            <seg xml:id="i-24ea5ab2176fe86e-0">
              Fru talman! Jag har tittat på siffrorna i Kronoberg där jag bor.
              Jag tycker att det är ett tydligt exempel på hur rättsväsendet
              hanterar våldtäkter. Det finns bara siffror från Brå för hela
              2008. Då anmäldes 80 våldtäktsbrott, och det är ett brott som
              har lett till åtal. Jag tycker att det talar för sig själv.
            </seg>
          </u>
          <note type="speaker" xml:id="i-bb045707bccd4b6f-0">
            Anf. 10 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-5">
            <seg xml:id="i-20e3806a6c65050e-0">
              Fru talman! Jag tror att interpellanten och jag kan vara helt
              överens om att vi inte är nöjda med den uppklaring som sker i
              de här ärendena. Enligt Brås statistik var det 80 anmälningar
              om våldtäkt i Kronoberg 2008 och 21 beslut om åtal, men det är
              naturligtvis inte tillräckligt.
            </seg>
            <seg xml:id="i-c3b8e0c3524b1613-0">
              När man granskar detta måste man fundera över vilka svårigheter
              som finns. Det är ofta så att man ute i landet, och det gäller
              kanske framför allt dem som har blivit utsatta, inte ser de förbättringar
              som sker. I Helsingfors finns det till exempel en särskild akutmottagning
              för våldtagna kvinnor. Man kan komma till en sjukvårdsinrättning
              där de omedelbart vet vilken problematik man går igenom. De gör
              rätt undersökningar som kan användas i den fortsatta utredningen
              och argumenterar och ger stöd för att man ska orka anmäla och
              driva sin rätt hos rättsinstanserna. Om motsvarande våldtäkt sker
              i Sveg, där jag är uppvuxen, finns inte den specialistkompetensen.
            </seg>
            <seg xml:id="i-94c41e7e8b6cda19-0">
              Genom de här handlingsplanerna har regeringen infört en rad konkreta
              insatser. Vi har till exempel, med stöd av Kvinnocentrum i Uppsala,
              arbetat fram en metodik, ett underlag och ett stödmaterial för
              vårdpersonal runt om i landet för hur man ska möta de här kvinnorna,
              som det oftast är, vilken typ av prov man ska ta för att de ska
              kunna användas i rättsundersökningar och i rättshanteringen och
              hur man ska argumentera och försöka förmå de här kvinnorna att
              vända sig till polisen och till de rättsvårdande myndigheterna.
              Det har vi gjort för att utjämna de stora skillnader som finns
              i kunskap och kompetens.
            </seg>
            <seg xml:id="i-65cf9038a26da803-0">
              I det arbetet har vi också sett till att personal inom domstolar,
              åklagare och poliser har fått utbildning i bemötande. Vi har faktiskt
              lagt ned 800 miljoner kronor under de senaste åren på de insatserna.
              Att många av de här kvinnorna inte orkar anmäla beror på att de
              inte känner att man förstår dem eller på att de är rädda att få
              kränkande frågor. Det sätt som vi kan mota det på är att se till
              att personalen vet mer om den här typen av brott och brottsofferperspektivet
              så att man inte upprepar någon form av kränkning mot de här kvinnorna.
            </seg>
            <seg xml:id="i-f2e684a2c862b7c8-0">
              I sådana här ärenden är det naturligtvis bekymmersamt att det
              ofta finns bevissvårigheter. Det är oftast bara två personer som
              har kunskap om händelsen. Ofta står ord mot ord. Det gäller därför
              att vi får en effektiv bevissäkring, det vill säga att man tar
              rätt prover, att man dokumenterar och att man får kvinnor att
              så snart som möjligt vända sig till polis och sjukvård på rätt
              sätt. Det har också gjort att åklagarna har känt att det finns
              ett behov av särskilda relationsvåldsspecialister som ansvarar
              för handläggningen av de här sexualbrotten.
            </seg>
            <seg xml:id="i-d8dc49163d248842-0">
              Interpellanten vill att vi ska ha en särskild granskningskommission
              för att titta på sexualbrottslagstiftningen. I mitt svar berättade
              jag att det pågår en utvärdering av sexualbrottslagstiftningen.
              Det är precis detta det handlar om. Det pågår en utvärdering för
              att se om vi har nått de ambitiösa mål som finns i lagstiftningen,
              vilka svårigheterna är och hur tillämpningen ser ut. Min synpunkt
              är enkelt uttryckt att det som föreslås redan är på gång. Jag
              tycker att det är otroligt viktigt att få fram det här underlaget
              eftersom vi behöver ta ytterligare steg framåt för att människor
              ska känna sig trygga i att vi kan hantera också den här kriminaliteten.
            </seg>
          </u>
          <note type="speaker" xml:id="i-0da98a14b19299d8-0">
            Anf. 11 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-f6547528d82a14e1-1">
            <seg xml:id="i-a5bbb50209d37de8-0">
              Fru talman! Det justitieministern säger är intressant. Det är
              jättebra med de förbättringar man har gjort, inte minst när det
              gäller hur man hanterar det här i Helsingfors. Jag vet att man
              gör det betydligt bättre i dag i flera landsting runt om i landet.
              Det exempel som ministern tar upp, det vill säga att man i Helsingforss
              läns landsting har en särskild sjukvårdsinrättning för detta,
              ger en tydlig signal till mig att detta måste vara en rättighet
              som måste finnas i alla landsting runt om i landet för att man
              ska få rätt bemötande efter att ha blivit utsatt för en våldtäkt.
              Det handlar om det första mötet med sjukvården utifrån att man
              är i chock, men det handlar också om bemötandet vid provtagning
              och annat för att komma fram till en bättre bevisning.
            </seg>
            <seg xml:id="i-d355d87b74152a1a-0">
              Fru talman! Jag är också väl medveten om att det har skett betydliga
              förbättringar under de senaste åren, inte minst när det gäller
              höjd kompetens hos såväl åklagare som de poliser som jobbar med
              våldtäktsoffer och sexualbrott. Men det räcker inte. Vi kan fortfarande
              mer eller mindre dagligen höra på nyheterna att åklagare har lagt
              ned ett våldtäktsfall, oftast i brist på bevis.
            </seg>
            <seg xml:id="i-422a87b47ea7295e-0">
              Nu görs det en utredning av om vi genom den lagstiftning som
              vi antog 2005 har uppnått detta. Det känns ganska tydligt att
              vi inte har gjort det. Något mer måste göras. Att tillsätta en
              oberoende kommission, som kritiskt granskar de nedlagda fallen
              och tar vara på den kompetens som det kan leda till, kan vara
              en möjlig väg samtidigt som vi kanske kommer fram till en bättre
              lagstiftning i sig.
            </seg>
            <seg xml:id="i-ab206e9eb96d1c7c-0">
              Det finns naturligtvis mycket att fundera över när det gäller
              hur polis och åklagare arbetar med det allra första mötet. Där
              finns det mycket att förbättra. Något som man kan uppleva som
              ett problem är att poliserna ibland har gjort sin del av bemötandet
              men när man väl kommer till åklagarsidan kan den utsatta kvinnan
              känna att det inte är någon som lyssnar på henne och tar del av
              det som hon har att säga. Hon blir helt enkelt inte trodd. Det
              är också en del av bekymren kring detta. Om man då har en oberoende
              granskningskommission tror jag att många av de här kvinnorna kan
              känna att det ändå finns en instans som tar del av de här olika
              fallen där det i alla fall inte i dagens Sverige finns en rättssäkerhet.
            </seg>
          </u>
          <note type="speaker" xml:id="i-ed1365fd37784cca-0">
            Anf. 12 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-ac050459f9849086-0">
            <seg xml:id="i-4d26d47ee72e019e-0">
              Fru talman! Carina Adolfsson Elgestam har ställt en viktig interpellation.
              I Sverige, ett av världens mest jämställda länder, pågår ett omfattande
              våld mot kvinnor. Kvinnor misshandlas, våldtas och dödas i Sverige
              i dag, inte varje vecka, men väldigt många kvinnor dödas.
            </seg>
            <seg xml:id="i-1a4852f5c63f1e6c-0">
              Många våldtäkter sker i hemmets trygga vrå, den plats där kvinnor
              ska kunna känna sig säkra. Antalet överfallsvåldtäkter har ökat,
              och det är ett bekymmer i samhället i dag.
            </seg>
            <seg xml:id="i-51f0acfa307499c6-0">
              Det Carina Adolfsson ställer frågor om är om regeringen är beredd
              att tillsätta en oberoende granskningskommission för att se varför
              så många anmälningar inte leder till åtal. Jag har tidigare motionerat
              om att man borde införa ytterligare ett åtalsbegrepp, grov oaktsam
              våldtäkt, för att ge åklagaren möjlighet att väcka åtal på en
              annan punkt än bara våldtäkt. Det gör det möjligt att faktiskt
              fälla personer. Det tillämpas i Norge, och det har vi haft debatt
              om tidigare.
            </seg>
            <seg xml:id="i-d6fb4c92b60c501e-0">
              När regeringen svarar att man har tillsatt en utredning och har
              granskat tillämpningen uppfattar jag att svaret egentligen inte
              går in på det som Carina Adolfsson Elgestam pekar på, nämligen
              att väldigt många fall läggs ned. Då måste man gå in och granska
              med mycket större djup. Det är därför vi pratar om en granskningskommission
              och inte en utredning. Med den bild jag har är jag osäker på om
              en statlig utredning skulle granska detta på samma sätt.
            </seg>
            <seg xml:id="i-57f4134ae100208a-0">
              I svaret lyfter justitieministern fram ett omfattande arbete
              för att höja kvaliteten och effektiviteten i brottsutredningarna.
              Jag hoppas att det också innefattar en ökad rättssäkerhet, för
              som Carina Adolfsson Elgestam pekar på upplever många att det
              inte finns en tydlig rättssäkerhet. Kvinnor kan våldtas utan att
              det leder till åtal.
            </seg>
            <seg xml:id="i-254ffdfa8ca11976-0">
              Jag har två frågor till Beatrice Ask. Är justitieministern beredd
              att se över om det behövs fler åtalsbegrepp som till exempel grov
              oaktsam våldtäkt? Regeringen tillsatte en utredning 2008 som skulle
              se över huruvida man kunde öppna PKU-registret. Utredningen skulle
              analysera vilka behov de brottsbekämpande myndigheterna har av
              att kunna ta vävnadsprover från biobanken i beslag. Är utredningen
              klar? Och vad finns det för utvärdering av den frågan?
            </seg>
            <seg xml:id="i-9f14b23593b0df03-0">
              Jag bor i Örebro, en stad som just nu präglas av att antalet
              överfallsvåldtäkter ökar dramatiskt. I dag går polisen ut och
              säger att man är allvarligt oroad över utvecklingen. Man är rädd
              för att nästa överfall ska leda till död.
            </seg>
            <seg xml:id="i-e127552e4331870e-0">
              Jag vet att frågan om PKU-registret är väldigt känslig, men det
              finns ingenting som vi önskar så högt som att man ska komma åt
              den person som begår de här vidriga brotten. Därför tycker jag
              att det är viktigt att justitieministern nu och här kan ge besked.
              Pågår regeringens utredning? Finns det i så fall möjlighet för
              polisen att ta del av PKU-registret?
            </seg>
          </u>
          <note type="speaker" xml:id="i-7de2b3c4fe9c6dee-0">
            Anf. 13 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-6">
            <seg xml:id="i-d90283a7b821b23b-0">
              Fru talman! När det först gäller PKU-registret är det Socialdepartementet
              som arbetar med frågan, och utredningen är inte färdig än, vad
              jag vet.
            </seg>
            <seg xml:id="i-1c00bb72275706aa-0">
              När det gäller granskningen som Carina Adolfsson Elgestam efterfrågar
              har Utvecklingscentrum i Göteborg ansvar för metod- och rättsutveckling
              och rättslig uppföljning och tillsyn när det gäller sexualbrott.
              Så sent som i februari kom de med en rapport om tvångsmedelsanvändning
              och beslutsfrister vid vålds- och sexualbrott i nära relationer
              och mot barn. De följer hela tiden upp och granskar våldtäktsärenden
              och annat och har kommit fram till en del synpunkter när det gäller
              metodutvecklingen. De har gjort inspektioner både 2005 och 2007.
              Den senaste är en granskning av sex olika distrikt som de har
              gått igenom. I vart fall går de metodiskt till väga när de går
              igenom det hela.
            </seg>
            <seg xml:id="i-8e0e6717e6968699-0">
              En synpunkt som kommit fram i en av de senare rapporterna är
              till exempel att polisen i större utsträckning måste förhöra misstänkta
              än vad man nu gör. De utvecklar detta hela tiden, och Riksåklagaren
              har också gett Utvecklingscentrum i uppdrag att utveckla metodiken
              och arbetssätten för att man ska bli mer framgångsrik i hanteringen
              av våldtäktsärendena.
            </seg>
            <seg xml:id="i-57431866089671e7-0">
              Det är klart att en utredning av en viss lagstiftning, till exempel
              sexualbrottslagstiftningen, måste hämta in synpunkter från den
              oberoende granskning som har gjorts. Utvecklingscentrum i Göteborg
              har i omgångar gjort ganska omfattande analyser av vilka ärenden
              man har lyckats bra eller mindre bra med. Det tycker jag är väldigt
              bra.
            </seg>
            <seg xml:id="i-c3f2d0ba2c1f7724-0">
              Interpellanten framförde att det finns mycket mer att göra, och
              det är ju helt riktigt. När det gäller till exempel bemötandet
              är det klart att alla har rätt att bli bemötta på ett respektfullt
              och kompetent sätt i en så svår situation som det är att ha blivit
              utsatt för en våldtäkt. Att verkligheten dock är en annan vet
              vi, för situationen är att det inte alltid finns utbildad personal.
            </seg>
            <seg xml:id="i-c42fd6ee05624ff0-0">
              Vi har problemet när det gäller sjukvården generellt att det
              är väldigt ojämn kvalitet över landet. Landstingen sköter både
              den ena och den andra sortens vård lite olika. Det var därför
              som det var så viktigt med regeringens arbete för att ta fram
              underlag och metoder, genomföra utbildning och ge verktyg för
              vårdpersonal att kunna arbeta på ett bättre sätt. Man tar inspiration
              från de specialistmottagningar som finns, men i alldeles för liten
              utsträckning.
            </seg>
            <seg xml:id="i-bcaa05d74ca7c018-0">
              Svaret på interpellationen är: Ja, vi behöver granska ordentligt
              både vad vi gör rätt och vad vi gör fel och framför allt fundera
              över vad som behöver förändras. Jag menar att Utvecklingscentrum
              i Göteborg och den utredning som pågår när det gäller sexualbrotten
              är svaret på den fråga som Carina Adolfsson Elgestam ställer.
            </seg>
            <seg xml:id="i-0bb75b0da2a4fcb0-0">
              När det gäller Eva-Lena Janssons fråga om fler åtalsbegrepp utgår
              jag från att utredaren kommer med förslag av olika slag. Jag vill
              nog gärna se dem innan jag har en bestämd synpunkt om vad som
              ska göras. Men vi har definitivt en hel del frågeställningar framöver.
              Jag vill också säga att jag har besökt Örebro och tagit del av
              det omfattande arbete som pågår där. Det är en väldigt allvarlig
              situation där jag tycker att man arbetar med all den intensitet
              som är nödvändig.
            </seg>
          </u>
          <note type="speaker" xml:id="i-be94c84565e4b54a-0">
            Anf. 14 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-f6547528d82a14e1-2">
            <seg xml:id="i-400730516a6197a5-0">
              Fru talman! Jag tycker att det är bra att justitieministern på
              slutet i alla fall erkänner att verkligheten är en annan och att
              det faktiskt finns ett behov av att granska vad som är rätt och
              vad som är fel, det vill säga vad som görs rätt och vad som görs
              fel. Det handlar också om att lära av varandra, för målet är ju
              att vi ska få det så rättssäkert som möjligt i Sverige. Det gäller
              specifikt sexualbrott och det som är kopplat till våldtäktsbrott,
              eftersom det finns ett så stort problem här.
            </seg>
            <seg xml:id="i-da8c2fd81a5a3d69-0">
              Jag kan bara beklaga att ministern i det här läget inte är beredd
              att tillsätta en oberoende granskningskommission, för vi är ju
              överens om att det finns problem.
            </seg>
            <seg xml:id="i-f49b84aed7d6e989-0">
              Det är ett bra arbete som Utvecklingscentrum i Göteborg gör.
              Och det är jätteviktigt att plocka fram alla olika metoder och
              en metodutveckling för hur man kan förbättra arbetet.
            </seg>
            <seg xml:id="i-9521c830804ec08b-0">
              Fru talman! Det är alldeles ypperligt att man inom polisen håller
              på att utbilda särskilda spermahundar som efter en våldtäkt kan
              gå ut och söka. Det räcker dock inte.
            </seg>
            <seg xml:id="i-e9cc3f0a3113f7f3-0">
              Våldtäkt är i grund och botten ett brott mot de mänskliga rättigheterna.
              Det finns många kvinnor i vårt samhälle som inte känner att Sverige
              är rättssäkert på grund av det de har blivit utsatta för. De har
              blivit kränkta.
            </seg>
            <seg xml:id="i-b3bdff551e9fef09-0">
              Därför behöver samhället ta detta på allvar. En oberoende granskningskommission
              skulle vara en tydlig signal om det.
            </seg>
            <seg xml:id="i-de2e42ea4865f778-0">
              Jag tackar för debatten.
            </seg>
          </u>
          <note type="speaker" xml:id="i-2762d9943a84ebb5-0">
            Anf. 15 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-ac050459f9849086-1">
            <seg xml:id="i-f4423195343bba7f-0">
              Fru talman! Mina frågor hängde ihop med Carina Adolfsson Elgestams
              fråga i interpellationen om vilka åtgärder justitieministern avser
              att vidta för att möjliggöra att fler anmälningar om våldtäkt
              och sexuellt våld än i dagsläget ska leda till åtal. Åtalsbegreppet
              grov oaktsam våldtäkt skulle möjliggöra fler åtal och att öppna
              PKU-registret skulle göra det möjligt för polisen att identifiera
              personer som begått våldtäkter, vilket skulle kunna leda till
              åtal.
            </seg>
            <seg xml:id="i-c7f9ef65972b1d4b-0">
              Uppfattade jag justitieministerns svar rätt pekade hon på att
              regeringens utredning och utvärdering av sexualbrottslagstiftningen
              inte var klar och att man därmed inte hade kunnat hantera denna
              fråga ännu. När det gällde regeringens utredning i PKU-frågan
              kände justitieministern inte till om den är klar. Jag vet dock
              att man har gjort undantag när det gäller PKU-registret vid vissa
              allvarliga händelser.
            </seg>
            <seg xml:id="i-4232d41c561a440d-0">
              Det är min förhoppning att man så snabbt som möjligt får tag
              på den eller de personer som begår de grova överfallsvåldtäkterna
              i Örebro så att vi kan få stopp på det och göra staden trygg för
              alla, även för oss kvinnor.
            </seg>
          </u>
          <note type="speaker" xml:id="i-e9bb67094bc47230-0">
            Anf. 16 Justitieminister BEATRICE ASK (m):
          </note>
          <u who="unknown" xml:id="i-5eabc85f33f4c633-7">
            <seg xml:id="i-25142153f7c7939d-0">
              Fru talman! Jag har inga som helst problem att se att det är
              ojämnt när det gäller vårdens kvalitet och, i synnerhet, bemötande
              av brottsoffer, Carina Adolfsson Elgestam. Tyvärr är det så. Det
              var också bakgrunden till den handlingsplan med 56 olika åtgärder
              för sammantaget 800 miljoner kronor som vi satte i sjön. Det finns
              mycket att göra på detta område.
            </seg>
            <seg xml:id="i-f3d1b7199a34158e-0">
              Vi har ett mer praktiskt förhållningssätt till hur vi ska arbeta
              med frågorna än vad oppositionen, eller i varje fall Socialdemokraterna,
              har. Ni är nu uppe i åtminstone fyra olika förslag på brottsrubriceringar.
              Det är givetvis intressant och något man måste titta på när man
              ser över lagstiftningen, men jag är inte säker på att det är lösningen
              för att vi ska kunna klara ut fler av de anmälningar som kommer
              när det gäller sexualbrott.
            </seg>
            <seg xml:id="i-0730067c20d5d18f-0">
              Däremot tror jag att det seriösa utvecklingsarbete som bedrivs
              inom till exempel Utvecklingscentrum i Göteborg är det sätt på
              vilket man kan förbättra metodiken och se vilken typ av bevissäkring
              som kan behövas. De gör att arbetet går framåt.
            </seg>
            <seg xml:id="i-a0cb8613f1c6757c-0">
              Det är också bra att polis och åklagare alltmer arbetar med specialutbildad
              personal för att hantera denna typ av ofta ganska komplicerade
              ärenden på rätt sätt. Bevissvårigheter kommer det dock alltid
              att finnas.
            </seg>
            <seg xml:id="i-7346c3bfd9392003-0">
              Vad gäller PKU-registret vill jag inte föregripa den utredning
              som pågår. Jag kan dock erinra mig debatten när vi skulle använda
              det efter Estoniakatastrofen. Det är en synnerligen besvärlig
              fråga av det enkla skälet att om vi använder det fel riskerar
              vi att människor inte låter ta prov på sina barn. Det vore förödande
              eftersom PKU-registret i vissa sammanhang är mycket användbart.
              Men jag ska som sagt inte föregripa det arbete som pågår på Socialdepartementet.
            </seg>
          </u>
          <note xml:id="i-6743a94e36a4b6b3-1">
            Överläggningen var härmed avslutad.
          </note>
          <note xml:id="i-91057e2a440ddfe9-0">
            7 § Svar på interpellation 2009/10:374 om unga funktionshindrade
          </note>
          <note type="speaker" xml:id="i-7520c62cdbda22a5-0">
            Anf. 17 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-8">
            <seg xml:id="i-e296c3d443af0e38-0">
              Fru talman! Luciano Astudillo har frågat mig vad jag avser att
              göra för att underlätta för unga funktionshindrade att få ett
              jobb och vad jag avser att bidra med för att det ska löna sig
              för denna grupp att gå till Arbetsförmedlingen.
            </seg>
            <seg xml:id="i-3191d4ca2225150d-0">
              Av de i dag ca 700 000 inskrivna personerna hos Arbetsförmedlingen
              har ca 157 000 eller 22 procent ett funktionshinder som medför
              nedsatt arbetsförmåga. Av dessa är ca 11 000 ungdomar i åldern
              1824 år.
            </seg>
            <seg xml:id="i-19488d5abead100c-0">
              Arbetsförmedlingen har ett särskilt uppdrag, enligt förordning
              (2000:628) om den arbetsmarknadspolitiska verksamheten, att bedriva
              verksamhet för unga med funktionshinder. Målgruppen för det särskilda
              uppdraget är unga gymnasieelever som fyllt 16 år med ett funktionshinder
              och personer under 30 år som har aktivitetsersättning inom socialförsäkringen.
              Övergången från skola till arbetsliv är en kritisk tidpunkt för
              unga med funktionsnedsättning, och övergången kan vara avgörande
              för hur de etableras på arbetsmarknaden.
            </seg>
            <seg xml:id="i-4f86d6db79d29c92-0">
              Arbetsförmedlingen samverkar därför med skolan för att säkerställa
              övergången från skola till arbete för elever med funktionsnedsättning.
              Inom varje arbetsmarknadsområde ska det dessutom finnas en utsedd
              arbetsförmedlare med kunskaper om arbetslivsinriktad rehabilitering
              som samverkar med bland annat skolan, Försäkringskassan och kommunens
              dagliga verksamhet.
            </seg>
            <seg xml:id="i-4cf25693637150ab-0">
              De unga med funktionsnedsättning som omfattas av den särskilda
              verksamheten och som därmed inte skrivs in i jobbgarantin för
              ungdomar ska ges samma möjligheter till vägledning och coachning
              som de som skrivs in i garantin.
            </seg>
            <seg xml:id="i-b69e13ce6ff3014a-0">
              Om Arbetsförmedlingens arbete med matchning och ackvirering av
              arbete inte ger resultat kan en tids arbetspraktik eller arbetslivsinriktad
              rehabilitering vara en lämplig insats.
            </seg>
            <seg xml:id="i-0b063544f6fcd17e-0">
              Arbetsförmedlingen kan medge att unga med en funktionsnedsättning
              som medför nedsatt arbetsförmåga undantas från 25-årsgränsen för
              program som lyder under förordning (2000:634) om arbetsmarknadspolitiska
              program. En programinsats som anvisas får omfatta den tid som
              programmet medger, som regel upp till sex månader om behov finns.
              I vissa program kan längre tid medges, exempelvis i arbetsmarknadsutbildning
              om det behövs för att uppnå utbildningsmålet.
            </seg>
            <seg xml:id="i-e4c39f35e108f4ad-0">
              Utöver ovanstående insatser inom Arbetsförmedlingen har regeringen
              under 2010 sänkt arbetsgivaravgiften ytterligare för ungdomar
              som inte fyllt 26 år. Dessutom kan arbetslösa ungdomar få nystartsjobb.
            </seg>
            <seg xml:id="i-d915644c6cd92df1-0">
              Avslutningsvis vill jag poängtera att det är viktigt att unga
              personer, med eller utan funktionsnedsättning, skriver in sig
              hos Arbetsförmedlingen för att ta del av de insatser som Arbetsförmedlingen
              erbjuder. För närvarande har jag inte för avsikt att vidta några
              särskilda åtgärder vad gäller denna grupp.
            </seg>
          </u>
          <note type="speaker" xml:id="i-c20de2ce7f2423e6-0">
            Anf. 18 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0fafd0b5a74fe8bb-0">
            <seg xml:id="i-f7a2a4be5a91ee7e-0">
              Fru talman! Jag tackar Sven Otto Littorin för svaret. Utgångspunkten
              är given. Varje människa ska ha rätt till att genom arbete bidra
              till sin egen försörjning. Ett eget arbete ger ekonomisk frihet
              men också möjlighet till personlig utveckling och delaktighet.
              Det gäller alla.
            </seg>
            <seg xml:id="i-b09979b239d9132f-0">
              I min interpellation har jag valt att fokusera på en grupp människor
              som har extra svårt att få fotfäste på arbetsmarknaden, nämligen
              unga med funktionsnedsättning.
            </seg>
            <seg xml:id="i-52b7f0fa91acfabe-0">
              Sven Otto Littorins svar ger en känsla av att vi lever i den
              bästa av världar och att regeringen har fullständigt grepp om
              frågan. Så är det dock inte.
            </seg>
            <seg xml:id="i-6d471aadd603eb9c-0">
              Trots att en funktionsnedsättning aldrig ska få vara ett hinder
              för att få ett arbete är det ändå så för många i praktiken.
            </seg>
            <seg xml:id="i-7b4a26022306d687-0">
              Tidigare socialdemokratiska regeringar har inte räckt till; det
              är viktigt att säga. Men den borgerliga regeringen missade till
              och med under brinnande högkonjunktur, när det gick som allra
              bäst för Sverige, att höja sysselsättningen för en grupp människor
              som har det svårt. Vi såg en sjunkande sysselsättningsnivå för
              människor med funktionsnedsättning och nedsatt arbetsförmåga redan
              innan krisen slog till, och efter krisen har problemet accentuerats.
            </seg>
            <seg xml:id="i-07a01f56f8ae3696-0">
              Lägg därtill denna regerings stora misslyckande, ungdomsarbetslösheten.
              Den är en av de högsta i Europa. Också där låter Sven Otto Littorin
              ganska nöjd med sakernas tillstånd.
            </seg>
            <seg xml:id="i-d5756aa5ff4e88d4-0">
              Där har ni situationen som den är. Unga har det svårt, och med
              en funktionsnedsättning blir det minst dubbelt så svårt.
            </seg>
            <seg xml:id="i-7bc6a1b240f7f8eb-0">
              Vad är det vi ser? Jo, att få lämnar daglig verksamhet för arbete.
              Vi ser också att många ungdomar som lämnar särskolan går direkt
              till aktivitetsersättning och aldrig har fått chansen till ett
              jobb. Vi ser dessutom en ökning av antalet förtidspensionerade.
              Det sker trots att Sven Otto Littorin här beskriver att vi lever
              i den bästa av världar och att han är nöjd med de insatser han
              gjort.
            </seg>
            <seg xml:id="i-4446b07648ee9718-0">
              Jag hade hoppats på ett helt annat svar, ett mer offensivt svar,
              ett som utgick från att den politik som den här regeringen nu
              genomfört under fyra år inte fungerar, den han beskriver i sitt
              svar. De förändringar av sjukförsäkringen som har gjorts har särskilt
              drabbat den här gruppen, unga med funktionsnedsättning.
            </seg>
            <seg xml:id="i-d91a182592d32dc6-0">
              Jag hade hoppats på en arbetsmarknadsminister som var ivrig och
              funderade på nya grepp, nya tag. Hur vill han och den borgerliga
              regeringen se att arbetsmarknaden öppnas för unga med funktionsnedsättning?
              Hur vill regeringen bidra till att arbetsmarknaden blir mer inkluderande?
            </seg>
          </u>
          <note type="speaker" xml:id="i-a6a38357c73dedc1-0">
            Anf. 19 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-9">
            <seg xml:id="i-a09d5c194f5ed846-0">
              Fru talman! Nordiska ministerrådet visade i en rapport för två
              år sedan att om vi ska ha samma välfärdsnivå som vi har i dag
              kommer vi om 1015 år att behöva ytterligare 300 000 personer i
              arbetskraften. Vi såg SKL:s siffror för inte så länge sedan. Kommunalskatten
              skulle behöva höjas med 1213 kronor om ingenting sker när det
              gäller arbetsutbudet.
            </seg>
            <seg xml:id="i-28a3d44faf3e4d92-0">
              Det leder mig till flera slutsatser. Den första är naturligtvis
              att om vi hade haft samma arbetskraftsdeltagande bland personer
              med funktionsnedsättningar som bland oss andra hade vi haft ytterligare
              närmare 100 000 personer i arbetskraften.
            </seg>
            <seg xml:id="i-72adc64b7dd2a081-0">
              Slutsatsen är att vi behöver varenda kotte på arbetsmarknaden.
              Jag kan bara hålla med Luciano Astudillo om den grundläggande
              inställningen att det är deras rätt att vara med, att kunna ha
              en lön att leva på, att känna sig behövda och delaktiga och att
              kunna ha en framtid att kunna påverka. Det är också omvänt så
              att vi behöver deras närvaro på arbetsmarknaden. Annars kommer
              vi inte att klara av våra välfärdsåtaganden framöver.
            </seg>
            <seg xml:id="i-4a9b9a7a30a66e12-0">
              Glädjande är att personer med funktionsnedsättningar är representerade
              till större del än befolkningen i stort när det gäller nystartsjobb
              och andra typer av de insatser som vi gör för personer som har
              varit borta länge från arbetsmarknaden.
            </seg>
            <seg xml:id="i-d6972e5ca2bef0b3-0">
              Räcker det? Nej, det är klart att det inte gör. Så länge vi ser
              att vi har ett lägre arbetskraftsdeltagande bland personer med
              funktionsnedsättningar än bland oss andra räcker det inte. Alltså
              måste vi göra mer.
            </seg>
            <seg xml:id="i-213871616de03bda-0">
              För min del är jag övertygad om att vi behöver en ganska bred
              portfölj av insatser med olika inslag som på olika vis underlättar
              för den väldigt disparata grupp av personer som det handlar om.
              De har olika typer av funktionsnedsättningar, olika typer av behov
              och olika typer av förutsättningar att klara sig själva eller
              med hjälp och stöd från samhället i övrigt.
            </seg>
            <seg xml:id="i-2ecc88187898c685-0">
              Vi har höjt insatserna när det gäller lönebidrag, olika typer
              av hjälpmedelsersättning och stöd i form av bistånd och personlig
              handledning under den här mandatperioden med drygt 1 miljard kronor.
              Det har varit några sådana viktiga insatser för att underlätta
              för personer med funktionsnedsättning att ta sig in.
            </seg>
            <seg xml:id="i-4ddbf4f2d2f7e2aa-0">
              Jag tror till exempel att vi behöver fortsätta att arbeta med
              Samhall som ett instrument. Vi behöver arbeta ännu bättre och
              ännu närmare de olika sociala företag, arbetskooperativ och annat
              som finns runt omkring i landet.
            </seg>
            <seg xml:id="i-eec45985604e8b78-0">
              Där finns många goda exempel på hur det kan fungera när det fungerar
              som bäst. Jag skulle kunna ta ett sådant exempel. Det är fontänhusen
              som finns runt om i landet, inte minst här i Helsingfors. Det
              är en verksamhet som jag har besökt många gånger. Jag har sett
              den enorma glädje och tillfredsställelse som det innebär för personer
              som har en nedsatt förmåga att ändå kunna vara med och känna sig
              delaktiga och behövda.
            </seg>
            <seg xml:id="i-0ef3be218d31c19e-0">
              Jag tycker att Sverige under de kommande åren borde ha som målsättning
              att vara det bästa landet i världen för samarbete mellan den offentliga
              sektorn och denna ideella sektor, det sociala entreprenörskapets
              sektor. Det borde vara vår målsättning att hitta de former som
              bäst hanterar samarbetet mellan det offentliga och den här typen
              av organisationer, sociala entreprenörer eller liknande.
            </seg>
            <seg xml:id="i-e46affaa971c7e44-0">
              Det är dock inte alldeles lätt. Det är klart att det finns en
              kulturskillnad mellan myndighetssynen, där vi hanterar skattemedel,
              och den enorma entusiasm som finns hos de sociala företagen och
              de arbetskooperativ som finns.
            </seg>
            <seg xml:id="i-33bb029455559abf-0">
              Men det är vår utmaning att försöka hitta en sådan balans och
              försöka se hur vi kan arbeta bättre tillsammans. För det vi nog
              gemensamt, Luciano Astudillo och jag, kan vara överens om är att
              vi behöver också de funktionsnedsatta, inte minst de funktionsnedsatta
              ungdomarna, på arbetsmarknaden. Annars klarar vi inte av pensioner,
              skola, vård och annat som vi behöver framöver.
            </seg>
          </u>
          <note type="speaker" xml:id="i-06c020083b0ad7de-0">
            Anf. 20 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0fafd0b5a74fe8bb-1">
            <seg xml:id="i-6a4e144e5632c5ae-0">
              Fru talman! Vi är helt överens om att vi kommer att behöva och
              redan i dag behöver fler människor i arbete. Arbete är ett fundament
              för att klara den ekonomi vi har i vårt land men också för att
              klara de offentliga välfärdsinsatser som vi vill göra. Det är
              inte där problemet är.
            </seg>
            <seg xml:id="i-21617d4a510d6980-0">
              Jag hade hoppats att Sven Otto Littorin åtminstone kände en viss
              oro för att det går åt fel håll. De siffror som organisationerna
              själva presenterar visar att redan innan krisen slog till hade
              unga människor med funktionsnedsättning svårare att hävda sig
              på arbetsmarknaden, trots alla de behjärtansvärda insatser som
              den här regeringen påstår sig ha velat göra.
            </seg>
            <seg xml:id="i-abadf8efbf2f1886-0">
              Allt har inte varit så bra. Det hade varit bra med lite självkritik,
              inte minst när det gäller förändringarna i socialförsäkringarna
              som har drabbat de här ungdomarna väldigt hårt. Unga människor
              som har en funktionsnedsättning behöver en ekonomisk grundtrygghet
              för att våga studera, arbetsträna eller söka jobb trots en ohälsoproblematik.
              Det kan vara kroniska sjukdomar, medfödda funktionsnedsättningar
              och stigmatisering efter att ha gått på pumpen gång på gång.
            </seg>
            <seg xml:id="i-517ce42d1e3997d7-0">
              När grundtryggheten rycks undan är det allvarligt. Om detta säger
              Sven Otto Littorin ingenting.
            </seg>
            <seg xml:id="i-b03aca6a893657ce-0">
              Jag tror också att det är viktigt att diskutera hur rehabiliteringen
              ska fungera framöver. Det är klart att det Littorin sade i sitt
              första svar inte räcker. Det visar siffrorna. Ungdomar fortsätter
              att gå direkt från särskola till aktivitetsersättning.
            </seg>
            <seg xml:id="i-8030e63a7e9117d5-0">
              Vi fortsätter att se en ökad andel ungdomar som förtidspensioneras.
              Det är klart att en arbetsmarknadsminister som på riktigt menade
              allvar här i dag inte skulle stå och säga att han är ganska nöjd.
              Det är det han sade i sitt första svar. Han avser inte att vidta
              flera åtgärder än dem han har gjort.
            </seg>
            <seg xml:id="i-f619f6cf7e9e0c15-0">
              Arbetsmarknadsministern och jag kan diskutera hur vi vill bli
              de bästa att ta till vara den kraft som de sociala företagen innebär
              jag har själv besökt fontänhus och liknande verksamheter. Men
              det kommer att vara helt otillräckligt.
            </seg>
            <seg xml:id="i-a27167fe378893b4-0">
              Vi kan inte inhysa alla människor som har en funktionsnedsättning
              i de sociala företagen och tro att det kommer att lösa det. Här
              krävs helt andra insatser och helt andra ambitioner för att klara
              det.
            </seg>
            <seg xml:id="i-a102a992919ceae4-0">
              Det kommer inte att vara enkelt. Fackföreningsrörelsen TCO tog
              fram en rapport precis innan krisen slog till, Jakten på superarbetskraften
              . Där beskrev man vad arbetsgivarna eftersträvade hos dem man
              sökte till just sin arbetskraft.
            </seg>
            <seg xml:id="i-0eb7f96752e06d0b-0">
              De skulle vara utbildade, helst med hög utbildning, ha lång arbetslivserfarenhet
              och gärna vara inte bara hundraprocentigt utan 150 procent lojala
              mot arbetsplatsen. Det är klart att i den miljön och i det klimatet
              kommer vi att behöva väsentligt mycket mer av attitydpåverkan.
              Vi kommer också att behöva en arbetsförmedling som finns där för
              att klara övergången in i vuxenlivet med allt från lönebidrag
              till hjälpmedelsstöd.
            </seg>
            <seg xml:id="i-14bb68f6e9c18e1d-0">
              Jag tror att det kommer att behövas mer offensiva insatser på
              det här området. Där hade jag hoppats att arbetsmarknadsministern
              redan i dag kunde vara mer tydlig om vad den borgerliga alliansregeringen
              avser att göra på det här området om olyckan skulle vara framme
              och man vinner förnyat förtroende.
            </seg>
          </u>
          <note type="speaker" xml:id="i-a8657d06715e3aec-0">
            Anf. 21 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-10">
            <seg xml:id="i-cce856d0235241f7-0">
              Fru talman! Låt mig börja med socialförsäkringsreformen och den
              totala kollaps och det totala misslyckande som ni lämnade efter
              er med sju steg i en rehabiliteringskedja där 70 procent av de
              sjukskrivna var kvar i första steget efter ett års sjukskrivning.
              Folk kunde gå i totalt passiva system år ut och år in utan att
              någon ringde, utan att någon hörde av sig. Ingen ställde frågan:
              Vad kan vi göra för dig? Vad kan vi göra för att du ska få bästa
              möjliga och snabbaste väg tillbaka?
            </seg>
            <seg xml:id="i-af0fe0b90ee92521-0">
              De får nu ett sådant samtal. Svaret blir ofta en introduktion
              på Arbetsförmedlingen med hjälp av arbetsrehabilitering och arbetslivsintroduktion,
              alla de verktyg som finns för att kunna underlätta för personer
              som har varit borta länge att komma tillbaka. Snacka om att bita
              sig själv i svansen genom att ta upp just den reformen!
            </seg>
            <seg xml:id="i-2040504fb70d8fb4-0">
              När det gäller personer med funktionsnedsättning av olika slag
              tror jag att det finns flera olika sätt som man måste angripa
              detta problem på. Det första är naturligtvis en vettig diskrimineringslagstiftning
              i botten. Det är faktiskt förbjudet att diskriminera personer
              som har funktionsnedsättning.
            </seg>
            <seg xml:id="i-71b0b8c32547a69b-0">
              Det behövs också en diskrimineringsombudsman som tar ett samlat
              grepp. Jag tror att den reform som genomfördes för ett antal år
              sedan att samla de olika ombudsmännen kan underlätta för personer
              som har flera olika potentiella problem med sig genom att man
              bevakar och noggrant följer utvecklingen på det här området.
            </seg>
            <seg xml:id="i-2548ee54a77bf850-0">
              Det är egentligen bara basplattan; det behövs även andra saker.
              Vi var inne på några av dem. Det behövs rehabilitering, stöd och
              förmodligen rena subventioner, vilket lönebidrag naturligtvis
              är. Som jag sagt i tidigare interpellationsdebatter är jag inte
              alls främmande för att se över lönebidragssystemet ganska ordentligt
              framöver. Jag tror till exempel att taket för lönebidragen är
              alldeles för lågt i dag och behöver höjas framöver.
            </seg>
            <seg xml:id="i-ee25a84e323ac391-0">
              Vi behöver vidare fundera över om konstruktionen är optimal för
              att hjälpa denna grupp. Vi behöver fortsätta att se över till
              exempel Samhall och dess funktionalitet så att vi får det såsom
              det är tänkt att vara, ett slags utslussning, eller inslussning
              kanske man ska säga, in på arbetsmarknaden.
            </seg>
            <seg xml:id="i-e2be2109320257fb-0">
              Den fjärde punkten är något mer besvärlig men likväl viktig.
              Den handlar mycket om attityder, och därför tackar jag gärna Luciano
              Astudillo för att han väckt den här interpellationen. Det handlar
              om på vilket sätt man som arbetsgivare resonerar innan man anställer
              eller lyfter fram personer som har olika typer av funktionsnedsättningar.
            </seg>
            <seg xml:id="i-575ede4ee029e8c2-0">
              En intressant sak är att parterna har gemensamt det som heter
              Rådet för integration i näringslivet som framför allt arbetar
              med personer med utländsk bakgrund för att få in dem på arbetsmarknaden.
              Det tycker jag är alldeles utmärkt. Man skulle kunna hoppas på
              motsvarande, en breddning, när det gäller personer som har olika
              typer av funktionsnedsättningar för att på så sätt lyfta fram
              den här frågan. Är parterna intresserade av det kan vi naturligtvis
              vara med och hjälpa till. Det här innebär inte att jag skjuter
              ansvaret till någon annan utan att jag gärna stimulerar det som
              är komplement eller som kan hjälpa till i denna fråga på olika
              vis.
            </seg>
            <seg xml:id="i-89f9c41b5bbbaae6-0">
              Det finns enskilda företag som är intresserade. Maria Larsson
              och jag ordnade ett seminarium med handikapporganisationerna för
              någon månad sedan med sikte på att få personer med funktionsnedsättningar
              in på arbetsmarknaden. Där var det en lång rad företag som visade,
              tycker jag, en god framåtanda i hur man kan arbeta proaktivt för
              att utbilda både sina chefer och sina medarbetare i att välkomna
              och arbeta med personer med funktionsnedsättning. Ett av dem kan
              jag nämna snabbt. Det handlar om Ica som i sin reklam till och
              med lyfter fram praktikanten Jerry som ett exempel som har visat
              sig vara värdefullt både i Icas externa marknadsföring, vilket
              är helt okej om det gynnar personer med funktionsnedsättning,
              och i deras interna kulturarbete för att uppmärksamma chefer på
              möjligheten att anställa personer med funktionsnedsättning.
            </seg>
            <seg xml:id="i-4a2d35b7a1b71271-0">
              Vi behöver jobba på alla de här fronterna och förmodligen några
              till för att det ska bli något bättre.
            </seg>
          </u>
          <note type="speaker" xml:id="i-0e67f5a968303a9a-0">
            Anf. 22 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0fafd0b5a74fe8bb-2">
            <seg xml:id="i-b2f2216b35eeeb75-0">
              Fru talman! Jag har några korta kommentarer till Sven Otto Littorins
              beskrivning av sjukförsäkringssystemet. Den totala kollapsen,
              inte bara den totala utan den moraliska kollapsen, såg vi under
              den här mandatperioden. Den hade sin kulmen när läkare och cancersjuka
              människor gråtande i direktsändning berättade hur deras liv blev
              sönderslagna därför att man valde att behandla alla lika, inte
              se till att människor är olika, har olika sjukdomsbilder och har
              helt olika behov för att komma tillbaka i arbete.
            </seg>
            <seg xml:id="i-bedf2cbead8d76d2-0">
              Det är sant att vi hade en hemläxa att göra när det gäller människor
              som blev sjukskrivna, men vi hade aldrig någonsin gjort det på
              det här sättet. Förändringarna drabbade inte minst människor med
              funktionsnedsättning. De blev drabbade av den totala moraliska
              kollaps som de här förändringarna medförde; de hamnade i kläm.
              Det innebar att många förlorade sin ersättning, sin trygghet som
              fanns, många med funktionsnedsättning.
            </seg>
            <seg xml:id="i-cfb578621eb8c1c6-0">
              För att våga studera, arbetsträna eller söka ett jobb trots alla
              ohälsoproblem som kan finnas behöver man åtminstone känna en viss
              trygghet. Sedan kan vi vara överens om att mycket mer kan göras
              på flera fronter, en ny färdriktning i arbetsmarknadspolitiken
              där man prioriterar kvalitet framför kvantitet. Se gärna över
              nivåerna i lönebidragen. Där finns det mycket mer att göra än
              att fortsätta att sänka skatten. Det finns mycket kvar att göra
              med diskrimineringslagstiftningen och attitydpåverkan. Inte minst
              viktigt är att staten blir en förebild. Staten är i dag den sämsta
              arbetsgivaren när det gäller unga med funktionsnedsättning, och
              där har Littorin direkt ansvar.
            </seg>
          </u>
          <note type="speaker" xml:id="i-65d21edd5774a70b-0">
            Anf. 23 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-11">
            <seg xml:id="i-4290cef292ee18d6-0">
              Fru talman! Låt mig omedelbart hugga på det senaste, för det
              håller jag naturligtvis helt med om. Men jag är inte den som har
              arbetsgivaransvaret; det har vi Arbetsgivarverket till. Jag håller
              som sagt helt med. När det gäller de olika praktikplatserna försökte
              vi vara förebild och konstaterade att staten bör gå före, staten
              kan inte alltid var sist och sämst, precis om Astudillo säger,
              och jag håller helt med om det. Men då får man skit för det också
              ursäkta språkbruket, fru talman! Det blir inte bra hur man än
              gör i Luciano Astudillos värld.
            </seg>
            <seg xml:id="i-dbf794fe432a8922-0">
              Först och främst: Den som är sjuk ska vara sjukskriven. Det gällde
              i går, det gäller i dag och det gäller i morgon. Den som har arbetsförmåga
              kvar ska lotsas och hjälpas tillbaka till arbetsmarknaden. Problemet
              är att ni lämnade efter er ett system där det gick två och ett
              halvt år utan att någon över huvud taget brydde sig om att slå
              en signal till de här personerna och fråga: Vad kan vi göra för
              att du ska kunna ta dig tillbaka? Det sker nu.
            </seg>
            <seg xml:id="i-5096802663b247f3-0">
              Av de ungefär 2 000 personer som inte gick över till arbetslivsintroduktionen
              var det 2 procent som fick försörjningsstöd, det gamla socialbidraget.
              2 procent i det fallet är 40 personer. Det är naturligtvis hemskt
              för dessa 40 personer, och vi ska se till att få dem till Arbetsförmedlingen
              så att vi kan hjälpa dem tillbaka till arbetsmarknaden. Men att
              beskriva det som moras tycker jag inte är rimligt.
            </seg>
            <seg xml:id="i-d1465a1594af0bff-0">
              En sak har vi dock inte talat om, och den ska jag bara kort nämna.
              Det skulle ha varit min femte punkt, och det gäller tillgängligheten.
              När man pratar med handikapporganisationerna lyfts den ofta fram
              som en av de viktigaste punkterna. Den får vi säkerligen möjlighet
              att diskutera framöver. Jag tror att den som en femte punkt är
              en viktig dimension för att möjliggöra för fler personer med funktionsnedsättning
              att ta sig in och tillbaka på arbetsmarknaden.
            </seg>
            <seg xml:id="i-643467fd5da25e56-0">
              Vi behöver varenda kotte på arbetsmarknaden, även dem som har
              en nedsatt arbetsförmåga och dem som är funktionsnedsatta med
              nedsatt arbetsförmåga.
            </seg>
          </u>
          <note xml:id="i-6743a94e36a4b6b3-2">
            Överläggningen var härmed avslutad.
          </note>
          <note xml:id="i-28461d3a19adb53a-0">
            8 § Svar på interpellation 2009/10:308 om integritet i arbetslivet
          </note>
          <note type="speaker" xml:id="i-c00f76bbf94bc861-0">
            Anf. 24 Arbetsmarknadsminister SVEN OTTO LITTORIN (m):
          </note>
          <u who="unknown" next="cont" xml:id="i-c47a1d57753f977b-0">
            <seg xml:id="i-64529a43c1ce7562-0">
              Fru talman! Luciano Astudillo har frågat mig om jag anser att
              det i dag finns ett tillräckligt starkt skydd för arbetstagares
              och arbetssökandes personliga integritet och om jag avser att
              ta initiativ till att riksdagen föreläggs ett förslag till lag
              om personlig integritet i arbetslivet.
            </seg>
          </u>
          <note xml:id="i-8063700bb46f932a-0">
            Som Astudillo påpekar i sin interpellation presenterades betänkandet
            Integritetsskydd i arbetslivet (SOU 2009:44) i maj 2009 efter
            två och ett halvt års arbete. Utredningen som tillsattes av den
            förra regeringen hade fått i uppdrag att lämna förslag till en
            lag till skydd för den personliga integriteten i arbetslivet.
            Utredaren lämnade också ett sådant förslag och konstaterade att
            det regelverk som finns till skydd för arbetstagares personliga
            integritet i arbetslivet har brister.
          </note>
          <u who="unknown" prev="cont" xml:id="i-2c512ad47a1bd95c-0">
            <seg xml:id="i-bb6340f0439d667d-0">
              Att arbetstagare och arbetssökande åtnjuter ett tillfredsställande
              skydd mot otillbörliga intrång i den personliga integriteten är
              enligt min uppfattning centralt. Vi spenderar en stor del av våra
              liv på arbetsplatsen, och det är viktigt att vår privata sfär
              skyddas. Samtidigt har arbetsgivare många gånger legitima skäl
              för att utöva kontroll. Arbetsgivare måste ju bland annat garantera
              att verksamheten drivs säkert med hänsyn både till de anställda
              och till tredje man.
            </seg>
            <seg xml:id="i-6ec18c14bcffba89-0">
              Gränsdragningen mellan arbetstagares och arbetsgivares intressen
              bör vara så klar som möjligt, och arbetstagare bör kunna förutse
              vilken typ av övervakning och kontroll som han eller hon kan utsättas
              för inför en anställning eller under arbetets utförande.
            </seg>
            <seg xml:id="i-6993dc30152410e4-0">
              De frågeställningar som aktualiseras i betänkandet är komplicerade.
              Remissinstanserna har inkommit med synpunkter som måste övervägas
              noga. De visar att de förslag som utredaren presenterat inte är
              fria från invändningar. Inom vissa avtalsområden har vidare integritetsfrågorna
              till viss del reglerats i kollektivavtal. Inom andra avtalsområden
              saknas en sådan avtalsreglering.
            </seg>
            <seg xml:id="i-4e817e064b40a8d9-0">
              Förslaget om en lag om integritetsskydd i arbetslivet förtjänar
              noggranna överväganden. Ett sådant viktigt övervägande är hur
              frågan om relationen mellan lagstiftning och kollektivavtal ska
              lösas. Jag har därför ännu inte tagit ställning till hur vi ska
              gå vidare med förslaget.
            </seg>
          </u>
          <note type="speaker" xml:id="i-a6b5e5fd80e60ce6-0">
            Anf. 25 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0fafd0b5a74fe8bb-3">
            <seg xml:id="i-218a4dc463b86287-0">
              Fru talman! Jag vill börja med att tacka arbetsmarknadsministern
              för svaret. Egentligen borde man vara ganska glad en dag som denna
              när den moderate arbetsmarknadsministern efter snart en hel mandatperiod
              tydligen fått en helt ny uppenbarelse, att förändringar i arbetsmarknadspolitiken
              förtjänar noggranna överväganden. Tänk om den insikten hade infunnit
              sig i början av mandatperioden hur mycket vettigare a-kassan då
              skulle ha sett ut och hur mycket mer innehåll av kvalitet vi hade
              haft i arbetsmarknadspolitiken! Men må så vara.
            </seg>
            <seg xml:id="i-084bfbd18f8b3734-0">
              Problemet när det gäller integriteten i arbetslivet är Littorins
              val av ingång. Trots att en utredning gjorts på området om de
              svåra avvägningarna väljer Sven Otto Littorin att inte agera i
              frågan. Den här regeringen tycker att det är helt i sin ordning
              att arbetsgivare övervakar anställdas datortrafik utan att berätta
              om detta, att arbetsgivare begär utdrag ur försäkringskasseregistret
              över sjukdagar innan man anställer, att småbarnsföräldrar tvingas
              visa upp utdrag på hur mycket de brukar vara hemma för att vårda
              sjuka barn, att tvinga anställda att genomgå medicinska undersökningar
              utan att det finns något objektivt skäl för detta och att den
              som anser att arbetsgivaren kränker den personliga integriteten
              måste sätta sitt eget jobb i pant för att kunna få frågan prövad
              i domstol. Det är i praktiken den verklighet vi har där ute i
              dag.
            </seg>
            <seg xml:id="i-b8970a37e38265d2-0">
              Det finns en utredning som föreslår hur man kan hantera de här
              svåra avvägningarna. Den var klar redan för ett år sedan. Remisstiden
              gick ut för nio månader sedan, men den här regeringen väljer att
              passa, att avvakta. Förvisso vet jag att just integritetsfrågor
              inte har varit den här regeringens starka sida, men när det gäller
              vanliga medarbetares integritet när de söker ett jobb, deras rätt
              att veta vad som övervakas och inte övervakas, borde man agera
              lite mer skyndsamt.
            </seg>
            <seg xml:id="i-95a1670be46f4697-0">
              Vad Littorin försöker göra i sitt svar är att gömma sig bakom
              parterna och säga att det finns en del avtal som reglerar det
              här. Problemet är att regeringens egna utredare säger att detta
              inte räcker, att det är otydligt och att lagstiftning måste till
              för att tydliggöra problemen. Där finns svaret på en av frågorna
              som regeringen och Littorin själv lyfter upp i sitt svar. Det
              behövs ibland att politiken hjälper till lite och ger en knuff,
              och då måste regeringen agera. Det går inte att passivt gömma
              sig bakom att saker är lite svåra eller att bolla över det till
              parterna.
            </seg>
            <seg xml:id="i-49324921a53e9b2b-0">
              Littorin fick ett pris för ett tag sedan. Lag &amp; Avtal utsåg honom
              till den mest inflytelserika arbetsrättaren trots att arbetsmarknadsministern
              inte är jurist. Det kan ministern få beröm för!
            </seg>
            <seg xml:id="i-c7003ae2462779f3-0">
              Vad var motiveringen? Jo, att han håller sig på mattan. Men jag
              skulle vilja korrigera det. Det verkar vara så att vi har fått
              en arbetsmarknadsminister som sopar allt under mattan, inte minst
              människors personliga integritet i arbetslivet. Det är dags att
              börja ta ansvar för dessa frågor också, herr arbetsmarknadsminister!
            </seg>
          </u>
          <note type="speaker" xml:id="i-08d07c2f5cadadb2-0">
            Anf. 26 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-12">
            <seg xml:id="i-cb894fe3d523d4f7-0">
              Fru talman! Jag vet inte hur jag ska komplettera det jag sade
              från första början, nämligen att vi nu har fått den här utredningen.
              Remissomgången ger vid handen att det finns väldigt disparata
              åsikter och att det finns otydligheter i utredningen som det behöver
              arbetas mer med. Det tänker vi göra innan vi lägger fram ett förslag
              till lagstiftning. Vi har inte fattat beslut om hur vi ska gå
              vidare exakt. Men jag kan lova Luciano Astudillo att vi tittar
              vidare på detta och att vi kommer att återkomma när det finns
              ett färdigt sådant arbete.
            </seg>
            <seg xml:id="i-cb1bfcc00d4e38ff-0">
              Sedan vill jag möjligen påminna om att vi trots allt är Regeringskansliets
              minsta departement. Kulturdepartementet är större än vad vi är,
              och vi har under det senaste året försökt hantera en internationell
              kris, en stigande arbetslöshet och en lång rad andra lagstiftningsärenden.
              Att man prioriterar sitt eget arbete så att man faktiskt hinner
              med det man ska är kanske inte så konstigt. Men jag kan försäkra
              Luciano Astudillo att vi inte kommer att begrava den här frågan
              i byrålådan utan att vi arbetar vidare på att se hur vi i så fall
              skulle kunna gå vidare. Men exakt hur och exakt om och så vidare
              får jag helt enkelt återkomma till.
            </seg>
          </u>
          <note type="speaker" xml:id="i-ae13f46115f5346a-0">
            Anf. 27 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0fafd0b5a74fe8bb-4">
            <seg xml:id="i-3e8cdaef6f1d132c-0">
              Fru talman! Jag vill tacka arbetsmarknadsministern för svaret.
              Det är klart att det har hänt väldigt mycket på arbetsmarknadsområdet.
              Förvisso har arbetsmarknadsministern själv ställt till rätt mycket.
              Det är klart att han också har ett ansvar för den arbetsbelastning
              han bidragit med när det gäller till exempel försämringen av a-kassan
              och förändringarna i visstidsanställningen. De är än i dag frågetecken
              där Littorin lovat att komma med svar men inte gjort det i tid.
              Det finns massor av frågor där inte bara krisen har bidragit till
              att arbetsbelastningen på Arbetsmarknadsdepartementet är stor.
              Vi har också en regering som inte riktigt förstår och inte vill
              göra saker på det här området för löntagares bästa.
            </seg>
            <seg xml:id="i-2ce1d0ca697a480b-0">
              Arbetsmarknadsministern tycks ha två växlar, och det har han
              haft under hela mandatperioden. Den ena innebär snabba förändringar
              som är ogenomtänkta, som sker utan analys och som inte föregås
              av en utredning. Vi har sett det flera gånger på området. Det
              är full fart framåt, och så får det gå som det går. Och då har
              det inte gått bra.
            </seg>
            <seg xml:id="i-e87aa0190cd94508-0">
              Den andra växeln innebär att inte göra någonting och passivt
              avvakta och dra ut på tiden in i det sista. Så är det just med
              frågan om personlig integritet. Där är det växel noll som har
              varit i, trots att det ute på svensk arbetsmarknad finns en växande
              oro för just den personliga integriteten i arbetslivet.
            </seg>
            <seg xml:id="i-17f587ae52a3d257-0">
              Låt mig upprepa att när regeringen väljer att inte göra någonting
              när det gäller de här frågorna betyder det att det är helt i sin
              ordning för arbetsgivare att övervaka anställdas datortrafik utan
              att berätta det för dem, att arbetsgivare får begära ut utdrag
              ur Försäkringskassans register över sjukdagar innan de anställer,
              att småbarnsföräldrar kan tvingas visa upp utdrag över hur mycket
              de brukar vara hemma för att vårda sina sjuka barn och att man
              som anställd kan tvingas genomgå medicinska undersökningar utan
              att det finns några objektiva skäl för detta. Sist men inte minst,
              vilket kanske är mest graverande eftersom det är en dom som kom
              rätt nyligen, är det helt i sin ordning att den som anser att
              hans integritet kränkts måste sätta sitt jobb i pant för att över
              huvud taget kunna driva frågan mot sin arbetsgivare i rätten.
            </seg>
            <seg xml:id="i-bfc0819ffb0c4189-0">
              Det är dags att börja agera, för det är en synnerligen allvarlig
              fråga. Jag hade hoppats på en mer reaktiv och aktiv minister som
              ser till att saker händer där ute och alltså lägger i växel ett,
              den som alltför ofta har handlat om att försämra vanligt folks
              villkor på arbetsmarknaden.
            </seg>
          </u>
          <note type="speaker" xml:id="i-f94ac3f97b82b6dd-0">
            Anf. 28 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-13">
            <seg xml:id="i-b658749b0be1a15d-0">
              Fru talman! När det gäller ettans växel är det väl normalt sett
              Socialdemokraterna som lägger i backen och vill tillbaka till
              hur det såg ut tidigare.
            </seg>
            <seg xml:id="i-e9941dd10f9714f0-0">
              Grunden är att vi har fler sysselsatta ungdomar i dag än 2006.
              Det är jag väldigt nöjd över eftersom vi har haft den värsta krisen
              sedan 30-talet. Är det tillräckligt? Nej, det är det naturligtvis
              inte. Det finns mycket mer att göra, och det kommer vi också att
              fortsätta med efter valet. Efter valet i höst kommer vi också
              att fortsätta med besked även i den här frågan, men jag är försiktig
              med lagstiftning som tar över kollektivavtal, och det är förmodligen
              därför som jag blev utsedd till årets arbetsrättare av Lag &amp; Avtal.
            </seg>
          </u>
          <note type="speaker" xml:id="i-76d8452d3d60a7a7-0">
            Anf. 29 LUCIANO ASTUDILLO (s):
          </note>
          <u who="luciano_astudillo_861f97" xml:id="i-0fafd0b5a74fe8bb-5">
            <seg xml:id="i-f09cdeae7903ed70-0">
              Fru talman! Jag tror att man i längden inte kan gömma sin passivitet
              bakom att skylla på parterna eller något annat. Inte heller kan
              man gömma sig bakom att man tycker att frågan är för komplicerad.
              Om Sven Otto Littorin tycker att detta är alldeles för komplicerat
              ska han veta att redan den 19 september kan vi få en rödgrön arbetsmarknadsminister
              som är ivrig och beredd att ta sig an den här uppgiften. De här
              frågorna är prioriterade för det rödgröna samarbetet precis som
              arbetslöshetsbekämpningen i stort är.
            </seg>
            <seg xml:id="i-e0dda93eab51a141-0">
              Jag vill avslutningsvis, för jag tror att det här blir min sista
              chans till det, tacka arbetsmarknadsministern för de här fyra
              långa åren. Det har gått hett till ibland och det har varit roligt
              ibland. Det har varit blixtar ibland men också många leenden.
            </seg>
            <seg xml:id="i-31ac7e55773b70d7-0">
              Arbetsmarknadsministern är regeringens friska fläkt om inte annat,
              och det har behövts under de här fyra svåra åren som drabbat svenska
              folket inte bara på grund av krisen utan på grund av att vi haft
              en högerregering som valt att öka klyftorna och trodde att det
              skulle leda till fler jobb. Så var det inte. Nu kan svenska folket
              välja en ny färdriktning.
            </seg>
            <seg xml:id="i-dbf3e2224dc605b8-0">
              Avslutningsvis vill jag säga: Tack, arbetsmarknadsministern!
              Jag hoppas att han kan vara en frisk fläkt även efter den 19 september.
            </seg>
          </u>
          <note type="speaker" xml:id="i-c66a1091a5f24d95-0">
            Anf. 30 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-14">
            <seg xml:id="i-5b621e545d0b32dc-0">
              Fru talman! Låt mig först säga att integritet naturligtvis är
              en oerhört viktig fråga. Det jag tycker är lite stökigt är att
              remissutfallet är så pass spretigt som det är och att det finns
              invändningar som inte bara är, om jag får uttrycka mig så, de
              traditionella partsinvändningarna utan även av djupare juridisk
              karaktär. Jag kan försäkra att vi kommer att ta tag i frågan,
              utan tvekan. Vi jobbar på det, men jag vill gärna ha ett bättre
              underlag innan vi kan gå vidare. Det är nämligen en fråga som
              inte bara inbegriper integriteten i arbetslivet utan även integritet
              i ett större perspektiv. Jag tar gärna den pucken och jobbar mer
              med den.
            </seg>
            <seg xml:id="i-bf6fae44ae6d0241-0">
              Sedan vill jag tacka Luciano Astudillo. Jag kan hålla med om
              att det ibland har gått lite vilt till. It takes two to tango,
              som det brukar heta. Förmodligen får vi skylla det på att vi båda
              är väldigt engagerade i våra frågeställningar, och det är i grunden
              någonting mycket bra. Det har alltid varit roligt att debattera
              med Luciano Astudillo. Det vore synd om Sverige lade in backen
              i höst. Vi får väl se hur det går.
            </seg>
            <seg xml:id="i-7b0c5c615bcb484d-0">
              Lycka till kan jag väl knappast önska, men jag gör det ändå.
            </seg>
          </u>
          <note xml:id="i-6743a94e36a4b6b3-3">
            Överläggningen var härmed avslutad.
          </note>
          <note xml:id="i-a30dff56304d2a81-0">
            9 § Svar på interpellation 2009/10:342 om åtgärder för utbildning
            och jobb till unga människor
          </note>
          <note type="speaker" xml:id="i-ab29baf6017473bc-0">
            Anf. 31 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-15">
            <seg xml:id="i-aa87d29e7bdc954a-0">
              Fru talman! Carina Adolfsson Elgestam har frågat mig om jag avser
              att vidta några åtgärder för att se över arbetsmarknadsåtgärderna
              inom ungdomsgarantin och om jag avser att verka för att särskilda
              resurser tillförs för att fler ungdomar ska få möjlighet att få
              en fullständig gymnasieexamen.
            </seg>
            <seg xml:id="i-d358b405f2c891d9-0">
              En bra utbildning är något av det allra viktigaste vi kan och
              bör utrusta våra ungdomar med inför deras framtida inträde på
              arbetsmarknaden. Under 2009 lanserade regeringen en gymnasiereform
              vars syfte är att fler elever ska lämna gymnasieskolan med godkända
              betyg, att stärka elevernas förkunskaper inför yrkesliv och fortsatta
              studier samt att bättre anpassa utbildningarna till kraven inom
              olika bransch- och yrkesområden.
            </seg>
            <seg xml:id="i-f7028d35a407958e-0">
              Inom jobbgarantin för ungdomar erbjuds samtliga deltagare stöd
              av en handläggare och särskilt individanpassade insatser på ett
              tidigt stadium för att så snabbt som möjligt kunna gå till arbete,
              påbörja eller återgå till utbildning inom det offentliga utbildningssystemet.
              Det är främst denna form av utbildning och inte arbetsmarknadsutbildning
              som ungdomarna är betjänta av. Vidare kan både långtidsarbetslösa
              ungdomar och de som nyligen kommit in i garantin ta del av arbetspraktik
              och utbildning efter en inledande period med fokus på fördjupad
              kartläggning, studie- och yrkesvägledning samt jobbsökaraktiviteter
              med coachning.
            </seg>
            <seg xml:id="i-d0a8c0d9a301e292-0">
              Regeringen har vidtagit en rad olika åtgärder för att arbetslösa
              ungdomar ska få ett aktivt stöd och så snart som möjligt kunna
              återgå till arbete eller utbildning. Så sent som den 1 januari
              i år trädde flera förändringar i kraft som syftar till att ytterligare
              förstärka jobbgarantin för ungdomar. Numera kan ungdomar i garantin
              även ta del av stöd till start av näringsverksamhet och arbetslivsinriktad
              rehabilitering samt den nya insatsen Lyft. Dessutom har vi, som
              ett komplement till den utbildning som erbjuds inom jobbgarantin
              för ungdomar i dag, satsat på kortare, studieförberedande utbildningar
              inom folkhögskolorna för arbetslösa ungdomar som saknar grundskole-
              eller gymnasieutbildning.
            </seg>
            <seg xml:id="i-06872832139a9fd7-0">
              Vidare har vi tillfälligt utökat antalet platser i yrkesvux inom
              den kommunala vuxenutbildningen, yrkeshögskoleutbildningen samt
              högskolor och universitet, vilket ger fler möjlighet att börja
              studera. Detta är bara några exempel på regeringens senaste satsningar
              som syftar till att bekämpa ungdomsarbetslösheten.
            </seg>
            <seg xml:id="i-3f39c70f6538f5a1-0">
              Regeringen följer naturligtvis resultaten och utvecklingen av
              jobbgarantin för ungdomar mycket noga, men för tillfället avser
              vi inte att vidta några ytterligare åtgärder för att se över insatserna
              inom ungdomsgarantin.
            </seg>
          </u>
          <note type="speaker" xml:id="i-85711d9a700b91b5-0">
            Anf. 32 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-f6547528d82a14e1-3">
            <seg xml:id="i-8b9a1b68cb8b1f24-0">
              Fru talman! Det känns bedrövligt efter att ha tagit del av arbetsmarknadsministerns
              svar. Min fråga handlade nämligen om åtgärder för unga i en tid
              då Sverige har bland de högsta ungdomsarbetslöshetstalen i Europa.
            </seg>
            <seg xml:id="i-ef593d8a1b87b63a-0">
              Jag träffade för ett par veckor sedan en tjej som gick ut gymnasieskolan
              i våras. Hon heter Anna. Hon har fått en praktikplats i en skoaffär.
              Hon får 135 kronor om dagen fem dagar i veckan. Hon kan inte flytta
              hemifrån och har naturligtvis svårt att rent allmänt få ekonomin
              att gå ihop. Men det går väl an, säger hon, eftersom hon alltid
              bott hemma. Samtidigt upplever hon att hon gör samma sak som de
              andra anställda i butiken.
            </seg>
            <seg xml:id="i-a4c25f1cad335811-0">
              Det har hänt en och annan lördag att det saknats personal. Då
              har Anna fått hoppa in och arbeta, vilket hon tycker är jättebra.
              Hon säger att hon gör samma sak på lördag som på tisdag. Skillnaden
              är att hon för lördagen får avtalsenlig lön medan hon för tisdagen
              får praktikersättning. Hon sade till mig: Jag känner mig faktiskt
              utnyttjad. Det känns som om arbetsgivaren utnyttjar mig, och det
              känns inte riktigt bra. Anna är bara en av alla arbetslösa unga
              i Sverige.
            </seg>
            <seg xml:id="i-c7e7dcd947cd1021-0">
              Jag träffade Tobbes mormor på gatan. Hon stoppade mig och sade:
              Du som är politiker, nu ska jag berätta för dig hur det är för
              mitt barnbarn. Han har lastbilskörkort. Han har fått en praktikplats.
              Han har fyra mil att pendla. Han har samma ersättning som Anna,
              135 kronor om dagen. Då säger hans föräldrar: Nejdu, Tobbe, du
              åker dit varenda dag. Vi tankar bilen, vi avstår från en bil så
              att du kan ta dig dit varje dag. Så fungerar det för Tobbe. Hans
              mamma och pappa har tur för de har jobb båda två. Och de säger
              att de inte har så höga kostnader för sin villa och så vidare,
              så de har råd. Om det kniper kan de till och med tänka sig att
              köpa en bil så att Tobbe kan ta sig till praktikplatsen varje
              dag.
            </seg>
            <seg xml:id="i-b402d7c563b594cf-0">
              Det kan inte vara rätt att vi har system som gör att unga människor
              hamnar i situationer där de känner sig utnyttjade, som i Annas
              fall, eller, som i Tobbes fall, känner att det är tack vare mamma
              och pappa som man över huvud taget kan ha en praktikplats. Annars
              hade det aldrig fungerat.
            </seg>
            <seg xml:id="i-176d1b9470a8d36a-0">
              Mot bakgrund av detta och de frågor jag ställt känns det svar
              ministern levererat ganska tunt. Det behövs, med tanke på det
              läge vi befinner oss i och för att inte tappa bort en hel ungdomsgeneration,
              mer kraftfulla åtgärder, kanske också för att stimulera till ökad
              utbildning. Och då har jag fått detta svar!
            </seg>
            <seg xml:id="i-7cba03e960af10cb-0">
              Samtidigt kan man läsa ett annat svar i Dagens Industri, och
              det kanske är det allra mest skrämmande. Där kan man nämligen
              läsa att Alliansen vill ge unga lägre lön. Av artikeln framgår
              att det alltså är på det sättet man ska lösa ungdomsarbetslösheten.
            </seg>
          </u>
          <note type="speaker" xml:id="i-b8ba460398f03f93-0">
            Anf. 33 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-16">
            <seg xml:id="i-4d1285d9f08ad28b-0">
              Fru talman! Låt mig börja med att kommentera exemplet med Anna.
              Praktik är oftast en bra väg in för att få lite erfarenhet och
              få kontakt med en potentiell arbetsgivare. Framför allt är det
              bättre än passivitet. Sedan är det naturligtvis viktigt att Arbetsförmedlingen,
              när den anordnar den typen av praktikplatser, tillsammans med
              till exempel parterna kontrollerar att ungdomarna inte blir utnyttjade.
              Därför är tanken att praktiken ska vara en relativt kort insats
              för att på så sätt göra det lättare för Anna och andra i hennes
              sits att snabbare kunna komma ut på arbetsmarknaden.
            </seg>
            <seg xml:id="i-728f0e5435edb5a4-0">
              När det gäller utbildningsinsatserna har vi försökt göra så att
              vi har de kortare insatserna inom ramen för arbetsmarknadspolitiken
              och de längre utbildningsinsatserna i det ordinarie utbildningssystemet.
              Det finns, som jag ser det, tre goda skäl till det.
            </seg>
            <seg xml:id="i-76ebc19e46053408-0">
              Det första skälet är att det förmodligen är bättre att den som
              är pedagogiskt bäst skickad genomför de lite längre utbildningarna.
              Resultatet för de enskilda personer som ska gå dessa utbildningar
              blir bäst då.
            </seg>
            <seg xml:id="i-733ba7fa519d5003-0">
              Det andra skälet är att om man går en reguljär utbildning får
              man både betyg och utbildningsbevis, vilket man inte får om man
              går hos Arbetsförmedlingen. Det är viktigt att den enskilde får
              ett bevis för att han eller hon genomgått den lite längre utbildningen.
              Då är det en bra idé att utbildningen ligger i det ordinarie utbildningssystemet.
            </seg>
            <seg xml:id="i-cb7d854ca3cbf83d-0">
              Det tredje skälet kan vara att det är ungefär dubbelt så dyrt
              med samma utbildning inom ramen för arbetsmarknadspolitiken som
              i det vanliga utbildningssystemet. Det är inte så konstigt eftersom
              det är större klasser, grupper, i det offentliga utbildningssystemet
              än i en mer skräddarsydd arbetsmarknadspolitik.
            </seg>
            <seg xml:id="i-8038c35936c33524-0">
              Dessa två saker tror jag får komplettera varandra längre utbildningar
              i det vanliga systemet, kortare mer direkt arbetsmarknadsinriktade
              utbildningar inom ramen för arbetsmarknadspolitiken. Där kan praktik
              vara ett komplement till en ren utbildning för att på så sätt
              få fotfäste på arbetsmarknaden.
            </seg>
            <seg xml:id="i-5e74f6cbe0322bf7-0">
              Jag delar Carina Adolfsson Elgestams grundläggande inställning
              att man som ungdom inte ska behöva känna sig utnyttjad. Förhoppningen
              är att man ska känna att man får en snabbare väg tillbaka. Jag
              tror inte att vi egentligen har så stora åsiktsskillnader där,
              utan det är viktigt att man följer upp och bevakar så att ungdomar
              inte blir eller känner sig utnyttjade.
            </seg>
            <seg xml:id="i-53d54916419c4f62-0">
              Den sista saken, lärlingsutbildningarna, tror jag att Carina
              Adolfsson Elgestam kommer tillbaka till i nästa anförande. Jag
              tycker att man ska vara tydlig med att skilja på två sorters lärlingsutbildningar.
            </seg>
            <seg xml:id="i-d3b447b2162ce540-0">
              Den ena är de avtalslärlingar som finns i det vanliga arbetslivet.
              Där finns det ingen anledning att ha någon synpunkt, annat än
              att jag skulle önska att det var fler som fick möjligheten att
              på ett lättare sätt än i dag komma in på arbetsmarknaden genom
              att få en lärlingsutbildning inom de avtalsområden som har det.
              Jag skulle önska att det fanns lärlingsutbildningar på fler avtalsområden.
              Jag tror att det är ett bra sätt att komma in. Konstruktionen
              är att man har en lite lägre lön när man går sida vid sida med
              någon för att lära sig, men är mer eller mindre garanterad anställning
              efteråt. Det tycker jag är ett alldeles utmärkt sätt att se på
              det.
            </seg>
            <seg xml:id="i-5d8e1ba334e5084e-0">
              Den andra är gymnasielärlingar. När det gäller Irene Wennemos
              utredning om lärlingsutbildningen inom ramen för gymnasieskolan
              är konstruktionen som hon skissar upp, även om det än så länge
              är en utredning och inte har gått längre än så, att man naturligtvis
              ska ha en avtalsenlig lön under den period man arbetar. Men eftersom
              man inte ska arbeta på heltid utan arbetar en del av tiden resten
              sitter man i skolbänken gäller det att hitta en kombination som
              fungerar. Jag tror att man måste kvalificera diskussionen.
            </seg>
            <seg xml:id="i-2ffa4000303e0c98-0">
              Jag tror att lärlingssystem är bra. Det är bra för många ungdomar
              att få in en fot på arbetsmarknaden. En av förklaringarna till
              att vissa länder Danmark, Holland och delvis också Tyskland har
              en lite lägre ungdomsarbetslöshet är just att man har vettiga
              lärlingssystem som innebär en mjukare ingång på arbetsmarknaden
              än man har haft under lång tid i Sverige, där det har varit lite
              större avstånd mellan skolan och arbetsmarknaden. Jag tror att
              det är vettigt att korta det avståndet.
            </seg>
          </u>
          <note type="speaker" xml:id="i-9cdb3c489b748081-0">
            Anf. 34 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-f6547528d82a14e1-4">
            <seg xml:id="i-759fbf2fb692b081-0">
              Fru talman! Arbetsmarknadsministern försökte skapa en bild av
              att vi inte hade så stora åsiktsskillnader i det stora hela. Jag
              skulle nog vilja säga både ja och nej. Erfarenhet och praktik
              ja, det är bra. Det finns all anledning att stimulera för att
              människor inte ska hamna i passivitet. Men den stora skillnaden
              är att man när man har den här typen av praktikplatser måste se
              till att man har med en kravspecifikation på arbetsgivarna. Det
              är där den stora skillnaden finns. I dag finns det inte något
              som helst krav på arbetsgivaren om att det eventuellt ska leda
              till en så kallad riktig anställning. Det är det som är ett av
              de stora bekymren. Det är naturligtvis också därför så många ungdomar
              känner sig utnyttjade.
            </seg>
            <seg xml:id="i-21deddb5a14392f4-0">
              Vad gäller lärlingsutbildningar kan vi väl vara överens så pass
              långt att det är ett bra system för dem som känner för den typ
              av lärlingsutbildning som vi har i dag kopplat till specifika
              yrken. Självklart ska det som arbetsmarknadens parter kommer överens
              om gälla. Så långt är det inget problem. Det största problemet
              är huruvida ungdomarna söker sig till de olika lärlingsutbildningarna,
              vilket jag kanske skulle önska. Möjligtvis är en hel del av lärlingsutbildningarna
              passé, det vill säga att våra unga i samhället i dag inte söker
              den här typen av utbildningar. De vill ha helt andra utbildningar.
              Då får vi se till att anpassa oss till det.
            </seg>
            <seg xml:id="i-c909974e24447a26-0">
              Allianspartierna säger i Dagens Industri i dag att man skulle
              kunna införa ett lärlingssystem för att få in unga på arbetsmarknaden.
              Man ska kunna börja en anställning med lägre lön och lägre anställningstrygghet.
              Det är klart att jag med den fackliga bakgrund jag har känner
              i ryggmärgen att det där är ett hårt slag mot inte minst fackföreningsrörelsen
              men framför allt alla arbetstagare. Oavsett vad vi arbetar med
              måste vi få lika lön för lika arbete.
            </seg>
            <seg xml:id="i-15a5f4fb9c974381-0">
              Om man går på en lärlingsutbildning är det kopplat till ett krav
              på att det ska finnas någon anställd på den arbetsplatsen som
              har en specialkompetens att lära upp en lärling, som det heter
              ute i arbetslivet. Det är någonting helt annat än det som man
              kan ta del av när man andas känslan i lärlingssystemet.
            </seg>
            <seg xml:id="i-7d87a87bda462595-0">
              Men åter tillbaka till det som saknas, alltså kraftiga åtgärder
              för att få in fler ungdomar på arbetsmarknaden. Oavsett om vi
              pratar om lärlingsutbildningar eller praktikplatser räcker det
              inte. Vi behöver ha fler utbildningsplatser. Alliansregeringen
              har plockat bort arbetsmarknadsutbildningar därför att ni inte
              tycker att de är ett bra redskap, vilket också framgår tydligt
              i svaret. Det gäller arbetsmarknadsutbildningar som ungdomar är
              betjänta av. Det är ändå någon form av sarkasm bakom detta. Vi
              tror ändå att alla typer av arbetsmarknadsutbildningar som är
              anpassade till den region man bor och verkar i leder till att
              man blir mer anställningsbar och på det sättet ökar möjligheterna
              att få arbete.
            </seg>
          </u>
          <note type="speaker" xml:id="i-eb30f780f7a2b509-0">
            Anf. 35 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-17">
            <seg xml:id="i-916e00c546ef4260-0">
              Fru talman! När det gäller hårdare kravspecifikationer på de
              arbetsgivare som erbjuder praktikplatser: Skulle vi kräva att
              en praktikplats automatiskt skulle leda till anställning tror
              jag att vi skulle få svårt att skaka fram de praktikplatser som
              vi behöver för att se till att ungdomarna åtminstone inte är passiva
              utan har någonting att göra och blir en erfarenhet rikare att
              ta med sig när de sedan söker arbete. Det är naturligtvis svårt.
            </seg>
            <seg xml:id="i-dfb02d9b669c3a42-0">
              Däremot finns det all anledning att fortsätta att ställa krav
              på Arbetsförmedlingen att följa upp de anvisningar som ges, så
              att man ser att det är ordentliga förhållanden. Man kan tillsammans
              med till exempel det lokala facket försöka undvika att den här
              typen av utnyttjande sker. Det tycker jag nog inte är så konstigt.
            </seg>
            <seg xml:id="i-b70ed83104c6d6aa-0">
              Jag håller naturligtvis med Carina Adolfsson Elgestam när det
              gäller problemet att ungdomar kanske inte söker sig till en del
              lärlingsutbildningar. Vi ser inte minst på en del tekniska yrken
              och utbildningar att det finns klara brister i den meningen att
              det är för få ungdomar som söker sig till den typen av utbildningar.
              Det är naturligtvis någonting som vi måste försöka arbeta mer
              på.
            </seg>
            <seg xml:id="i-29c98924d721b98e-0">
              Problemet är väl inte minst, upplever jag det som, att universitet
              och högskolor, eftersom finansieringen av högskoleplatser har
              byggt på att man har haft många studenter på universiteten, när
              de sökt studenter har marknadsfört sig med de lite sexigare och
              roligare utbildningarna, som tyvärr många gånger inte leder till
              arbete i slutändan. Åtminstone har det varit så tidigare. Jag
              kan ta något exempel. Det är väldigt många ungdomar som gärna
              vill bli tv-hallåor och vad det nu kan vara. Det är säkert roligt
              att gå den typen av utbildning, men det finns inte många jobb
              när man är klar. Därför är det en bra idé att utbildningsanordnarna
              också redovisar hur stor chansen är att man får ett jobb efter
              den utbildning som man trots allt investerar både tid och pengar
              i. Det tror jag är en god idé.
            </seg>
            <seg xml:id="i-c34294a831a6af99-0">
              Gymnasielärlingssystemet, som skissas upp i Irene Wennemos utredning,
              påminner väldigt mycket om avtalslärlingssystemet. Det är bara
              det att andra halvan av tiden ägnas åt gymnasieutbildning, alltså
              skolutbildning. Men i övrigt är det inte någon större skillnad
              i konstruktionen när det gäller vare sig hur lönen sätts eller
              hur de arbetsrättsliga regelverken i övrigt fungerar. Detta tycker
              jag inte att man ska vara för orolig för.
            </seg>
            <seg xml:id="i-2490f6d424c3933b-0">
              Vi har lite drygt 32 000 fler utbildningsplatser i dag än vi
              hade för ett år sedan. Det är naturligtvis bra. Jag försökte säga
              i mitt förra inlägg att de långa utbildningarna sker inom ramen
              för utbildningssystemet och de korta inom ramen för arbetsmarknadspolitiken.
              Slutsatsen av det är att samma antal platser räcker till fler
              personer inom de arbetsmarknadspolitiska utbildningarna, eftersom
              de är kortare. Om man gör den här uppdelningen så är det inte
              nog med att de långa utbildningarna ger betyg och utbildningsintyg
              och liknande, vilket är bra för den enskilde. Vi får också plats
              med fler ungdomar på ett bestämt antal platser, eftersom utbildningarna
              i sig är kortare.
            </seg>
            <seg xml:id="i-42862b65e2ec1432-0">
              På det sättet tycker jag att vi når två bra saker. Vi får både
              fler som har möjlighet att gå igenom de reguljära utbildningarna
              och få utbildningsbevis eller betyg och arbetsmarknadsutbildningar
              som är kortare och mer direkt riktade mot arbetsmarknadens behov.
            </seg>
            <seg xml:id="i-2c3835a250740f23-0">
              Det ska naturligtvis också dimensioneras lokalt. Det håller jag
              helt med om. Det är alltid bättre att sikta på de jobb som faktiskt
              finns eller dem man kan förutspå kommer att växa inom en relativt
              närliggande tid. Det tror jag naturligtvis är bra. Över huvud
              taget tror jag att det är en god idé att öka kontaktytorna mellan
              Arbetsförmedlingen, det lokala näringslivet runt omkring och kommun
              och andra intressenter som finns lokalt, så att man hela tiden
              försöker bli lite bättre på att utbilda till de jobb som finns
              eller kommer att finnas.
            </seg>
          </u>
          <note type="speaker" xml:id="i-32432cace877ad19-0">
            Anf. 36 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-f6547528d82a14e1-5">
            <seg xml:id="i-e1036838356f5455-0">
              Fru talman! Jag vet inte riktigt om jag får ihop ekvationen med
              korta och långa utbildningar och förstår den fullt ut, men det
              kanske inte är det viktiga. Jag kommer från Kronobergs län. Vi
              har ganska hög arbetslöshet rent generellt jämfört med vad vi
              brukar ha i just Kronobergs län. Vi har till de ca 2 000 unga
              arbetslösa 120 utbildningsplatser. Det känns inte förhållandevis
              som att det är anpassat till det antal ungdomar som är arbetslösa.
            </seg>
            <seg xml:id="i-51b838ad1e96363a-0">
              Vad gäller detta med att ställa krav på arbetsgivare eller inte
              var det ett ganska så intressant svar som ministern hade. Vad
              gäller att ställa krav på de arbetslösa, oavsett ålder, har inte
              regeringen eller ministern några bekymmer alls. Men när man ska
              ställa krav på arbetsgivare är det bekymmersamt. Jag tror att
              det är precis tvärtom.
            </seg>
            <seg xml:id="i-cff82e9dcfa61493-0">
              Jag tror inte att arbetsgivare har några som helst bekymmer om
              de får krav på sig. Har ni behov av att på sikt anställa en person
              här kan ni få en praktikant på vägen. Men sannolikheten att den
              här personen ska bli anställd ska vara ganska så stor. Det är
              inga problem att ställa sådana krav om man vill. Men det verkar
              som att det viktiga för den här regeringen är att ställa krav
              på arbetslösa än på arbetsgivare i just det här fallet.
            </seg>
            <seg xml:id="i-6b32c0be903f3263-0">
              Vad gäller utbildning rent generellt kan vi vara överens om att
              all utbildning ökar möjligheterna att bli anställningsbar oavsett
              vilken typ av utbildning man går. Det är viktigare att en ung
              människa får gå en utbildning som man är intresserad av och tycker
              är rolig, för då gör man ett bättre studieresultat än om man bli
              intvingad till någonting som man inte vill.
            </seg>
            <seg xml:id="i-59caa0ce2ac8e465-0">
              Därför är det viktigt att se till att man får den kompetens som
              man känner att man själv vill ha. Det ökar möjligheten att bli
              anställningsbar.
            </seg>
          </u>
          <note type="speaker" xml:id="i-dbc75bed31cfbda3-0">
            Anf. 37 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-18">
            <seg xml:id="i-a284c58d5b3a933b-0">
              Fru talman! I fråga om ekvationen gäller följande inom arbetsmarknadspolitiken.
              Om vi har 10 000 långa utbildningar räcker de till 10 000 personer.
              Har vi 10 000 kortare utbildningar räcker de kanske till 30 00040
              000 personer. Det är tanken bakom det.
            </seg>
            <seg xml:id="i-e256b010b0531639-0">
              De långa utbildningarna ska vara inom det ordinarie utbildningssystemet.
              Då har vi maximal nytta av våra gemensamma resurser samtidigt
              som de som genomgår de längre utbildningarna också får ett utbildningsbevis.
              Det tycker jag inte är ett omöjligt krav från den enskildes sida.
            </seg>
            <seg xml:id="i-037f6d69c30af071-0">
              När det gäller kraven på arbetsgivarna kan vi inte tvinga fram
              praktikplatser. Det är redan i dag inte alldeles lätt eftersom
              vi i krisens spår har sett arbetslösheten öka. Då finns det många
              som vill ha praktikplatser, fas 3-platser och alla andra möjliga
              olika sådana typer av platser. Skulle vi då ställa ett mer precist
              krav på att det ska leda direkt till en anställning tror jag att
              vi skulle få väldigt svårt att få tag i dessa praktikplatser till
              ungdomarna.
            </seg>
            <seg xml:id="i-ceb1bf75f0608127-0">
              Jag kommer återigen till grundfrågan. Det är klart att vi måste
              se till att ungdomarna inte känner att de blir utnyttjade på det
              sätt som de ibland beskriver det. Det åligger först och främst
              Arbetsförmedlingen som anvisar praktikplatserna att försöka se
              till att det inte är så.
            </seg>
            <seg xml:id="i-f20d164f94d30bdf-0">
              I den mån man kan håller jag med Carina Adolfsson Elgestam om
              att det är en bra idé att försöka se till att anordna praktikplatser
              på sådana ställen som har ett anställningsbehov framöver. Då ökar
              den enskildes möjligheter att kunna få tillträde till de platserna
              rätt markant. Det ligger mycket i det.
            </seg>
            <seg xml:id="i-e351584cb900dfcf-0">
              Slutligen till frågan om det är viktigare att gå en rolig utbildning.
              Jag håller naturligtvis med om det. Vi vet alla att om man gör
              någonting som man tycker om, tycker är roligt och är engagerad
              i är sannolikheten att man lyckas mycket bättre.
            </seg>
            <seg xml:id="i-c2bb4621f7865768-0">
              Men kanske är det så att vi ibland måste försöka förmå ungdomarna
              att tycka att de utbildningar är roligare som också leder till
              jobb. Det är en upplysnings- och aktivitetsinsats som vi behöver
              ägna oss åt. Jag tänker till exempel på de tekniska yrkena. Det
              finns en bild av att de tekniska utbildningarna och yrkena inte
              är roliga medan de i själva verket förmodligen är det.
            </seg>
          </u>
          <note xml:id="i-6743a94e36a4b6b3-4">
            Överläggningen var härmed avslutad.
          </note>
          <note xml:id="i-3a6a4e5764e12437-0">
            10 § Svar på interpellationerna 2009/10:353 och 373 om regeringens
            arbetsmarknadspolitik
          </note>
          <note type="speaker" xml:id="i-ec0820ccfc996da5-0">
            Anf. 38 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-19">
            <seg xml:id="i-d336fec76811008f-0">
              Fru talman! Patrik Björck har frågat mig vilka initiativ jag
              avser att ta för att komma till rätta med arbetslösheten och vilka
              åtgärder jag avser att vidta för att utbilda arbetslösa för att
              möta näringslivets krav på kompetens. Berit Högman har också frågat
              mig vad jag avser att göra för att minska arbetslösheten.
            </seg>
            <seg xml:id="i-04d788b4b302b6bb-0">
              Självklart har Sverige inte gått oberört genom den djupaste och
              mest utbredda lågkonjunkturen sedan 1930-talskrisen. Från det
              att den internationella finanskrisen slog till hösten 2008 har
              regeringen agerat för att överbrygga krisen samt mildra dess långsiktiga
              effekter. Inom arbetsmarknadspolitiken har regeringen gjort kraftfulla
              satsningar, bland annat på arbetspraktik, praktisk kompetensutveckling,
              Lyft och jobbcoacher. Syftet är att de personer som förlorat jobbet
              ska behålla kontakten med arbetslivet och stå bättre rustade när
              jobben kommer. Regeringen har också tillfört stora resurser för
              att Arbetsförmedlingen ska kunna erbjuda personer som varit arbetslösa
              en längre tid ett individuellt utformat stöd inom ramen för jobb-
              och utvecklingsgarantin samt jobbgarantin för ungdomar. Den 1
              januari 2009 fördubblades dessutom kompensationen till arbetsgivarna
              för nystartsjobb. Jag kan konstatera att läget på den svenska
              arbetsmarknaden i dag ser ljusare ut än de scenarier som målades
              upp för drygt ett år sedan.
            </seg>
            <seg xml:id="i-27a892c321b2e0cb-0">
              Frågan om att säkra näringslivets behov av kompetens är av central
              betydelse för att långsiktigt säkra vår konkurrenskraft och därmed
              vår välfärd. Det är därför viktigt att människor kan förnya och
              fördjupa sina kunskaper så att de står bättre rustade på arbetsmarknaden
              när efterfrågan ökar på nytt. Därför har regeringen gjort stora
              satsningar inom utbildningspolitiken, bland annat genom utbyggnaden
              av den yrkesinriktade gymnasiala vuxenutbildningen och uppbyggnaden
              av den nya yrkeshögskolan.
            </seg>
            <seg xml:id="i-486d11a5be5bc8dd-0">
              Personer som står långt från arbetsmarknaden kan dock i vissa
              situationer vara i behov av en kortare arbetsmarknadsutbildning.
              Regeringen har därför under 2010 tillfört medel för att ge möjlighet
              till ett ökat antal platser i arbetsmarknadsutbildning. Dessutom
              gör regeringen i år en satsning på att arbetslösa ungdomar i jobbgarantin
              som saknar grund- eller gymnasieutbildning kan erbjudas utbildning
              inom folkhögskolorna i syfte att underlätta en övergång till reguljär
              utbildning.
            </seg>
            <seg xml:id="i-932016bb577693f7-0">
              Min förhoppning, och övertygelse, är att regeringens satsningar
              på utbildning leder till att fler personer väljer att komplettera
              eller läsa in en gymnasie- eller högskoleutbildning. Detta bidrar
              till att säkra en långsiktigt god kompetensförsörjning.
            </seg>
            <seg xml:id="i-b44bd1c889208873-0">
              Avslutningsvis vill jag betona att jag anser att det ännu är
              för tidigt att dra några slutsatser kring de långsiktiga effekterna
              av regeringens satsningar inom arbetsmarknadspolitiken. Regeringen
              följer dock utvecklingen på arbetsmarknaden mycket noga och är
              beredd att agera när förutsättningarna förändras.
            </seg>
          </u>
          <note type="speaker" xml:id="i-633e21fcdf858c73-0">
            Anf. 39 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-0">
            <seg xml:id="i-1169c28aacba8f2f-0">
              Fru talman! Tack för svaret, arbetsmarknadsministern! Jag måste
              dock inledningsvis göra arbetsmarknadsministern lite besviken.
            </seg>
            <seg xml:id="i-44774863a7e88c4a-0">
              Arbetsmarknadsministern avslutar sitt svar med att säga att han
              hoppas att vi inte ska dra några långsiktiga slutsatser om regeringens
              satsningar inom arbetsmarknadspolitiken. Tyvärr måste jag göra
              arbetsmarknadsministern besviken. Det är just precis det vi ska
              göra i dag.
            </seg>
            <seg xml:id="i-8698a74ed556d090-0">
              Jag vet och förstår att arbetsmarknadsministern helst hade velat
              undvika det, och jag förstår den fromma förhoppningen. Men det
              är inte bara vi i oppositionen som är mycket bekymrade över vad
              som har hänt, eller rättare sagt inte hänt, i arbetsmarknadspolitiken
              de senaste fyra åren. Det kan sammanfattas med ett ord, och det
              är: misslyckande. Den moderata arbetsmarknadspolitiken har misslyckats
              kapitalt på alla punkter.
            </seg>
            <seg xml:id="i-065f5a39c92c823b-0">
              Jobbskatteavdraget har inte lett till någonting annat än ökade
              klyftor. Det har inte skapat några nya jobb. Arbetslöshetsersättningen
              i arbetslöshetsförsäkringen skulle skapa fler jobb genom att man
              skulle sänka den och göra de arbetslösa fattigare. Det har inte
              skapat några fler jobb.
            </seg>
            <seg xml:id="i-367a515faaa59d20-0">
              Reformeringen av Arbetsförmedlingen med jobbcoacher som sysslade
              med hypnos och healing och jobbcoacher som hade upp till 70 arbetslösa
              som man skulle försöka ge någon sorts personlig coachning har
              misslyckats och har inte skapat några nya jobb.
            </seg>
            <seg xml:id="i-49fbe85b5cd843af-0">
              Det är 10 miljarder i sjön till de arbetsgivare som har ungdomar
              anställda. Det har misslyckats. Det har inte skapat några nya
              jobb. Inom parentes kan man säga att McDonalds är ett sådant företag
              som ofta används som ett exempel. Man har visat att McDonalds
              har fått tiotals miljoner mer i sin resultaträkning på grund av
              satsningen. Hemma i den kommun som jag kommer från har man fortsatt
              med svart arbetskraft och slavlöner trots satsningen.
            </seg>
            <seg xml:id="i-5d2ae895f6cdb04b-0">
              Näringslivets rekryteringsenkät som tas upp i interpellationen
              visar att arbetsmarknadspolitiken inte fungerar och har misslyckats.
              Det konstaterar Svenskt Näringsliv. Trots lågkonjunktur kan man
              inte rekrytera folk på grund av att de saknar rätt utbildning.
            </seg>
            <seg xml:id="i-d82fa7528307101f-0">
              Man har misslyckats i högkonjunkturen, och man har misslyckats
              i lågkonjunkturen. Det är vad arbetsmarknadsministern hoppas att
              vi inte ska utreda eller dra några långsiktiga slutsatser om.
              Men oppositionen har gjort det, ekonomerna har gjort det och Svenskt
              Näringsliv har gjort det. Sist men inte minst har naturligtvis
              alla arbetslösa kunnat konstatera att det inte var lättare att
              söka jobb bara för att man har fått sänkt ersättning i a-kassan
              och höjd skatt på sin inkomst. Bara för att man har blivit fattigare
              när man blev arbetslös blev det inte fler jobb.
            </seg>
            <seg xml:id="i-8706947a8fe9e5e7-0">
              Jag skulle vilja ta tillfället i akt och beskriva den moderata
              arbetsmarknadspolitiken med några andra ord. Jag har gjort det
              vid andra tillfällen och tycker att det är dags att påminna om
              var de nya moderaternas arbetsmarknadspolitik egentligen härstammar
              från.
            </seg>
            <seg xml:id="i-cb1fa229d80f431c-0">
              Jag skulle vilja passa på att påminna om varifrån det så kallade
              nya arbetarpartiet egentligen har hämtat sin politik. Man kan
              läsa om det i en bok utgiven av Sveriges Kommuner och Landsting
              som beskriver arbetsmarknadspolitiken i ett historiskt perspektiv.
              Där skriver man så här: 1871 års fattigvårdslag slog fast att
              kommunerna inte längre behövde befatta sig med sysselsättningsskapande
              åtgärder under krisår. Den nya fattigvårdspolitiken vilade på
              uppfattningen att fullt arbetsföra personer i princip aldrig skulle
              behöva sakna sysselsättning, under förutsättning att de accepterade
              de villkor som erbjuds på arbetsmarknaden. De som ändå var arbetslösa
              betraktades som frivilligt arbetslösa och var därmed inte heller
              berättigade till något samhälleligt understöd.
            </seg>
            <seg xml:id="i-30b507e5f4033462-0">
              De nya moderaternas arbetsmarknadspolitik är exakt identisk med
              1871 års fattigvårdspolitik. Det fungerade inte på 1800-talet
              och det fungerar inte på 2000-talet. Arbetsmarknadspolitiken har
              misslyckats. Detta ska vi nu ta en debatt om.
            </seg>
          </u>
          <note type="speaker" xml:id="i-1219ca9495f3b07e-0">
            Anf. 40 BERIT HÖGMAN (s):
          </note>
          <u who="berit_hogman_c9949e" xml:id="i-92c101df7f940aea-0">
            <seg xml:id="i-2696f7cf17a62842-0">
              Fru talman! De senaste åren har minst sagt varit en turbulent
              tid på arbetsmarknadens område. Arbetslösheten har ökat med 100
              000 personer. Den höga arbetslösheten och den sjunkande sysselsättningsgraden
              får också genomslag i det som regeringen kallar för utanförskapet.
            </seg>
            <seg xml:id="i-2894706d87dbba8a-0">
              Det går att rikta många invändningar mot begreppet och mätmetoden,
              men faktum är att utanförskapet har ökat med minst 70 000 människor
              enligt den definition som arbetsmarknadsministern och hans parti
              själv har använt sig av.
            </seg>
            <seg xml:id="i-a07866a3e60d4017-0">
              Trots detta är arbetsmarknadsministern rätt nöjd med sin insats.
              Han har vid flera tillfällen sagt att han också har full tillit
              till Arbetsförmedlingens förmåga att hantera situationen.
            </seg>
            <seg xml:id="i-ed12f74f22d1478f-0">
              Det regeringen har gjort är att bedriva en utbudsfixerad politik
              att öka utbudet av arbetskraft. Men om en sådan politik ska få
              genomslag krävs det att det finns jobb att söka. När den lilla
              förutsättningen saknas fungerar inte tankesättet över huvud taget.
              Det blir liksom inte fler jobb av att en ung person söker 100
              jobb som han eller hon ändå inte är kvalificerad att få. Däremot
              är det ett rätt bra sätt att knäcka många unga människor. Det
              är också rent av förnedrande för många av de enskilda som blir
              utsatta för denna politik, inte minst för dem som hamnar i fas
              3. Jag vet att vi återkommer till detta under debatten.
            </seg>
            <seg xml:id="i-54fcc33a3b1e126e-0">
              Regeringen hävdar ständigt, och kommer tillbaka till, att det
              beror på den globala finanskrisen. Men då berodde ju uppgången
              åren innan dess på högkonjunktur och inte heller då på regeringens
              politik. Det är en logik som inte håller, vilket också Finanspolitiska
              rådet konstaterade redan 2008.
            </seg>
            <seg xml:id="i-b1099a6a8d8728f5-0">
              Regeringens politik ska leda till lägre löner på sikt och en
              större arbetsmarknad med låglönejobb, särskilt inom tjänstesektorn.
              Som väl är har EU:s konkurrensregler satt stopp för fler tilltänkta
              subventioner. Måhända kommer det ett litet skatteavdrag för att
              gå ut med hunden innan valperioden är slut. Men det är inte genom
              att gå ut med varandras hundar som Sverige kommer tillbaka till
              en tätposition när det gäller jobb, tillväxt och välfärd. Det
              är inte heller genom att slänga ut en halv miljon människor från
              arbetslöshetsförsäkringen eller genom att försvara och till och
              med öka en oändlig mängd otrygga anställningar.
            </seg>
            <seg xml:id="i-8a83f26e0c8054cf-0">
              Det är genom satsning på utbildning och forskning och genom att
              ha fokus på tillväxtbranscher, exportfrämjande och småföretagens
              utveckling som vi kan komma framåt igen. På så sätt kan vi ge
              de unga människorna en framtidstro och tydligt se att jobben finns
              och jobben kommer. Kort sagt: Jobben måste gå före stora skattesänkningar.
            </seg>
            <seg xml:id="i-4da929e3c40bd341-0">
              Siffrorna visar tydligt att långtidsarbetslösheten inte har påverkats
              av vare sig dessa sänkta ersättningar till arbetslösa eller sänkta
              avgifter för arbetsgivarna. Långtidsarbetslösheten fortsätter
              att vara hög. Då är frågan: Vad är nästa medicin som regeringen
              tänker skriva ut efter det här experimenterandet? Är det Jan Björklunds
              recept om halverade ungdomslöner? Är det Maud Olofssons recept
              om skrotad arbetsrättslagstiftning?
            </seg>
            <seg xml:id="i-ade4500831b72ed6-0">
              Det citerades här tidigare ett förslag om lägre anställningstrygghet.
              Hur kan den bli lägre? Det finns ju unga som rings in timme för
              timme. Det finns unga som får jobba gratis i en vecka för att
              visa vad de går för. Vad kan en lägre anställningstrygghet vara?
            </seg>
          </u>
          <note type="speaker" xml:id="i-7f1e2e9cd7f548f0-0">
            Anf. 41 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-20">
            <seg xml:id="i-86f40536b95106e9-0">
              Fru talman! Vi har haft den mest expansiva finanspolitiken i
              hela OECD-området under krisen. Expansiviteten har varit 12 procent
              av bnp. Samtidigt har vi nu EU:s lägsta budgetunderskott. Vi har
              den mest expansiva politiken med det lägsta budgetunderskottet.
              Det är ordning och reda i statsfinanserna och kraftfulla tag för
              att komma till rätta med krisens effekter.
            </seg>
            <seg xml:id="i-156e061610c278e4-0">
              Vi har i dag fler sysselsatta på svensk arbetsmarknad än 2006.
              Vi har samtidigt en högre arbetslöshet i krisens spår, men inte
              11,4 procent som var budgetprognosen i höstas utan 9,3 procent,
              det vill säga mer än två procentenheter lägre än vad prognoserna
              var så sent som i höstas.
            </seg>
            <seg xml:id="i-ea0918870585b81e-0">
              I dag är varslen nere på rekordlåga nivåer igen. Antalet nyanmälda
              lediga platser har under det senaste året stigit med 42 procent.
              Sysselsättningen ökar nu svagt igen. Antalet registrerat arbetslösa
              hos Arbetsförmedlingen har under det senaste året ökat med 3 500
              personer.
            </seg>
            <seg xml:id="i-397a2d293be16cd3-0">
              Berit Högman säger att det krävs att det finns jobb att söka.
              Då vill jag påminna om att man i år räknar med 1,2 miljoner jobbyten
              på svensk arbetsmarknad. Arbetsförmedlingen räknar med att förmedla
              ungefär hälften av dem. Antalet nyanmälda lediga platser har alltså
              gått upp med 42 procent. Det finns jobb att söka.
            </seg>
            <seg xml:id="i-c62da9dc75585ebb-0">
              Att i det läget, som Socialdemokraterna, vilja göra det dubbelt
              så dyrt att anställa ungdomar eller för den delen straffa bort
              de mindre företagen i glesbygd genom att höja transportskatterna
              med 11 miljarder, är kirurgiskt träffsäkra sätt att göra just
              det som Berit Högman varnar för. Då straffar man bort jobben i
              detta känsliga läge från svensk arbetsmarknad. Jag ser fram emot
              att höra hur ni ser på den politiken.
            </seg>
            <seg xml:id="i-42bf54d8aff92aa4-0">
              Slutligen vill jag säga något när det gäller låglönejobben. Om
              det hade varit sant, Berit Högman, hur hade det då sett ut i statistiken?
              Är det verkligen den utveckling vi har sett de senaste fyra åren
              med borgerlig politik? Nej, sanningen är den att reallöneutvecklingen
              de senaste fyra åren, med skattesänkningarna som grund, aldrig
              någonsin har ökat så mycket. 99 procent av löntagarna på svensk
              arbetsmarknad har fått mer än 1 500 kronor kvar varje månad.
            </seg>
            <seg xml:id="i-50c669f42e639f2a-0">
              Det där hotet om låglönejobb, osäkerhet, passivitet och allt
              det där andra som jag nu har hört i 328 interpellationsdebatter
              är med all respekt inte verkligheten.
            </seg>
            <seg xml:id="i-e9335e7c0781a5ae-0">
              Men vi har naturligtvis en utmaning i ett läge där nio av tio
              länder under förra året gick tillbaka i en ekonomisk tillbakagång
              och i ett läge där svensk export sjönk med 13 procent under förra
              året. Det går inte obemärkt förbi svensk industri eller svensk
              arbetsmarknad. Det är självklart att det är så. Det är därför
              det är så glädjande att Volvo nu nyanställer och att Saab nyanställer
              och återigen att antalet anmälda lediga platser på Arbetsförmedlingen
              har ökat med 42 procent. Sysselsättningen ökar. Det är naturligtvis
              bra.
            </seg>
            <seg xml:id="i-59797caa38effe16-0">
              Är jag nöjd med det? Självfallet inte. Så länge det finns en
              enda person arbetslös som inte vill vara det har vi en gemensam
              utmaning att se till att skapa förutsättningar för att fler arbetar
              och kommer tillbaka. Då ska vi inte straffbeskatta de företag
              som ska anställa dessa ungdomar, till exempel, genom att göra
              det dubbelt så dyrt att anställa dem. Hur många nya jobb ger det
              att man höjer arbetsgivaravgiften för unga med 10 miljarder kronor
              eller att man höjer transportskatterna med 11 miljarder och på
              så sätt kirurgiskt träffsäkert stampar bort jobben i glesbygd
              på de mindre företag som just nu har börjat återanställa? Hur
              ska vi få tillbaka dem när de försvinner från Sverige?
            </seg>
          </u>
          <note type="speaker" xml:id="i-dbe30dbdbb600460-0">
            Anf. 42 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-1">
            <seg xml:id="i-595c3c4094b0b173-0">
              Fru talman! Nu blev det lite nerv i debatten det var kul att
              notera när arbetsmarknadsministern höjde tonläget lite. Det finns
              jobb att söka. Det finns 1 miljon jobb, menar arbetsmarknadsministern.
              Om han har den inställningen förstår jag att arbetsmarknadsministern
              är nöjd med att inte göra någonting. I det läget skulle arbetsmarknadsministern
              kunna åka på semester till Egypten eller någon annanstans; det
              är helt okej. Jag har inga problem med det. Men eftersom verkligheten
              inte är sådan som arbetsmarknadsministern beskriver är det ett
              stort bekymmer.
            </seg>
            <seg xml:id="i-a6e7182cdbd87d12-0">
              Jag vill återigen poängtera att det inte bara är vi i oppositionen
              som har en annan verklighetssyn. Det är Riksrevisionen. Det är
              ekonomerna. Det är Svenskt Näringsliv.
            </seg>
            <seg xml:id="i-bd24b01b81f232ee-0">
              Om det finns jobb att söka är det väl en fullständig katastrof
              för arbetsmarknadspolitiken när näringslivet inte kan rekrytera
              i tider av hög arbetslöshet eftersom, som de själva säger i sin
              rekryteringsrapport, det inte finns utbildad arbetskraft. Det
              beror på att arbetsmarknadsministern i en lågkonjunktur har den
              absolut sämsta bemanningen när det gäller komvux och arbetsmarknadsutbildning
              som vi har haft i det här landets moderna historia, sämre än vi
              hade under högkonjunkturen. Det är inte konstigt att de, trots
              att det finns jobb att söka, inte hittar folk med rätt utbildning.
              Arbetsmarknadsministern har gjort folk fattigare men inte gett
              dem några som helst verktyg för att söka de jobb som eventuellt
              finns.
            </seg>
            <seg xml:id="i-9e9442dad87154b5-0">
              För säkerhets skull kan vi ta den här diskussionen utifrån de
              slutsatser och de utvärderingar som ekonomer av yrket har gjort
              av arbetsmarknadspolitiken. I nr 2 av Ekonomisk Debatt från 2010
              gör Magnus Henrekson en utredning av regeringens jobbstrategi.
              Det är då inte en person från oppositionen utan en ekonom av kåren,
              så att säga. Han konstaterar att den borgerliga alliansregeringen
              har även i sin fjärde budget fortsatt på den inslagna vägen att
              sänka skatten på arbete för att höja sysselsättningen och sänka
              graden av utanförskap i Sverige. Sysselsättningsökningen var dock
              förhållandevis blygsam även innan den globala krisen. Mycket tyder
              dessutom på att det framför allt är studenter och friska äldre
              som arbetar mer, medan framgångarna med att bryta utanförskapet
              är begränsade.
            </seg>
            <seg xml:id="i-d86f8926cea8e651-0">
              De stora skattesänkningarna på arbete fick inte de förväntade
              positiva effekterna.
            </seg>
            <seg xml:id="i-f0458902e4ebae5d-0">
              Det är när ekonomerna själva analyserar det som arbetsmarknadsministern
              slår sig för bröstet för som man konstaterar det som varje människa
              i Sverige som öppnar ögonen, går ut på gatorna, läser tidningarna,
              ser på tv eller lyssnar på radio kan konstatera, att vi har en
              arbetslöshet där ute, även om arbetsmarknadsministern vill tänka
              sig bort från den. Men det hjälper inte. De här frågorna återkommer.
            </seg>
            <seg xml:id="i-135d3291256cafed-0">
              Vilka initiativ har arbetsmarknadsministern tänkt ta för att
              komma till rätta med arbetslösheten när den förda politiken inte
              visar sig fungera? Det är det vi vill ha svar på nu, och inte
              bara vi i den här kammaren utan alla de arbetslösa där ute som
              faktiskt inte bara är arbetslösa utan också drabbas hårt ekonomiskt
              av den politik som arbetsmarknadsministern för. Alla de företag
              som skulle kunna anställa och expandera om de fick folk som har
              rätt utbildning väntar sig svar från arbetsmarknadsministern på
              frågorna. Då duger det inte att smita undan, sopa allting under
              mattan och låtsas som om det inte finns några problem. Om det
              visar sig att den förda politiken inte ger resultat får man faktiskt
              se till att komma med några andra förslag och se om de möjligen
              kan fungera.
            </seg>
          </u>
          <note type="speaker" xml:id="i-7f480b94cc26b486-0">
            Anf. 43 BERIT HÖGMAN (s):
          </note>
          <u who="berit_hogman_c9949e" xml:id="i-92c101df7f940aea-1">
            <seg xml:id="i-04b8e190d0e36022-0">
              Fru talman! Om det vore så att det arbetsmarknadsministern säger
              stämde med verkligheten skulle inte Sverige se ut som det gör.
              Det är antalet långtidsarbetslösa som har ökat. Regeringens politik
              har haft näst intill obefintlig påverkan på denna grupp. Arbetsförmedlingen
              förmedlar 1,2 miljoner jobb ja, normen för medelnivån ligger någonstans
              på en miljon och har gjort det i flera år. Men det är inte så
              att det har påverkat gruppen långtidsarbetslösa. När det gäller
              åtgärder för de människorna står regeringen tomhänt.
            </seg>
            <seg xml:id="i-0eb8558cf9979171-0">
              Merparten av de nya jobben 20062007 gick till nytillträdda på
              arbetsmarknaden, det vill säga till dem som hade en färsk utbildning,
              de som hade fått dra nytta av en socialdemokratisk högskolepolitik
              där allt fler har fått möjlighet att utbilda sig.
            </seg>
            <seg xml:id="i-336decbd72e5d5bb-0">
              Borde inte regeringen och arbetsmarknadsministern ha insett att
              utbildning är en viktig förutsättning för arbete? Statsrådet skriver
              i sitt svar i dag att regeringen kan vara beredd att agera. Det
              borde regeringen ha gjort långt tidigare. Det är väldigt många
              människor som har farit illa under den här tiden.
            </seg>
            <seg xml:id="i-d2b4166a79149e7f-0">
              Frågan blir ändå om det fortfarande är så att arbetsmarknadsministern,
              trots det Patrik Björck berättade och trots det vi vet, tror att
              en utbudsfixerad arbetsmarknadspolitik är det som ska dra Sverige
              mot framtiden. Riksrevisionen har gjort utvärderingar av sänkta
              arbetsgivaravgifter, exempelvis den regionala nedsättningen, och
              visat att den hade marginell betydelse. Då tog regeringen bort
              den men införde andra i stället och sade att just de hade betydelse.
              Det finns ingenting som visar att de heller har haft betydelse,
              därför att då skulle inte ungdomsarbetslösheten vara så hög.
            </seg>
            <seg xml:id="i-d1199e8d40bbe84e-0">
              Det spelar faktiskt ingen roll om man säger att man har bedrivit
              Europas mest expansiva politik. Om det är fel politik spelar det
              ingen roll om den kostar. Det måste ju vara rätt insatser för
              att nå målet full sysselsättning. Det är det som är viktigt för
              oss.
            </seg>
            <seg xml:id="i-b094b526af0faa43-0">
              Slutsatsen blir än en gång, fru talman, att diagnosen är ställd:
              Arbetslösheten är för hög. Det är särskilt svårt för de långtidsarbetslösa.
              Problemet är att patienten är resistent mot medicinen Subvention
              för anställning, som egentligen är regeringens enda medicin att
              tala om. Det är inte det som avgör om en arbetsgivare anställer
              eller inte. Det är kompetensen hos den tilltänkta anställda.
            </seg>
            <seg xml:id="i-3de0ad07f84fa434-0">
              Precis som Patrik Björck sade det visar Svenskt Näringsliv tydligt
              i sin senaste rapport och det har också Företagarna kommit fram
              till blir vart femte jobb inte tillsatt eftersom man saknar kvalifikationer
              hos arbetskraften.
            </seg>
            <seg xml:id="i-ecefc3779bd77f71-0">
              Då är det bättre att arbetsmarknadsministern tar fasta på våra
              förslag, att en arbetsmarknadsutbildning faktiskt kan få vara
              längre, att utbildningsinsatserna måste vara flera och att arbetsmarknadspolitiken
              också tar ett ansvar för utbildning. De argument som ministern
              anförde i en tidigare debatt är rätt mycket nonsens. Det är klart
              att det går att ha pedagogisk kvalitet också i utbildning som
              är köpt av Arbetsförmedlingen.
            </seg>
            <seg xml:id="i-2d2fdc7f2ad80a15-0">
              Ett konkret råd avslutningsvis: Gör det enkelt! Börja med att
              luckra upp det nationella regelverket i EU:s stödfonder så att
              det blir lättare för företagen att i företagen anordna utbildning
              som leder till kompetenshöjning.
            </seg>
          </u>
          <note type="speaker" xml:id="i-64eea8380354f437-0">
            Anf. 44 RAIMO PÄRSSINEN (s):
          </note>
          <u who="raimo_parssinen_2d2dc6" xml:id="i-dcb25245c7549569-0">
            <seg xml:id="i-67d4d462865146f9-0">
              Fru talman! Littorin pratar om siffror, 12 procent hit och dit,
              men det blir så svårt att ta på det så låt oss prata värderingar
              i stället.
            </seg>
            <seg xml:id="i-6b07680910ffa2f5-0">
              Om jag ska uttala mig utifrån var våra värderingar ligger kan
              jag börja med att säga att vi vill hålla ihop samhället. Vi vill
              faktiskt se att Sverige återigen kan bli mycket mer av ett möjligheternas
              land, inte ett Sverige som begränsar och stänger ute.
            </seg>
            <seg xml:id="i-565908a0accdf952-0">
              För de unga i det här landet har den här regeringsperioden faktiskt
              inneburit att arbetslösheten har skjutit i höjden. Ungdomarna
              har fått en usel ekonomi. Jag känner många ungdomar som efter
              allt plotter med a-kassan, som Littorin ansvarar för, har fått
              vänta oerhört länge på att få ut sin a-kassa. De har blivit hänvisade
              till socialbidrag. Deras möjligheter att komma in på ett vikariat
              på kommunen har beskurits därför att ekonomin har hållits tillbaka.
            </seg>
            <seg xml:id="i-0ba869e07f93eb28-0">
              Ungdomarna har fått högre arbetslöshet och sämre ekonomi. Man
              har stängt dörrarna. Man har minskat antalet utbildningsplatser.
              Nu säger ministern att han lägger tillbaka några, men det räcker
              ju inte.
            </seg>
            <seg xml:id="i-9f24caa0bd5010e9-0">
              Livet har blivit begränsat för många ungdomar, Littorin. Och
              nu kommer nästa steg i det hela. Det finns alltså en diskussion
              om att ungdomar borde ha lägre löner. Är det nästa åtgärd? Inte
              nog med det. Med lägre löner skulle följa en sämre anställningstrygghet.
              Det här har skett samtidigt som man har beviljat de som redan
              har det bra i livet stora skattesänkningar. Sedan kan Littorin
              säga att den lågavlönade får stora skattesänkningar, men varför
              var det så att riksdagens talman fick en skattesänkning på över
              100 000 kronor i månaden? Det är ett jämförelsetal som man kan
              använda. Gav det fler jobb? Ledde det in fler ungdomar i fler
              utbildningar? Nej, så var det inte.
            </seg>
            <seg xml:id="i-2da1527b2252b595-0">
              Littorin pratar om alla effektiva åtgärder på skattesidan. Men
              vi kan se att arbetslösheten har stigit. Åtgärderna har inte varit
              effektiva. Patrik Björck pekade på ungdomarna på McDonalds som
              får jobba under slavliknande förhållanden och villkor trots den
              stora gåva som man har fått från regeringen. Den har inte gett
              fler jobb. För till bevis, Littorin.
            </seg>
            <seg xml:id="i-70fc55f2ff30c7a9-0">
              Jag påstår att alla utom regeringen dömer ut åtgärden att sänka
              arbetsgivaravgifterna åt redan anställda ungdomar. Alla säger
              att den är ineffektiv. Då borde Littorin kunna ödmjuka sig och
              se att det ligger något i den massiva kritiken.
            </seg>
            <seg xml:id="i-0b776f62d4241b13-0">
              Blir Sverige möjligheternas land om vi låter ungdomarna få sämre
              chanser att ta sig in på arbetsmarknaden, om vi låter ungdomarna
              få lägre löner och sämre anställningstrygghet samtidigt som den
              rikaste procenten i landet har fått precis lika mycket skattesänkningar
              som en fjärdedel av hela befolkningen? Är det så man bygger möjligheternas
              land, Littorin? Är det så vi håller ihop Sverige? Nej, den här
              regeringen lämnar ungdomarna efter sig och beskär möjligheterna.
              Investera i ungdomen i stället. Investera inte i dem som redan
              har det bra. Vi vill hålla ihop Sverige. Vi vill göra Sverige
              till möjligheternas land.
            </seg>
          </u>
          <note type="speaker" xml:id="i-fc1c5c726ab37cff-0">
            Anf. 45 LARS LILJA (s):
          </note>
          <u who="lars_lilja_6d4148" xml:id="i-7d1a1fb2a583fb01-0">
            <seg xml:id="i-66920df30d7be73d-0">
              Fru talman! Jag kan börja med att konstatera att det är oerhört
              intressant att Sven Otto Littorin redan vet hur en eventuell kilometerskatt
              ska se ut i glesbygden; den del av Sverige jag kommer från.
            </seg>
            <seg xml:id="i-40cd5b502146e081-0">
              Det vore också intressant om Sven Otto Littorin här och nu kunde
              lova att en moderatledd regering inte kommer att höja några CO2-skatter
              under nästa mandatperiod. Om jag kan få det löftet blir jag fascinerad
              och glad. Vi får se vad som händer.
            </seg>
            <seg xml:id="i-ce29f9f50b9b8166-0">
              Littorin använder retoriken på ett intressant sätt. Han påstår
              att det ska bli dubbelt så dyrt att anställa unga. De ska faktiskt
              ha lön också. Man betalar inte bara arbetsgivaravgifter. Det handlar
              om några tusenlappar i månaden för de lägst betalda ungdomarna.
              Att påstå att det ska bli dubbelt så dyrt är en lätt överdrift.
              Då talar vi naturligtvis om de generella nedsättningarna av arbetsgivaravgifterna.
              När det gäller de ungdomar som verkligen har bekymmer att komma
              in på arbetsmarknaden har vi socialdemokrater betydligt kraftfullare
              medel än vad den här regeringen har lyckats prestera.
            </seg>
            <seg xml:id="i-ee8d93d81f21294a-0">
              Littorin pratar om de stimulansåtgärder som den här regeringen
              har genomfört. Man har stimulerat dem som redan har pengar. Jag
              har till exempel fått ungefär 3 000 mer i månaden tack vare regeringens
              skattesänkningar. Jag kanske inte konsumerar allt. De som verkligen
              skulle konsumera om de fick ett tillskott i sin ekonomi, nämligen
              arbetslösa, sjuka och pensionärer, har inte fått någonting. Det
              är en oerhört missriktad stimulans av ekonomin. Det är elementär
              nationalekonomi att om ekonomin ska stimuleras och få folk att
              konsumera mer är det de som konsumerar upp sitt tillskott som
              ska ha pengarna, inte vi som kan spara dem eller åka utomlands.
            </seg>
            <seg xml:id="i-abd6f2fa70099e42-0">
              Jag skulle ändå vilja ta upp dem på arbetsmarknaden som har det
              allra svårast, nämligen de långtidsarbetslösa de som har hamnat
              i fas 3 i regeringens arbetsmarknadspolitik. Först och främst
              vill jag att arbetsmarknadsministern berättar för kammaren hur
              stor ersättning en person får som i fas 2 har haft grundersättningen
              i a-kassan, drygt 220 kronor om dagen, när den personen övergår
              till fas 3. Det kan vara en oerhört intressant upplysning.
            </seg>
            <seg xml:id="i-fb6e9bcb8832b440-0">
              Vi kan vara överens om att det är de sämst ställda, de värst
              utsatta på arbetsmarknaden, som borde få tillgång till Arbetsförmedlingens
              alla verktyg för att få ett arbete. Nu är det precis tvärtom.
              De som har hamnat i fas 3 har i princip tillgång till två verktyg.
              De kan få ett lönebidrag på en gång. De kan få ett nystartsjobb.
              Men de har inte möjlighet till praktik, utbildning eller annat.
              Det här är oerhört frustrerande för de människor som jobbar på
              Arbetsförmedlingen och möter dessa personer. Varför kan inte de
              personer som befinner sig i fas 3, har den svåraste situationen
              på arbetsmarknaden, få ta del av Arbetsförmedlingens alla resurser
              för att komma tillbaka till arbete?
            </seg>
          </u>
          <note type="speaker" xml:id="i-d0b097633a4b2970-0">
            Anf. 46 JASENKO OMANOVIC (s):
          </note>
          <u who="unknown" next="cont" xml:id="i-c47a1d57753f977b-1">
            <seg xml:id="i-af7491fab260fcf3-0">
              Fru talman! Jag vill tacka arbetsmarknadsministern för ett intressant
              svar.
            </seg>
            <seg xml:id="i-d6a95686ba4158e1-0">
              När man diskuterar arbetsmarknadspolitiken vill arbetsmarknadsministern
              alltid utgå från skitåren. Han vill glömma att det var allmänna
              val till riksdagen 2006. Regeringen fick med sig 70 miljarder,
              och regeringen fick med sig i bagaget den högsta konjunkturen
              sedan andra världskriget.
            </seg>
            <seg xml:id="i-d29da2a09e4dbc01-0">
              Arbetsmarknadsministern vill gärna diskutera vad som har hänt
              sedan hösten 2008 och finanskrisen. Om man har misslyckats med
              sin arbetsmarknadspolitik vill man förstås inte ta upp de goda
              åren och den skattkista som man fick med sig, utan man vill börja
              med den eländiga tiden och finanskrisen. Det är enklare att förklara
              varför man har misslyckats.
            </seg>
            <seg xml:id="i-7edcac4757084395-0">
              Ja, Littorin, halvsanningar är inte så bra.
            </seg>
            <seg xml:id="i-4f0535949935d67a-0">
              Statsrådet sade i sitt svar att han kan konstatera att det ser
              ljusare ut. För vem då? Vi har massarbetslöshet i Sverige i dag.
              På ett år, arbetsmarknadsministern, har det blivit 80 000 fler
              arbetslösa. Det innebär att i dag är nästan 10 procent av den
              arbetsföra befolkningen utan jobb. Det är massarbetslöshet.
            </seg>
            <seg xml:id="i-80212e54187a8e37-0">
              Arbetsmarknadsministern säger att socialavgifterna för ungdomar
              har sänkts. Det är ett av de största politiska fiaskon som har
              funnits. Enligt Riksrevisionen kostar det 900 000 kronor att skapa
              ett eventuellt jobb med hjälp av sänkta socialavgifter för ungdomar.
              900 000 kronor är ungefär lika mycket som ett landsting betalar
              för två AT-läkare. Så mycket investerar samhället för att en ungdom
              ska få jobb på till exempel McDonalds. Det finns smartare och
              bättre sätt att få ungdomar ut i arbetslivet utan kompensation.
              Man använder till och med svart arbetskraft. Det finns smartare
              sätt, Littorin. Bland annat är det fråga om att höja kompetensen
              hos arbetslösa ungdomar och inte hålla dem i karantän i 90 dagar.
              Rikta åtgärderna direkt så att ungdomar får del av arbetsmarknadspolitiken!
            </seg>
            <seg xml:id="i-41126c1ee3c6b725-0">
              Nej, som sagt, halvsanningar är inte bra, Littorin. Och då är
              det viktigt att lyssna på oppositionen. Det har gått fyra år i
              förlorad tid för Sveriges arbetsmarknadspolitik. Jag hoppas verkligen
              att vi inte ska förlora fyra år till med Littorin.
            </seg>
          </u>
          <note xml:id="i-f51890b86842c54a-0">
            Anf. 47 GUNNAR ANDRÉN (fp):
          </note>
          <u who="unknown" prev="cont" xml:id="i-2c512ad47a1bd95c-1">
            <seg xml:id="i-1ecfe5d1cfad56e7-0">
              Fru talman! En god regel är att man ska låta bli att skjuta sig
              själv i foten, för det är väldigt besvärligt när man ska promenera
              vidare.
            </seg>
            <seg xml:id="i-ea817af84b3a95d0-0">
              Jag vet inte om Patrik Björck över huvud taget har tagit del
              av Socialdemokraternas nya skattepolitik. Jag ska uppehålla mig
              framför allt vid ungdomsarbetslösheten och jobbskatteavdraget,
              och då måste jag konstatera att den ohyggligt hårda kritik som
              Patrik Björck riktar mot jobbskatteavdraget har accepterats till
              95, 96 eller 97 procent av Socialdemokraterna. Det är egentligen
              inte Sven Otto Littorin som ska vara måltavla, utan det är den
              socialdemokratiska partiledningen.
            </seg>
            <seg xml:id="i-4d44551e8c602aca-0">
              Hur kan man vara så idiotiskt dum att man accepterar någonting
              som är så fullständigt vansinnigt? Jag undrar hur det är ställt
              när man gör så här.
            </seg>
            <seg xml:id="i-e354a6687687e004-0">
              Det kanske är på det sättet, fru talman, att den socialdemokratiska
              partiledningen som står bakom motionen har tagit del av Svensk
              finanspolitik , Finanspolitiska rådets rapport 2010, som har Lars
              Calmfors som huvudredaktör men också har sådana personer som Lars
              Tobisson och tro det eller ej Erik Åsbrink bakom sig. Där kan
              man läsa sådana fantastiska saker som att jobbskatteavdraget har
              varit väldigt bra, särskilt på lång sikt.
            </seg>
            <seg xml:id="i-01d093d54f8b787f-0">
              Men det är värre än så, fru talman. Det är en massa andra länder
              som har gjort detta. De länder som har infört jobbskatteavdraget,
              enligt rapporten, är Australien, Belgien, Finland, Frankrike,
              Irland, Kanada, Korea, Japan, Nederländerna, Nya Zeeland, Slovakien,
              Storbritannien, Sverige, Tyskland, Ungern och USA. Därtill kan
              man lägga Danmark, som har gjort samma sak. Det finns väl belagda
              studier som visar att detta har varit väldigt effektivt för att
              öka antalet jobb.
            </seg>
            <seg xml:id="i-ebc00ee6cde63c85-0">
              Då kan man fråga sig: Hur har detta jobbskatteavdrag fungerat?
            </seg>
            <seg xml:id="i-f29a8febe16ca6f5-0">
              Jag har många gånger ställt en väldigt intressant fråga till
              Raimo Pärssinens kolleger i skatteutskottet som jag gärna vill
              upprepa, även om jag inte begär att någon av er ska svara på den.
              Om man sänker till exempel belastningen av skatterna med ungefär
              80 miljarder, som vi har brukat säga, är frågan: Om man inte hade
              sänkt skatterna så mycket, hur många fler Volvobilar skulle då
              ha sålts i detta land? Det är en intressant fråga när man diskuterar
              köpkraft och vilka skatter man har. Man kan inte skratta bort
              detta. Det går inte.
            </seg>
            <seg xml:id="i-8d5a5fb075c87aba-0">
              Man måste också ställa frågan, fru talman: Om man har sänkt arbetsgivaravgiften
              för ungdomar under 26 år med ungefär 10 miljarder kronor och sedan
              höjer den med 10 miljarder kronor, får det några som helst återverkningar
              på arbetslösheten bland ungdomar?
            </seg>
            <seg xml:id="i-d23cdd7d0c28b3d1-0">
              Vi är väl alla överens om att arbetslösheten bland ungdomar är
              för hög. Men är det klokt att göra situationen för ungdomar ännu
              värre? Det är verkligen det sämsta man kan göra. Man måste se
              till att underlätta ytterligare för dem att få jobb, och det gör
              man faktiskt inte genom att höja arbetsgivaravgifterna. Det är
              en felaktig väg.
            </seg>
            <seg xml:id="i-c32a7c37f7a73bd5-0">
              Vi får fundera på detta: Vem är det som anställer i detta land?
              Är det Patrik Björck eller företagen? Det är väldigt viktigt att
              få detta klart för sig: Är det Patrik Björck eller företagen som
              anställer? Om det är Patrik Björck höjer han säkert alla arbetsgivaravgifter
              först och anställer sedan. Men om det är företagen tror jag att
              de föredrar att ha lägre anställningsavgifter.
            </seg>
          </u>
          <note type="speaker" xml:id="i-2fab5abe0972baa1-0">
            Anf. 48 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-21">
            <seg xml:id="i-ce557af35509f339-0">
              Fru talman! Äntligen stod prästen i predikstolen! Var det inte
              så Selma Lagerlöf inledde Gösta Berlings saga ?
            </seg>
            <seg xml:id="i-5c3904de31fb7a5b-0">
              Hör ni ni! Det är valrörelse på gång, och det är otroligt roligt.
              Som gammal partisekreterare tycker jag att det är bland det roligaste
              som finns. Det märks verkligen att valfebern börjar greppa oss.
            </seg>
            <seg xml:id="i-d47982b9f835d4b4-0">
              Det måste vara ett problem för Socialdemokraterna när regeringen
              efter den värsta krisen sedan 30-talet ändå har högre förtroende
              för jobbpolitiken bland väljarna än vad Socialdemokraterna har.
              Det måste naturligtvis vara jobbigt.
            </seg>
            <seg xml:id="i-776ca273b755d683-0">
              Jobben måste gå först, säger Berit Högman. Ja, men varför gör
              ni det då dubbelt så dyrt att anställa ungdomar? Varför straffbeskattar
              ni alla de mindre företagen genom 11 miljarder i höjda transportskatter?
            </seg>
            <seg xml:id="i-31bb4f88eaef045b-0">
              Vad säger du till dina väljare därhemma, Lars Lilja, när det
              ska bli dyrare för dem att transportera sina varor och dyrare
              att anställa ungdomar? Det skulle jag gärna vilja höra.
            </seg>
            <seg xml:id="i-4e9e91ab719c75e9-0">
              Jag skulle också vilja höra Raimo Pärssinen svara på hur det
              är att hålla ihop Sverige att göra det dyrare att anställa ungdomar
              och dyrare att transportera de varor som företagen som förhoppningsvis
              måste anställa behöver.
            </seg>
            <seg xml:id="i-fb2063605ece387d-0">
              Patrik Björck citerar Henrekson. Han är från Skänninge så det
              är en bra påg. Men varför slutar du citera där? Varför citerar
              du inte Henreksons mest kända tes, som handlar om hans idéer om
              att komma till rätta med arbetslösheten, nämligen att ta bort
              LAS och urholka arbetsrätten? Men det är väl som vanligt: Som
              fan läser Bibeln citerar Patrik Björck sanningen.
            </seg>
            <seg xml:id="i-15e7492c2da5d551-0">
              Sanningen är den att sysselsättningen ökar just nu, om än svagt.
              Arbetslösheten har visserligen stigit i krisens spår, men inte
              alls så mycket som alla trodde bara för ett halvår sedan. Vi har
              haft hela OECD-områdets mest expansiva finanspolitik under krisen,
              med EU:s minsta budgetunderskott.
            </seg>
            <seg xml:id="i-ed8541918be8f0bc-0">
              Vi har prioriterat utbildning och aktivitet framför passivitet
              och förtidspensioneringar, som var Socialdemokraternas patentlösning
              efter 90-talskrisen. Fler personer har inom ramen för arbetsmarknadspolitiken
              tillträde till kortare utbildningar, och fler har tillträde till
              långa utbildningar inom det ordinarie utbildningssystemet.
            </seg>
            <seg xml:id="i-f3b1b1ea9404ea4b-0">
              Den sänkta skatten på arbete gynnar, precis som vi hörde Gunnar
              Andrén säga, konsumtionsförmågan i dåliga tider. Det är väl därför
              som ni vill behålla 95 procent av de skattesänkningar som vi har
              gjort.
            </seg>
            <seg xml:id="i-8f90c1d0c2d431ba-0">
              Men det blir dessutom fler jobb. Riksrevisionen visar i sin utvärdering
              av jobbskatteavdraget att de första tre stegen har gett 88 000
              i varaktig sysselsättningsökning.
            </seg>
            <seg xml:id="i-ed9ef372cda6b303-0">
              Nej, slutsatsen när jag hör på er är att ni lägger i backen och
              backar in i framtiden, precis som vi konstaterade i en annan debatt.
              Men fort går det inte eftersom ni i själva verket behåller det
              mesta vi har gjort. Man undrar vad de här 325 interpellationsdebatterna
              eller 328 eller vad vi nu är uppe i egentligen har fått för effekt.
              På mitt område behåller ni jobbskatteavdragets första tre steg.
              Ni behåller nystartsjobben för unga. Ni behåller utbildningsplatserna
              men lägger till ett par tre tusen eller vad det är i arbetsmarknadspolitiken.
              Men i övrigt är det inga större skillnader.
            </seg>
            <seg xml:id="i-50ec1f83d65a9883-0">
              Då blir frågan som jag tycker att man kan ställa sig: Varför
              välja kopian när det finns ett original som står för en arbetslinje
              och ser till att folk kommer in på arbetsmarknaden?
            </seg>
            <seg xml:id="i-3721dd1cf860afd2-0">
              De delar där ni skiljer ut er i så negativ grad är just de delar
              som är allra värst: straffskatten på unga och på transporter,
              där ni väljer totalt fel väg in i framtiden.
            </seg>
            <seg xml:id="i-9ec866d83c25dd8c-0">
              Låt mig ställa en retorisk men ganska intressant fråga. Vi lägger
              skatt på alkohol och tobak för att folk ska dricka och röka mindre.
              Vad händer när vi lägger skatt på ungdomars arbete och på transporter?
              Det blir färre ungdomar som arbetar och färre transporter för
              alla de småföretag som ska sälja sina varor och på det sättet
              se till att det blir fler som arbetar på svensk arbetsmarknad
              och inte färre. Det är en backpolitik som ni står för, tyvärr,
              mina vänner.
            </seg>
          </u>
          <note type="speaker" xml:id="i-36d1a13011b075b0-0">
            Anf. 49 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-2">
            <seg xml:id="i-acfd09512080014a-0">
              Fru talman! Jag fick en fråga från arbetsmarknadsministern varför
              jag inte citerar Henreksons mest berömda tes att man ska ta bort
              LAS. Svaret är väldigt enkelt: Jag interpellerar ministern, och
              ministern vill inte ta bort LAS. Jag och ministern är överens
              om att det är fel politik att ta bort LAS, och då hade det varit
              fullständigt korkat om jag hade interpellerat ministern om det.
              Det är elementär riksdagsordning att man interpellerar ministern
              om vad han gör eller inte gör.
            </seg>
            <seg xml:id="i-4faacd30ba41087c-0">
              Jag ska fortsätta att citera Henrekson för att få någon ordning
              i den här debatten. Att Gunnar Andrén som har skjutit sig själv
              i fötterna hela dagen över huvud taget kan stå på benen är fullständigt
              märkligt.
            </seg>
            <seg xml:id="i-05fc2e29a59c5220-0">
              Henrekson säger: Enligt budgetpropositionen beräknas hela jobbskatteavdraget
              på lång sikt öka sysselsättningen med 75 000 jobb, men eftersom
              antalet personer i yrkesaktiv ålder samtidigt ökar med långt mer
              än 100 000 personer beräknas det således inte bidra till någon
              ökning alls i sysselsättningsgraden.
            </seg>
            <seg xml:id="i-e6a28b5f18bcf25e-0">
              Det gäller även om man antar regeringens egna prognoser för hur
              det här skulle påverka, vilket Henrekson sedan naturligtvis ifrågasätter.
              Även om man använder regeringens prognoser är inte jobbskatteavdraget
              någon viktig del i arbetsmarknadspolitiken.
            </seg>
            <seg xml:id="i-991f4e44f50d8758-0">
              Ska man då anklaga oss socialdemokrater för att vi inte tror
              att det går att återta hela jobbskatteavdraget på en gång?
            </seg>
            <seg xml:id="i-548581fc85efe6ef-0">
              Nej, det kan man naturligtvis inte göra. Vi har aldrig hävdat
              att jobbskatteavdraget skulle vara den viktigaste delen i arbetsmarknadspolitiken.
              Vi behöver naturligtvis inte stå till svars för någonting som
              vi aldrig har gjort eller påstått.
            </seg>
            <seg xml:id="i-255a1e38cd8850ae-0">
              Arbetsmarknadsministern har, tvärtemot alla ekonomers bedömningar,
              konstaterat att jobbskatteavdraget är den viktigaste delen i arbetsmarknadspolitiken.
              Vi tycker inte det och kan inte heller ställas till svars för
              det.
            </seg>
            <seg xml:id="i-6a5f74b1fd18ee60-0">
              Sedan borde Gunnar Andrén läsa Finanspolitiska rådets rapport,
              2010, för där står det inte alls, som Gunnar Andrén säger, att
              det här har fungerat väldigt väl. Där står det att det kan antas
              vara effektivt för att öka sysselsättningen på lång sikt. Men
              det har inte varit effektivt, och det är inte väldigt bra. De
              skriver inte det. De säger inte det. Det har aldrig varit så.
            </seg>
          </u>
          <note type="speaker" xml:id="i-88afa8c375bdbe39-0">
            Anf. 50 BERIT HÖGMAN (s):
          </note>
          <u who="berit_hogman_c9949e" xml:id="i-92c101df7f940aea-2">
            <seg xml:id="i-f3d95b868656afad-0">
              Fru talman! Jag kom inte hit till kammaren i dag för att ha en
              skattepolitisk debatt. Jag kom hit för att ha en debatt med arbetsmarknadsministern
              om åtgärder mot arbetslösheten, särskilt när det gäller de långtidsarbetslösa.
            </seg>
            <seg xml:id="i-e066bf5110fd6bc8-0">
              Vi socialdemokrater är övertygade om att det finns fler möjligheter
              i Sverige än vad regeringen ger våra unga människor. Och vår första
              prioritet är jobben.
            </seg>
            <seg xml:id="i-5f1d27c36674ced7-0">
              Arbetsmarknadsministern kanske inte hann med men får nu ännu
              en chans att svara på frågan: Varför vill arbetsmarknadsministern
              och regeringen att människor som kommer in i fas 3 i den så kallade
              jobb- och utvecklingsgarantin ska hamna i en total återvändsgränd?
            </seg>
            <seg xml:id="i-1cf97154b32192a8-0">
              Anser arbetsmarknadsministern att det är rimligt att en arbetsgivare
              får mer i ersättning för att ta emot arbetskraften än vad arbetskraften
              får för att utföra 40 timmars arbete i veckan?
            </seg>
            <seg xml:id="i-e303638e8ed67c25-0">
              Finns det någon rimlighet i att en människa som utför ett arbete
              40 timmar i veckan inte ska ha någon chans att inom arbetsmarknadspolitikens
              ram ta sig ur sin situation? Varför stänger regeringen alla dörrar
              för den grupp som behöver arbetsmarknadspolitiken allra bäst?
            </seg>
            <seg xml:id="i-ecea701f699b2073-0">
              Om man försöker gå i deras sandaler blir diskussionen om en kilometerskatt
              tämligen ointressant. Jag förstår att arbetsmarknadsministern
              just nu är en företrädare för åkeriföretagen. Jag vill vara en
              företrädare för framtiden, så att vi också överlämnar en framtid
              till våra barn och barnbarn.
            </seg>
          </u>
          <note type="speaker" xml:id="i-334094ae21b8cebb-0">
            Anf. 51 RAIMO PÄRSSINEN (s):
          </note>
          <u who="raimo_parssinen_2d2dc6" xml:id="i-dcb25245c7549569-1">
            <seg xml:id="i-564501f8e4bf8a0f-0">
              Fru talman! Vilket land drömmer arbetsmarknadsministern om?
            </seg>
            <seg xml:id="i-09dcff8dad0a9d99-0">
              Handlar det om stora skattesänkningar? Gunnar Andrén försöker
              bevisa att det är fler som köper Volvobilar om vi sänker skatterna
              kraftigt. Ja, men för ut den teorin fullständigt! Om man sänker
              skatterna ytterligare, med det dubbla, blir det kanske fler som
              köper Volvobilar. Men man glömmer då det som är gemensamt finansierat
              och som håller ihop landet för att det ska kunna göras till möjligheternas
              land. Det handlar om att ge ungdomarna bra utbildning, bra på
              fötterna och ännu en chans om de misslyckas. Det handlar om en
              väg in i arbetslivet.
            </seg>
            <seg xml:id="i-b38c38596c6effb0-0">
              Littorin frågar mig hur vi ska hålla ihop Sverige. Men han svarar
              inte på det jag frågade honom: Är det ett sätt att hålla ihop
              Sverige att bevilja stora skattesänkningar för dem som redan har
              mycket pengar och samtidigt låta dem som har lite betala det?
              Samtidigt förs en diskussion om att ungdomarna borde ha sänkta
              löner. Samtidigt drar man upp en diskussion om att ungdomarna
              borde ha sämre anställningstrygghet. Och samtidigt har den rikaste
              procenten, Littorin, fått lika mycket pengar i skattesänkningar
              som en fjärdedel av den svenska befolkningen. Det är Littorins
              sätt att hålla ihop Sverige.
            </seg>
            <seg xml:id="i-7ba37e42c30bd059-0">
              Som gammal partisekreterare tror han inte på opinionsmätningar.
              Men nu tror han helt plötsligt på en opinionsmätning om att det
              finns större förtroende. Men tro på dem då! Då är det bara så
              som han tänker. Då har ni redan förlorat valet.
            </seg>
            <seg xml:id="i-22b39b4995df9142-0">
              Du får välja hur du ska ha det.
            </seg>
            <seg xml:id="i-378956a60063f6d2-0">
              Vi vill ge småföretagen lägre avgifter. Det är riktat till småföretagen.
              Det är upp till en gräns på 900 000 av lönesumman, och då blir
              det riktat direkt till småföretagen. Vi vill subventionera in
              de unga, ge dem en chans och ge dem en möjlighet. Satsa inte på
              dem som redan har det bra!
            </seg>
          </u>
          <note type="speaker" xml:id="i-df9e3519b9f850fa-0">
            Anf. 52 LARS LILJA (s):
          </note>
          <u who="lars_lilja_6d4148" xml:id="i-7d1a1fb2a583fb01-1">
            <seg xml:id="i-3c3663f45ae85467-0">
              Fru talman! Jag ställde, tror jag, tre frågor till arbetsmarknadsministern.
              Jag fick inte svar på någon. Jag är i och för sig inte så förvånad
              över det.
            </seg>
            <seg xml:id="i-ae07391bfe19eca4-0">
              Den första frågan var: Lovar en eventuellt moderatledd regering
              att inte höja CO2-skatterna under nästa mandatperiod? Jag fick
              inget svar på den frågan.
            </seg>
            <seg xml:id="i-be7a9a8eb378ee51-0">
              Den andra frågan jag ställde var: Hur stor ersättning får en
              person som går från fas 2, och där har haft grundersättningen,
              till fas 3 i jobb- och utvecklingsgarantin? Eftersom ministern
              inte vill svara kan jag svara. Svaret är: noll kronor.
            </seg>
            <seg xml:id="i-0c9b570458e06b52-0">
              Den tredje frågan jag ställde var: Är arbetsmarknadsministern
              beredd att se till att Arbetsförmedlingens alla verktyg och resurser
              kan användas för de personer som är i fas 3? På den frågan fick
              jag heller inget svar.
            </seg>
            <seg xml:id="i-0920982f1aab78a5-0">
              Det är egentligen bara de tre frågorna jag vill ha svar på. Jag
              tror att arbetsmarknadsministern kommer att klara av det svaret
              på ungefär 20 sekunder, så han har definitivt tid att svara även
              de andra debattörerna.
            </seg>
            <seg xml:id="i-a3935a0e61ba31a8-0">
              Jag såg att arbetsmarknadsministern skakade på huvudet när jag
              påstod att den som går från fas 2 till fas 3 och har grundersättningen
              i a-kassan får noll kronor i ersättning. Är det så att jag har
              fel har ministern en oerhört stor uppgift att informera Arbetsförmedlingen
              om vad som gäller. I så fall har det skett ett oerhört misstag
              i kommunikationen mellan departement och förmedling. Det håller
              jag i så fall också arbetsmarknadsministern ansvarig för.
            </seg>
          </u>
          <note type="speaker" xml:id="i-cb298da04918013b-0">
            Anf. 53 JASENKO OMANOVIC (s):
          </note>
          <u who="unknown" next="cont" xml:id="i-c47a1d57753f977b-2">
            <seg xml:id="i-6678f5fcbefd01dc-0">
              Fru talman! Jag kan konstatera en gång till att arbetsmarknadsministern
              börjar med hösten 2008 igen. Varför gör han det? Jag ska återigen
              försöka ge den här bilden. Vi har försökt spara i kistorna i tolv
              år, och arbetsmarknadsministern har fått en högkonjunktur i nästan
              två år.
            </seg>
            <seg xml:id="i-e7b272256da7336b-0">
              Sedan började egentligen allting före finanskrisen, alltså innan
              detta världsomfattande elände kom fram. Littorins arbetsmarknadspolitik
              kan ju beskrivas som en naturkatastrof. Den är som en översvämning
              som tar bort allt man har byggt upp. Så kan man beskriva Littorins
              arbetsmarknadspolitik.
            </seg>
            <seg xml:id="i-eb5309070c8c3372-0">
              Återigen: Ungdomarna sätts i karantän samtidigt som arbetsgivare
              får sänkta socialavgifter för redan anställda. Det är klyftan.
              Man skapar en klyfta när det gäller unga på arbetsmarknaden. Det
              är en väldigt stor klyfta. Den klyftan, som allt annat, leder
              inte till ökad konsumtion, som arbetsmarknadsministern påstod
              här. Den skapar en osäkerhet i landet. Ingen som känner sig osäker
              på vad som händer om man blir sjuk eller arbetslös vågar konsumera,
              utan man sparar i ladorna för att man kanske kommer att behöva
              det.
            </seg>
          </u>
          <note xml:id="i-616c26c7ca59571d-0">
            Anf. 54 GUNNAR ANDRÉN (fp):
          </note>
          <u who="unknown" prev="cont" xml:id="i-2c512ad47a1bd95c-2">
            <seg xml:id="i-d6e930f626b100ec-0">
              Fru talman! Någon enstaka gång skulle man önska en annan debattordning.
              Jag ska avstå från att angripa Raimo Pärssinen och Jasenko Omanovic
              eftersom ni inte har möjlighet att svara, annars skulle jag ha
              mycket att säga.
            </seg>
            <seg xml:id="i-e66f44e723ab9564-0">
              Patrik Björck kan däremot få en fråga.
            </seg>
            <seg xml:id="i-c130f9664d1586ae-0">
              (TREDJE VICE TALMANNEN: Ministern har ett slutanförande. Ingen
              annan har något inlägg kvar.)
            </seg>
            <seg xml:id="i-fcd3ecb5be803c25-0">
              Då avstår jag.
            </seg>
          </u>
          <note type="speaker" xml:id="i-55de5f2d1c1edf93-0">
            Anf. 55 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-22">
            <seg xml:id="i-3913f575e6e0b111-0">
              Fru talman! Först en kommentar till Lars Lilja. I fas 3 har man
              aktivitetsstöd som utbetalas av Försäkringskassan enligt det regelverk
              som gäller och har gällt tidigare. Kontakterna med Arbetsförmedlingen
              ska bestå. Beslutet att tilldela fas 3-plats ska omprövas vartannat
              år. Syftet är just att utnyttja de verktyg som finns, till exempel
              nystartsjobb, lönebidrag, Samhall och så vidare för att man ska
              kunna gå vidare.
            </seg>
            <seg xml:id="i-8c720ea1eb433a3c-0">
              Raimo Pärssinen säger att småföretagen ska få lägre avgifter.
              Det som Raimo Pärssinen glömmer att säga är att ni först höjer
              arbetsgivaravgiften med 10 miljarder för unga och transportskatten
              med 11 miljarder. Sedan ger ni tillbaka ett par hundra miljoner
              i det som redan finns, nämligen nystartsjobb för unga.
            </seg>
            <seg xml:id="i-438e8e4930239f1f-0">
              Om det är så hemskt med jobbskatteavdraget kan man undra varför
              ni behåller 95 procent av det. Det kanske är som Patrik Björck
              antyder, att ni inte ska ta tillbaka hela jobbskatteavdraget på
              en gång. Det påminner lite om det Gunnar Sträng sade: Steg för
              steg ska vi socialisera Sverige, men vi ska inte basunera ut det
              på gator och torg där det så lätt kan missförstås.
            </seg>
            <seg xml:id="i-96db92626ab7485a-0">
              Man kan då fråga: När ska vanligt folk få ta del av de inkomstskattehöjningar
              som Patrik Björck aviserar? Blir det en tusenlapp i månaden i
              höjd skatt för metallarna och kommunalarna 2012 eller vad är det
              som gäller?
            </seg>
            <seg xml:id="i-ad701e7b2074b1d2-0">
              När man går igenom interpellationerna och den här debatten blir
              slutsatsen återigen: Sysselsättningen ökar, visserligen svagt.
              Arbetslösheten har stigit det senaste året, men inte alls så mycket
              som alla trodde för bara ett halvår sedan. Vi har under krisen
              haft OECD-områdets mest expansiva finanspolitik, nämligen 12 procent
              av bnp med EU:s minsta budgetunderskott, vilket naturligtvis har
              varit bra.
            </seg>
            <seg xml:id="i-1381ba203b27294c-0">
              Vi har prioriterat utbildning och aktivitet framför passivitet
              och förtidspensioneringar. Fler personer än tidigare har inom
              ramen för den aktiva arbetsmarknadspolitiken fått tillträde till
              kortare utbildningar och fler har tillträde till längre utbildningar
              inom det ordinarie utbildningssystemet. Det går att göra listan
              lång, men slutsatsen när vi har sett oppositionens motförslag
              är att man ställer upp på det mesta. Där man inte ställer upp
              vill man i stället fördubbla kostnaderna för unga och höja transportskatterna
              med 11 miljarder. Det är kirurgiskt träffsäkra sätt att tvinga
              bort jobben från svensk arbetsmarknad.
            </seg>
          </u>
          <note xml:id="i-6743a94e36a4b6b3-5">
            Överläggningen var härmed avslutad.
          </note>
          <note xml:id="i-da592fc7b38201bc-0">
            11 § Svar på interpellation 2009/10:361 om bemanningsföretag
            och anställningstrygghet
          </note>
          <note type="speaker" xml:id="i-d1a88b8a7261082e-0">
            Anf. 56 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-23">
            <seg xml:id="i-e2103e73d0020657-0">
              Fru talman! Hillevi Larsson har frågat mig vad jag och regeringen
              avser att göra för att säkerställa att arbetsgivare inte använder
              sig av bemanningsföretag för att kringgå anställningstrygghet
              och turordningsregler. Hillevi Larsson har också frågat hur jag
              ställer mig till ett förbud mot ett handlingssätt som innebär
              att säga upp anställda med hänvisning till arbetsbrist för att
              en kort tid senare hyra in samma personal via bemanningsföretag
              samt slutligen om de drabbade i sådana fall borde ha rätt till
              återanställning.
            </seg>
            <seg xml:id="i-5d52b29183466c5b-0">
              Jag har redan tidigare i år diskuterat frågor kring bemanningsföretag
              här i riksdagen. Mitt svar i dag kommer därför att likna vad jag
              sagt tidigare:
            </seg>
            <seg xml:id="i-a13583210e4f7cb9-0">
              Arbetsbrist är enligt lagen om anställningsskydd saklig grund
              för uppsägning. Samtidigt finns skyddsregler bland annat i form
              av företrädesrätt till återanställning.
            </seg>
            <seg xml:id="i-7a95b735974e2aa2-0">
              Att hyra in arbetskraft i stället för att ha egna anställda är
              i sig inte otillåtet. Utgångspunkten är dock att alla företag
              ska agera i överensstämmelse med gällande lagar och avtal. Om
              det skulle vara fråga om kringgående av gällande regelverk, och
              var gränserna i så fall går för vad som är tillåtet är ytterst
              en fråga som kan prövas i domstol.
            </seg>
            <seg xml:id="i-cd88f12c818f743d-0">
              Den arbetsrättsliga utgångspunkten generellt är att samma regler
              gäller för anställda i bemanningsföretag som för andra kategorier
              av arbetstagare.
            </seg>
            <seg xml:id="i-84fc23df172fb41a-0">
              Bemanningsföretag har dessutom som andra arbetsgivare möjlighet
              att teckna kollektivavtal. Inom bemanningsbranschen har också
              i princip alla arbetsgivare gjort det. Täckningsgraden uppskattas
              till 98 procent. Det är en högre täckningsgrad än för arbetsmarknaden
              generellt sett. Det finns inget som säger att ett bemanningsföretag
              skulle vara en sämre arbetsgivare än någon annan.
            </seg>
            <seg xml:id="i-a8a140a9fbe2dd07-0">
              Jag kan konstatera att frågan om anlitande av bemanningsföretag
              har varit uppe i årets avtalsrörelse och att arbetsmarknadens
              parter på flera områden valt att reglera vad som ska gälla.
            </seg>
            <seg xml:id="i-be882a5fc30c6ebd-0">
              Jag vill i sammanhanget också nämna det EU-direktiv om arbetstagare
              som hyrs ut av bemanningsföretag och som avser bland annat skyddet
              för sådana anställda. Det trädde i kraft i december 2008 och ska
              vara införlivat av medlemsstaterna senast den 5 december 2011.
              En huvudprincip i direktivet är att anställda som hyrs ut av bemanningsföretag
              ska ha samma grundläggande anställningsvillkor som om de hade
              anställts direkt av kundföretaget.
            </seg>
            <seg xml:id="i-fbb4765603cef10c-0">
              Regeringen tillsatte i september förra året en utredning med
              uppdrag att överväga och lämna förslag på vilka åtgärder som behöver
              vidtas för att i svensk rätt genomföra direktivet. Utredaren ska
              redovisa sitt uppdrag senast den 29 oktober 2010.
            </seg>
            <seg xml:id="i-2d5516046c779820-0">
              Jag följer naturligtvis noga utvecklingen på arbetsmarknaden
              i de här frågorna. Det är både bra och viktigt att se hur det
              arbetsrättsliga regelverket fungerar och efterlevs i praktiken.
            </seg>
          </u>
          <note type="speaker" xml:id="i-9d4b586433f27b34-0">
            Anf. 57 HILLEVI LARSSON (s):
          </note>
          <u who="hillevi_larsson_896639" next="cont" xml:id="i-a88b542770c5e6f2-0">
            <seg xml:id="i-1c44765b524548a4-0">
              Fru talman! Anledningen till att jag har skrivit den här interpellationen
              är att många upplever detta som ett problem. Det är säkert stor
              skillnad mellan olika bemanningsföretag. En del kanske till och
              med trivs på bemanningsföretag. Men det är många som blir illa
              behandlade. De fall jag tar upp gäller arbetstagare som först
              är anställda av en arbetsgivare som säger upp dem med hänvisning
              till arbetsbrist och sedan tas in bakvägen via bemanningsföretag.
            </seg>
            <seg xml:id="i-7bc322c404dd8f44-0">
              Poängen för arbetsgivare som gör så är att de slipper anställningsskyddet;
              de slipper att ha personalen fast anställd. Det är ju ett ansvar
              för arbetsgivaren att ha fast anställd personal. Det avhänder
              man sig. Den andra poängen är att man kan kringgå turordningsreglerna.
              Man kan ju fritt välja och vraka bland dem som kommer in bakvägen
              via bemanningsföretag. Det är ett sätt att pressa både personalen
              och facket. Facket vill egentligen inte gå med på detta men ställs
              ofta inför ett ultimatum. Via bemanningsföretag får åtminstone
              en del av de fackliga medlemmarna jobba vidare i företaget. Alternativet
              är att man tar in helt nya personer från bemanningsföretag så
              att ingen kan jobba vidare. Den här utpressningssituationen känns
              väldigt olycklig, speciellt med tanke på att vi har lagar och
              regler som säger att om man säger upp någon med hänvisning till
              arbetsbrist, att det alltså inte finns tillräckligt många arbetsuppgifter
              att utföra, ska de ha rätt till återanställning om företaget behöver
              folk för just de arbetsuppgifterna. Enligt lagen gäller återanställningsrätten
              i nio månader efter uppsägningen. Det har förekommit att man efter
              mycket kortare tid har tagit in folk via bemanningsföretag ofta
              samma personer för samma arbetsuppgifter.
            </seg>
            <seg xml:id="i-93973615c9b72827-0">
              Det hänvisas till att detta inte ska vara möjligt enligt gällande
              lagstiftning. Det är uppenbarligen något fel i lagstiftningen
              eller i tillämpningen av lagen eftersom det förekommer. Det är
              ett fenomen som breder ut sig mer och mer på arbetsmarknaden.
            </seg>
            <seg xml:id="i-cab1337fbcb6dc95-0">
              Jag säger inte att det alltid är fel att anlita bemanningsföretag.
              Man kan ha tillfälliga arbetstoppar eller svårt att rekrytera
              personal. Det jag talar om är när man systematiskt kringgår turordningsreglerna
              och anställningstryggheten för att arbetsgivaren vinner på det.
            </seg>
            <seg xml:id="i-c3e3e90ead6d4b42-0">
              Många bemanningsföretag har kollektivavtal, men det är inte säkert
              att det är ett lika bra skydd som de kollektivavtal som försvinner
              i och med att man tappar sin fasta ursprungliga anställning. Det
              har förekommit att människor har fått det mycket sämre. Det kan
              vara sämre lön, sämre anställningstrygghet, sämre arbetstider
              och förlängd arbetstid. Jag har massor av sådana exempel. Det
              har också förekommit att människor fått stå på pass nästan dygnet
              runt. Man får ha sina arbetskläder på sig i stort sett dygnet
              runt eftersom bemanningsföretaget plötsligt kan ringa och man
              får rycka in. Man kan inte förutsäga när man ska arbeta.
            </seg>
            <seg xml:id="i-62c7b0b2cf69e9ea-0">
              Alla dessa avarter är ett problem, men det allra största problemet
              är när man tappar sin fasta ursprungliga anställning och hamnar
              i otrygghet via bemanningsföretag.
            </seg>
          </u>
          <note xml:id="i-06d82cdbc5aab4fb-0">
            Ajournering
          </note>
          <note xml:id="i-516ab756e712acd5-0">
            Kammaren beslutade kl. 16.00 på förslag av tredje vice talmannen
            att ajournera förhandlingarna till kl. 18.00.
          </note>
          <u who="hillevi_larsson_896639" prev="cont" xml:id="i-b37d2491ca428d8d-0">
            <seg xml:id="i-d3da4c44fd454d82-0">
              Återupptagna förhandlingar
            </seg>
          </u>
          <note xml:id="i-1db597f5e3bb7190-0">
            Förhandlingarna återupptogs kl. 18.00.
          </note>
          <note xml:id="i-3688e49c5679bd27-0">
            11 § (forts.) Svar på interpellation 2009/10:361 om bemanningsföretag
            och anställningstrygghet
          </note>
          <note type="speaker" xml:id="i-a3639116a0b11ac8-0">
            Anf. 58 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-24">
            <seg xml:id="i-e63f564122e04f8b-0">
              Herr talman! När det gäller bemanningsföretag vill jag ändå börja
              med att konstatera att de allra flesta som har ett jobb i ett
              bemanningsföretag omfattas av ett kollektivavtal med 98 procents
              täckningskrav. Det kan vara ett bra steg in på arbetsmarknaden
              för många, särskilt för en hel del personer som har haft lite
              svårt att ta sig in annars.
            </seg>
            <seg xml:id="i-cb10e6180bae87f8-0">
              När det gäller lön, arbetstider med mera är det en fråga för
              parterna som jag tycker att vi som har politiska uppdrag ska försöka
              hålla oss ifrån. Jag noterade att det också var inställningen
              hos LO:s avtalssekreterare Per Bardh när han blev intervjuad om
              detta i Uppdrag granskning för ett antal månader sedan.
            </seg>
            <seg xml:id="i-6bcf4939e7405ab8-0">
              Då återstår den andra frågeställningen, den som gäller det som
              är lagreglerat när det gäller anställningsskydd och liknande.
              Hillevi Larsson sade i ett tidigare inlägg, om jag inte minns
              fel, att det är något fel på lagen. Vet vi det? Det är min möjligen
              retoriska motfråga. De fall som Hillevi Larsson beskriver har
              egentligen inte testats i Arbetsdomstolen förrän nu. Just nu pågår
              någonting som kallas för Maraboufallet eller Kraftfallet i Arbetsdomstolen,
              och vad jag vet är ännu inget datum utsatt för huvudförhandling.
              Detta är det första riktiga fall där man testar de regler vi faktiskt
              har.
            </seg>
            <seg xml:id="i-544ae455a4f580c5-0">
              Förra gången någonting liknande var uppe i Arbetsdomstolen gällde
              Abu Garcia-domen 2003. Det var ett liknande fall men inte detsamma.
              Det handlade om säsongsmässiga variationer men har sedan här och
              var, om jag har förstått rapporteringen rätt, tagits till intäkt
              för den situation som Hillevi Larsson beskriver.
            </seg>
            <seg xml:id="i-7398e1fa383a8636-0">
              Det som är tydligt i lagstiftningen är att vi har både en informationsplikt
              och en förhandlingsskyldighet när det gäller den typen av situationer
              som uppstår. Vi har också i lagstiftningen, precis som Hillevi
              Larsson tog upp i sitt tidigare inlägg, grundläggande regler som
              handlar om återanställningsskyldigheten inom nio månader.
            </seg>
            <seg xml:id="i-282c750122a9b9dc-0">
              Det ska därför bli intressant att se hur man dömer i Arbetsdomstolen
              i det här Maraboufallet som vi nu väntar på.
            </seg>
            <seg xml:id="i-8b8e317a424108ed-0">
              Grundregeln måste naturligtvis vara att man inte ska ha den typen
              av möjligheter att kringgå de grundläggande bestämmelserna i lagen
              om anställningsskydd som Hillevi Larsson tar upp i sin interpellation.
              Däremot kan jag i dagsläget inte ställa mig bakom krav på förändrad
              lagstiftning innan vi har gjort två saker, nämligen först fått
              domen i Arbetsdomstolen så att vi får klarhet i hur domstolen
              tolkar dagens regler. Det andra gäller det jag inledde med att
              prata om, nämligen bemanningsföretagsdirektivets införande genom
              den utredning som nu arbetar med detta, för den påverkar naturligtvis
              också den relevanta lagstiftningen.
            </seg>
            <seg xml:id="i-d104d853d90aa736-0">
              Slutsatsen är alltså att i grunden är det en bransch som har
              en högre täckningsgrad när det gäller kollektivavtal än andra
              och högre än arbetsmarknaden i gemen. I den mån det finns avarter
              testas dessa just nu i Arbetsdomstolen, och bemanningsföretagsdirektivet
              ska inkorporeras i svensk rätt genom den utredning som levererar
              sitt slutbetänkande om några månader. Vi kommer naturligtvis att
              följa detta noggrant.
            </seg>
            <seg xml:id="i-e0aa640dabff711f-0">
              Jag konstaterar också att sju avtalsområden i årets avtalsrörelse
              har hittat egna lösningar på hur man hanterar bemanningssituationer.
              Parterna har alltså i avvaktan på domar och annat försökt hitta
              kollektivavtalslösningar som hanterar den här frågeställningen,
              och jag tycker naturligtvis att det är bra att man har försökt
              göra det på det sättet.
            </seg>
          </u>
          <note type="speaker" xml:id="i-3afcf3ce7b9a673a-0">
            Anf. 59 HILLEVI LARSSON (s):
          </note>
          <u who="hillevi_larsson_896639" xml:id="i-0e24b879d65d0039-0">
            <seg xml:id="i-bea977a85db8c0a0-0">
              Herr talman! Rättsläget är lite osäkert, men jag tycker att det
              hittills har pekat åt ett negativt håll och att det därför finns
              behov av att se över lagstiftningen och tillämpningen. Men vi
              får väl se var det landar slutgiltigt.
            </seg>
            <seg xml:id="i-0c76ca38e1ed2775-0">
              Om det nu skulle visa sig att Arbetsdomstolen dömer till arbetstagarnas
              nackdel tycker jag att man kan säga att lagens syfte inte uppfylls,
              och då måste man ändra lagen så att den blir tydligare. Då hoppas
              jag att jag får hjälp av regeringen att göra det, eftersom detta
              att vi inte vet hur det slutar nu används som ett argument för
              att inte göra en förändring.
            </seg>
            <seg xml:id="i-cca9ebfd89e5d381-0">
              När det gäller problem med kollektivavtal är det egentligen inte
              det som är det största problemet, utan problemet är om man får
              försämringar. Det finns ju olika typer av kollektivavtal, och
              även om man får ett nytt kollektivavtal i bemanningsföretaget
              kan det innebära både lägre lön, sämre anställningstrygghet, sämre
              arbetstider med mera. Det är det som är problemet.
            </seg>
            <seg xml:id="i-f9df0e3f06d3b6ac-0">
              Ministern säger att vi inte ska lägga oss i detta, för det har
              med avtalsrörelsen att göra, och parterna ska avgöra det. Det
              kan jag väl hålla med om, men problemet kvarstår att det är arbetstagare
              som får försämrade villkor bakvägen för att den ursprungliga arbetsgivaren
              inte vill ha dem fast anställda.
            </seg>
            <seg xml:id="i-61bb8ecc77f4fd03-0">
              En sak som gör det lite intressant är också det nya EU-direktivet
              som säger att de som tar sig in via bemanningsföretag inte ska
              få sämre villkor än de hade fått om de varit anställda i företaget
              som bemanningsföretaget jobbar för. Det kan faktiskt kasta den
              här frågan över ända, för då kanske det ändå är så att man har
              rätt till bättre villkor än vad många har i dag.
            </seg>
            <seg xml:id="i-f3746a0558800c95-0">
              Kärnan i det här problemet handlar om att man bakvägen tar in
              folk via bemanningsföretag. Det är inte bemanningsföretag i största
              allmänhet som min interpellation handlar om, utan det är när företag
              först har fast anställd personal som de gör sig av med för att
              därefter hyra in dem bakvägen via bemanningsföretag som ett sätt
              att kringgå anställningstryggheten och slippa ha fast anställd
              personal. Ännu värre är att man på det sättet kan kringgå turordningsreglerna
              och göra sig av med obekväm personal.
            </seg>
            <seg xml:id="i-f45b70d30fdea6c5-0">
              Det här tycker jag är en skrämmande utveckling, för vilka är
              det då som får gå? Jag tror till exempel att de som har satt sig
              upp emot ledningen, mot arbetsgivaren, riskerar att få gå. Det
              kan gälla fackligt aktiva, kanske den lokala fackbasen som har
              sagt ifrån när det gäller arbetsmiljö och arbetsvillkor. Då är
              det kanske han eller hon, tillsammans med andra som på något sätt
              har stuckit upp, som riskerar att inte bli återanställd. Det blir
              också en signal inför framtiden: Här gäller det att inte sticka
              upp. Det är ett hot mot det fackliga arbetet.
            </seg>
            <seg xml:id="i-cbb75d8a0d32a18d-0">
              Ett konkret exempel på hur illa det kan gå var fackbasen på tunnelbanan
              i Helsingfors, när Veolia hade hand om den. Han protesterade då
              å fackets vägnar mot arbetsmiljön, att det var risker i arbetsmiljön
              och risk för att de anställda i tunnelbanan skulle skadas allvarligt
              men även risk för att allmänheten, alltså resenärerna, skulle
              skadas på tunnelbanan.
            </seg>
            <seg xml:id="i-0753702424f1d9be-0">
              Resultatet av hans protest blev att arbetsgivaren helt enkelt
              gjorde sig av med honom. Han fick gå för att han hade varit obekväm.
              Jag vill inte se fler sådana fall, och jag vill inte se att man
              öppnar ytterligare en väg via bemanningsföretag att göra sig av
              med folk som faktiskt vågar säga vad de tycker.
            </seg>
          </u>
          <note type="speaker" xml:id="i-fa96449663a6123d-0">
            Anf. 60 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-25">
            <seg xml:id="i-c0a914231c3c6783-0">
              Herr talman! Jag kan inte kommentera enskilda fall, men när det
              gäller det sistnämnda hade inte den uppsägningen någonting med
              bemanningsföretag att göra, vad jag förstår. Det var inte så att
              man sade upp en person och sedan utnyttjade ett bemanningsföretag
              för att ta in en ersättare. Vad jag vet testades det också rättsligt
              och befanns vara i enlighet med regelverket.
            </seg>
            <seg xml:id="i-58cc15683febc371-0">
              Är rättsläget osäkert? Det vet vi egentligen inte eftersom det
              här aldrig har testats i Arbetsdomstolen. Det vet vi först efter
              det att domen har kommit. Då måste den analyseras, och jag tycker
              att det är rimligt att man i den analysen tittar över det betänkande
              som kommer från utredningen som ska se över hur vi ska implementera
              bemanningsföretagsdirektivet i Sverige.
            </seg>
            <seg xml:id="i-7d2dc6507b8ff239-0">
              Lägre lön, sämre arbetstrygghet och semestrar och så vidare,
              säger Hillevi Larsson. Vet vi det? Om man säger det så kategoriskt
              som Hillevi Larsson gör kritiserar man naturligtvis fackförbundens
              förhandlingar och de avtal som man har slutit på området. Det
              finns fyra avtal mellan bemanningsföretagen och olika fackförbund,
              men det finns ytterligare sju avtalsområden i årets avtalsrörelse
              som behandlar just den här frågan. Jag vill inte att vi från den
              politiska sidan ska lägga oss i resultaten av kollektivavtalsförhandlingarna
              och politiskt börja reglera löner och semestrar och annat, utan
              det får allt parterna ta ansvar för. Det är det som är den svenska
              modellen.
            </seg>
            <seg xml:id="i-8a9bb7828bd0c8f4-0">
              Är det däremot så att vi efter den här domen kommer fram till
              att det faktiskt är ett osäkert rättsläge eller att vi tycker
              att lagen har rundats på ett sätt som inte var avsikten tycker
              jag att det finns anledning att se över det.
            </seg>
            <seg xml:id="i-b43e71f2564e4580-0">
              Det är vad jag sagt tidigare. Man ska inte kunna gå runt LAS
              på det sättet. Återanställningsskyldigheten finns av bland annat
              det skäl som Hillevi Larsson anför. När de här reglerna kom till
              var det uppenbart i rättsakterna. Därför ska det bli intressant,
              utan att föregripa Arbetsdomstolens domslut, att se hur man dömer
              och vart det tar vägen. Rättsläget borde inte vara särskilt osäkert,
              som jag kan se det.
            </seg>
          </u>
          <note type="speaker" xml:id="i-b3550d4222a81c7f-0">
            Anf. 61 HILLEVI LARSSON (s):
          </note>
          <u who="hillevi_larsson_896639" xml:id="i-0e24b879d65d0039-1">
            <seg xml:id="i-e2b6050feecedf58-0">
              Herr talman! Det är inte bara bemanningsföretagen som är ett
              hot mot anställningstryggheten och turordningsreglerna, utan det
              finns många andra sätt, tyvärr, för arbetsgivare att göra sig
              av med obekväm personal. Bemanningsföretagen öppnar upp ytterligare
              en väg, och det gör det ännu enklare att runda turordningsreglerna.
              Då kan man helt enkelt ställa upp personalstyrkan på rad och välja
              ut dem man vill behålla, kanske ingen i vissa. Man kanske behåller
              några, och resten åker ut utan någon som helst trygghet. Det är
              inte alla som kan få avgångsvederlag, utan många blir helt utan
              ersättning och hamnar i arbetslöshet.
            </seg>
            <seg xml:id="i-d7b9306b7ef9b489-0">
              Bemanningsföretagens villkor är så klart olika, det är inte likadant
              överallt. Men de problem som jag tar upp är konkreta fall där
              människor har känt att de har fått sämre villkor, att de har gått
              från en fast anställning med ett bra kollektivavtal till en mer
              osäker situation via bemanningsföretag. De kanske jobbar kvar
              hos samma arbetsgivare, har precis samma arbetsuppgifter men sämre
              lön och sämre villkor. Det betyder inte att det är lika illa överallt,
              men i de här fallen är det ett problem. Där ska det bli intressant
              att se vad regeringen gör av EU-direktivet, som faktiskt uttryckligen
              säger att man ska ha samma villkor som man skulle ha haft om man
              var anställd i det företag där man jobbar via bemanningsföretaget.
            </seg>
            <seg xml:id="i-3240db0fad81c7bb-0">
              Jag har inte riktigt fått svar på mina frågor. Den ena frågan
              var om regeringen kan tänka sig ett absolut förbud mot att bakvägen
              säga upp människor via bemanningsföretag och urholka deras anställningstrygghet.
              Den andra frågan är mer allmän: Vad tänker regeringen göra med
              anledning av den här utvecklingen, att företagen alltmer rundar
              anställningstryggheten och turordningsreglerna?
            </seg>
          </u>
          <note type="speaker" xml:id="i-3c730425a766b15d-0">
            Anf. 62 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-26">
            <seg xml:id="i-05036145905b03bb-0">
              Herr talman! Beträffande det sista vet vi inte. Vi vet inte hur
              det ser ut. Vi har inte statistik, vi har enskilda exempel som
              tagits upp i debatten. Uppdrag granskning tog upp ett sådant.
            </seg>
            <seg xml:id="i-a38c5b97ed29589f-0">
              Hillevi Larsson ställer ett antal hypotetiska frågor: Hur ska
              vi göra när domen kommer? Ja, det kan jag inte säga förrän vi
              har domen. Det kan jag inte säga förrän vi har utredningen. Det
              är först då som vi har någonting att utgå ifrån.
            </seg>
            <seg xml:id="i-edfb5dd22daf3732-0">
              Det jag kan säga är att lite drygt 60 000 personer arbetar i
              dag i bemanningsföretag, och det är av en arbetsmarknad på fyra
              och en halv miljon jobb inte oerhört många. Nio av tio bemanningsföretag
              säger att de kommer att nyanställa i år. Det är naturligtvis väldigt
              glädjande. Vi vet att bemanningsföretagen i större omfattning
              än andra anställer ungdomar, personer med utländsk bakgrund och
              så vidare. Det är ett bra insteg för många.
            </seg>
            <seg xml:id="i-0949aa581ce25672-0">
              Jag är naturligtvis också glad att bemanningsföretagen har 98
              procents täckningsgrad med kollektivavtal. Där löser man många
              av de frågor som vi kan ha synpunkter på som privatpersoner men
              inte ska ha synpunkter på som politiker, nämligen lön, semester,
              arbetstider och annat. Det får parterna göra upp om, det är inte
              politiska beslut, som jag ser det.
            </seg>
            <seg xml:id="i-43aeb991794876bd-0">
              Den vanligaste situationen är gudskelov inte den som man läser
              om, nämligen att företag säger upp och sedan återanställer via
              bemanningsföretag precis samma människor. Det är ändå undantagsfall.
              Vi har ett sådant fall, påstås det jag ska inte gå in i rättsläget
              som testas i Arbetsdomstolen. Det är det första som testas, så
              den här situationen har inte testats innan. Vad som händer efter
              det att domen kommer, och efter det att vi har utredningen om
              hur direktivet om bemanningsföretag ska implementeras i svensk
              rätt finns det anledning att komma tillbaka till hur exakt det
              ska se ut. Men jag tycker att man ska försöka låta bli att vifta
              med lagstiftningsvapnet innan man vet hur lagstiftningen fungerar.
              Det får vi veta efter AD:s dom.
            </seg>
          </u>
          <note xml:id="i-6743a94e36a4b6b3-6">
            Överläggningen var härmed avslutad.
          </note>
          <note xml:id="i-18c952ea17420a5d-0">
            12 § Svar på interpellation 2009/10:366 om lönebidrag i ideella
            organisationer
          </note>
          <note type="speaker" xml:id="i-5f12bf7efaa5ba3b-0">
            Anf. 63 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-27">
            <seg xml:id="i-705a96bfd7db927e-0">
              Herr talman! Lars Lilja har frågat mig om jag avser att vidta
              några åtgärder för att underlätta för ideella organisationer att
              anställa personer med lönebidrag.
            </seg>
            <seg xml:id="i-35d793b8d2e7ee45-0">
              Inledningsvis vill jag säga att anställning med lönebidrag är
              en viktig insats för att människor med funktionsnedsättning som
              medför nedsatt arbetsförmåga ska få jobb. Regeringen har under
              mandatperioden successivt ökat resurserna för lönebidrag, utvecklingsanställning,
              trygghetsanställning och till Samhall AB med närmare 1 miljard
              kronor.
            </seg>
            <seg xml:id="i-639f758f477c8546-0">
              Lönebidragets storlek fastställs med hänsyn till nedsättningsgraden
              av arbetsförmågan hos arbetstagaren och till hur stor del av arbetsgivarens
              lönekostnad som är bidragsgrundande. Bidraget får inte överstiga
              graden av nedsättningen av arbetsförmågan. Lönebidraget får inte
              vara en subvention till ekonomiskt svaga företag eller organisationer,
              då detta kan leda till undanträngningseffekter.
            </seg>
            <seg xml:id="i-42ec7c8a2a0361f6-0">
              För de arbetstagare som anställs i en ideell organisation som
              också är en allmännyttig organisation finns det möjlighet för
              Arbetsförmedlingen att bevilja ett anordnarbidrag på högst 70
              kronor per dag. Detta gäller om personen som anställs har en funktionsnedsättning
              som medför att det motiverar en bidragsnivå på minst 80 procent.
              Anordnarbidraget avser ekonomiskt stöd för handledning, utvecklingsinsatser
              och anpassning av arbetsplatsen.
            </seg>
            <seg xml:id="i-8fbdb172648fbd40-0">
              De ideella organisationerna som också är allmännyttiga har således
              redan en särställning jämfört med andra arbetsgivare. Mot denna
              bakgrund avser jag inte att vidta några ytterligare åtgärder.
            </seg>
          </u>
          <note type="speaker" xml:id="i-35698c5b06e4bd2d-0">
            Anf. 64 LARS LILJA (s):
          </note>
          <u who="lars_lilja_6d4148" xml:id="i-7d1a1fb2a583fb01-2">
            <seg xml:id="i-401a8969d9567e7d-0">
              Herr talman! Att arbetsmarknadsministern inte avser att vidta
              några ytterligare åtgärder är kanske lite signifikant för den
              arbetsmarknadspolitik som har bedrivits den senaste tiden.
            </seg>
            <seg xml:id="i-ced3035b6f4f812e-0">
              Vi har debatterat lönebidrag i ideella organisationer ett antal
              gånger, och jag fick i början av mandatperioden en känsla av att
              vi hade ungefär samma uppfattning. Men tyvärr har det inte hänt
              så mycket som man skulle kunna önska. Ministern säger i svaret:
              Lönebidraget får inte vara en subvention till ekonomiskt svaga
              företag eller organisationer, då detta kan leda till undanträngningseffekter.
              Det är i någon mening sant, men samtidigt ska man ha klart för
              sig att en arbetsmarknadspolitisk åtgärd per definition utgör
              en undanträngningseffekt. Det handlar egentligen om att de som
              står långt ifrån arbetsmarknaden ska kunna ta ett kliv framåt
              och få ett arbete. Den argumentationen har jag lite svårt att
              köpa.
            </seg>
            <seg xml:id="i-529fa137038f4291-0">
              Det jag egentligen är ute efter i den här interpellationen är
              den ideella sektorn och de allmännyttiga organisationerna. De
              har under många år tagit ett stort ansvar för att anställa personer
              med lönebidrag. Det som har hänt och som var glädjande är att
              vi i början av mandatperioden höjde taket för lönebidraget. Vi
              hade en förhoppning att det skulle ske ytterligare en takhöjning
              under mandatperioden för att de här personerna skulle få möjlighet
              till en drägligare ersättning och framför allt att det bidrag
              som skulle betalas ut till organisationerna skulle vara större
              så att de hade möjlighet att anställa fler eller ha kvar de lönebidragsanställda.
              Tyvärr har den takhöjningen inte blivit av.
            </seg>
            <seg xml:id="i-91400800f78c055c-0">
              Det som många gånger händer och som jag refererat till i tidigare
              interpellationer med ministern i den här frågan är att de här
              personerna anses ha nått ett visst mått av rehabilitering under
              ett antal år. Arbetsförmedlingen sänker bidragsdelen, vilket innebär
              att kostnaden för organisationerna ökar. Samtidigt är de här personerna
              anställda i någon form av riktigt arbete där de många gånger har
              kollektivavtalsmässiga löner. Det betyder att i den andra änden
              av utgiftssidan stiger lönen och bidraget sjunker. Det blir ett
              problem för många av de här organisationerna.
            </seg>
            <seg xml:id="i-0f6f1935827d3562-0">
              Därför hade vi en diskussion tidigare om att man kanske skulle
              se lite annorlunda på allmännyttan jämfört med övriga företag
              och ha en lite generösare hållning i fråga om bidrag till de här
              organisationerna, just av den anledningen att det är ett slags
              vinnvinn-situation. Den ideella organisationen får hjälp att göra
              en större samhällsinsats, och den här personen har möjlighet att
              ha kvar sitt arbete i stället för att riskera bli uppsagd på grund
              av arbetsbrist, som det blir om organisationen inte längre har
              råd att ha personen anställd. En lönebidragstagare som blir uppsagd
              hamnar åter ganska långt bak i kön för att få ett nytt arbete.
              Jag tror inte att någon är betjänt av att vi har den situationen.
            </seg>
            <seg xml:id="i-f0b5c7b13aef90a8-0">
              Jag är lite besviken på att vi inte kunnat nå längre i den här
              frågan. Jag skulle vilja veta varför vi inte hittat någon bättre
              lösning för lönebidragsanställda inom allmännyttiga organisationer
              under de här fyra åren.
            </seg>
          </u>
          <note type="speaker" xml:id="i-0ca80aee884a176c-0">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-28">
            <seg xml:id="i-6f811f65abae10db-0">
              Herr talman! Grundtanken med lönebidragen är ju att hjälpa personer
              med nedsatt arbetsförmåga att lättare få ett jobb. Man puffar
              fram dem lite i kön, precis som Lars Lilja uttryckte det. Grundtanken
              är att det är ett stöd för enskilda personer och inte ett stöd
              för organisationer eller företag, naturligtvis. Jag vet att vi
              är överens om det.
            </seg>
            <seg xml:id="i-5b35237afbaa0501-0">
              Jag har lätt att ansluta mig till Lars Liljas grundidé. Jag tycker
              att det vore bra med och dags för ytterligare en takhöjning. Sedan
              gäller det att knö in det i de allmänna budgetäskanden man har,
              men jag tycker att det definitivt hör till en av de mer prioriterade
              insatserna vi kan göra. Skälet är ganska givet: Det är ett bra
              sätt att puffa fram dem som oavsett konjunktur nästan aldrig har
              möjlighet att ta sig in på arbetsmarknaden. Jag delar absolut
              den bedömningen. Jag kan möjligen se att man också tittar över
              anordnarbidraget vid samma tillfälle. Det kanske faktiskt är en
              bra idé.
            </seg>
            <seg xml:id="i-d6bf3ec45c43aa85-0">
              I dag har vi drygt 50 000 lönebidragstagare, och ungefär var
              femte finns i en allmännyttig organisation där det utgår anordnarstöd
              med 70 kronor per dag. Ja, det utgår ett särskilt stöd just till
              de här allmännyttiga organisationerna. Nivån på det kan det som
              sagt finnas anledning att se över liksom lönebidragets tak, för
              jag tror att det skulle vara en god idé att faktiskt höja det
              framöver.
            </seg>
          </u>
          <note type="speaker" xml:id="i-13e9f4d7d8288811-0">
            Anf. 66 LARS LILJA (s):
          </note>
          <u who="lars_lilja_6d4148" xml:id="i-7d1a1fb2a583fb01-3">
            <seg xml:id="i-e78ad0712c47d712-0">
              Herr talman! Anordnarstödet utgår under förutsättning att personen
              är beviljad 80 procent i stödet från Arbetsförmedlingen, och då
              handlar det om personer som har ett relativt stort arbetshandikapp.
              Det finns ganska många som kanske ligger på 6575 procent som inte
              har möjlighet att ta del av anordnarstödet. Där har vi, tycker
              jag, ett bekymmer.
            </seg>
            <seg xml:id="i-b5f1eccc70f50bb3-0">
              Arbetsmarknadsministern sade i en tidigare debatt i den här frågan
              ungefär så här: Det finns skäl till att man har två öron och en
              mun, och det är att man ska lyssna mer än man pratar. Vi har som
              sagt haft den här diskussionen ganska länge. Ministern har förhoppningsvis
              lyssnat, men det har tyvärr inte hänt så mycket. Jag tycker att
              det skulle vara värdefullt om vi kunde komma längre i den här
              frågan.
            </seg>
            <seg xml:id="i-dcae85bc884c84a3-0">
              Jag ser ytterligare ett problem. Det som håller på att hända
              nu är att det finns ett stort antal åtgärder inom arbetsmarknadspolitiken.
              Jag var för inte så länge sedan i kontakt med en person på Arbetsförmedlingen
              som jobbar med detta. De ska ju vara affärsmän nu och sälja in
              idéerna till olika arbetsgivare. Han beskrev det som att det uppstår
              undanträngningseffekter inom arbetsmarknadspolitiken. När han
              ska försöka få en arbetsgivare att anställa en person på lönebidrag
              handlar det kanske i slutändan om en kostnad per månad på 7 0008
              000 kronor för arbetsgivaren om den lönebidragsanställde har en
              relativt låg lön. Sedan kommer en annan person från Arbetsförmedlingen
              med ett annat uppdrag att sälja in en person från till exempel
              fas 3 eller någon annan arbetsmarknadspolitisk åtgärd och säger
              till arbetsgivaren: Titta här, du får 4 5005 000 kronor av mig
              om du tar hand om den här personen! Samtidigt säger den förste:
              Du får betala 8 000 kronor.
            </seg>
            <seg xml:id="i-1ea498137dde1919-0">
              Man kan tänka sig att det som arbetsgivare inte är så svårt att
              välja om de här personerna har likvärdiga arbetshandikapp. Det
              här tycker jag, och det tyckte även den här personen som arbetar
              med lönebidrag, är ett jätteproblem. Vi tycker alla att just lönebidraget
              är speciellt därför att det handlar om ett riktigt jobb, man har
              en riktig lön och man har ofta kollektivavtalsmässiga löner medan
              de andra arbetsmarknadspolitiska åtgärderna inte är likadana.
              För den person som sätts in som någon form av praktikant kan ju
              faktiskt vara i fas 3 och ha lägre ersättning än vad arbetsgivaren
              får för att ta hand om honom eller henne.
            </seg>
            <seg xml:id="i-6c1c769f5129dfa6-0">
              Det här är ett problem som jag försöker beskriva nu. Vi har alltså
              en undanträngningseffekt inom arbetsmarknadspolitiken som jag
              tycker är bekymmersam. Jag skulle önska att ministern kunde kommentera
              det här och eventuellt ge något förslag på lösning.
            </seg>
          </u>
          <note type="speaker" xml:id="i-e79aab1cca45e285-0">
            Anf. 67 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-29">
            <seg xml:id="i-8814a2ece37cbbad-0">
              Herr talman! Möjligen kan man säga att det är en väldigt välfylld
              verktygslåda med en lång rad olika aktiviteter för dem som varit
              borta. Men om man ska vara seriös ligger det väldigt mycket i
              det Lars Lilja säger. Det är klart att det är så. Man blir uppmärksammad
              på det extra mycket just i lite sämre tider när det är många organisationer,
              företag och andra som får påringningar från Arbetsförmedlingen
              och andra håll på temat: Här har vi personer som vi behöver hjälp
              med. Kan ni hjälpa till?
            </seg>
            <seg xml:id="i-e2ec34ae0099795a-0">
              Det finns säkert fall som är väldigt konkreta där man, precis
              som Lars Lilja beskrev det, blir uppringd av tre fyra olika personer
              med olika grader av ömmande fall där en är i det ena systemet
              och en i ett annat.
            </seg>
            <seg xml:id="i-e6a91d1c36eefaff-0">
              Om jag ska vara helt ärlig vet jag inte om det finns någon bra
              lösning på det, för det är klart att vi med alla medel vill försöka
              se till att, precis som Lars Lilja sade, puffa fram dem som befinner
              sig lite längre ifrån för att på det sättet få dem lite närmare
              arbetsmarknaden och organisera om kön lite grann till deras förmån.
              Det är ungefär så man kan se det.
            </seg>
            <seg xml:id="i-944c4e1bfee675cd-0">
              Möjligen är det delvis oundvikligt att man ibland får den här
              typen av effekter, och då kommer man i ett rätt besvärligt prioritetsläge.
              Vem ska man prioritera framför vem när båda är i behov av stöd?
            </seg>
            <seg xml:id="i-6c1caef5f9fe5d36-0">
              Någonstans måste det, tror jag, utgå från den individuella bedömningen
              av vad personen har för nedsatt arbetsförmåga och på vilket sätt
              man kan hjälpa till.
            </seg>
            <seg xml:id="i-1a75a32b03c9e12e-0">
              Men om jag återgår till själva lönebidraget är jag glad att vi
              har höjt taket en gång och att vi har lagt ytterligare 1 miljard
              på lönebidrag, Samhallanställningar och andra saker. Men jag skulle
              gärna se att man kan höja taket igen, och jag kan mycket väl tänka
              mig att man ser över anordnarstödet i samband med det. Kommer
              det att hjälpa mot de här eventuella undanträngningseffekterna
              i arbetsmarknadspolitikens bortre dimension? Nej, förmodligen
              kommer det inte det. Det enda som kan hjälpa till där är möjligen
              att ekonomin går ännu lite bättre och att det blir fler arbeten
              så att kön blir kortare. I grunden är det så.
            </seg>
            <seg xml:id="i-a818f3b9a7a73243-0">
              Sedan tror jag att man får arbeta än mer effektivt tillsammans
              med kompletterande aktörer på olika vis. Vi har pratat en del
              om sociala företag, arbetskooperativ och annat som är bra komplement
              och bra aktörer på det sättet att det både handlar om ett bemötande
              och om en arbetsmetodik som vi har svårt att utveckla inom ramen
              för den offentliga Arbetsförmedlingen. Där är ett arbete påbörjat
              inom ramen för garantierna, men det behöver utvecklas. Utan tvekan
              är det så, för när man pratar med den typen av aktörer då tänker
              jag på fontänhusen, Basta företagskooperativ och den typen av
              aktörer som gör mycket av det här arbetet har vi lite problem
              i grundfinansieringen av verksamheten men också i styckefinansieringen
              att hitta betalningsmodeller som både ser till att göra det möjligt
              för dem att ta emot personer, att arbeta med dem effektivt och
              att försöka se till att slussa ut dem och som samtidigt värnar
              skattebetalarnas pengar och effektiviteten i våra system och annat.
            </seg>
            <seg xml:id="i-f8708aa8a39230c9-0">
              Vi vet alla att personer med lönebidrag eller som befinner sig
              i fas 3 har varit borta oerhört länge från arbetsmarknaden. Det
              här är förmodligen deras enda chans att ta sig tillbaka. Därför
              måste vi försöka hitta de här vägarna.
            </seg>
            <seg xml:id="i-b38d1ab178a7d098-0">
              Jag tror inte att det finns något lätt svar, men just när det
              gäller lönebidrag är jag definitivt beredd att titta över både
              taket och anordnarstödet.
            </seg>
          </u>
          <note type="speaker" xml:id="i-82a7cff58ce49142-0">
            Anf. 68 LARS LILJA (s):
          </note>
          <u who="lars_lilja_6d4148" xml:id="i-7d1a1fb2a583fb01-4">
            <seg xml:id="i-9ec3754a8d84fd7a-0">
              Herr talman! Jag tycker naturligtvis att det är jättebra att
              ministern är beredd att titta över taket, men jag hoppas att det
              inte blir ministern som gör det utan att det blir en ny regering
              som får titta över taket.
            </seg>
            <seg xml:id="i-0a328ff1775cd588-0">
              Anordnarstödet är som sagt en del, och då måste man fundera på
              om det bara ska utgå till dem som har den här 80-procentsgränsen
              eller om det ska kunna utgå till dem som har lite lägre stöd.
              Lösningen för den ideella sektorn är faktiskt att man skulle kunna
              tänka sig att specialbehandla den gentemot övriga aktörer på den
              här marknaden just av skälet att det är lite speciellt med den
              ideella sektorn när det gäller deras betalningsförmåga och deras
              möjlighet att effektivisera verksamheten.
            </seg>
            <seg xml:id="i-8143d181436a8976-0">
              Om jag är lönebidragsanställd hos ett företag som producerar
              någonting och mitt arbetshandikapp minskar så att jag blir effektivare
              kan förhoppningsvis företaget tjäna in pengarna på en bättre produktion
              eller genom att man klarar av sin verksamhet på ett effektivare
              sätt och kanske kan tjäna lite mer pengar. För den ideella organisationen
              finns inte den möjligheten. Man får lite mer hjälp med det man
              håller på med och det kanske fungerar bättre på kansliet, men
              det leder inte till att man kan öka intäkterna, för det är per
              definition inte en ideell organisations uppdrag att öka intäkterna,
              utan det handlar om att arbeta för medlemmarnas bästa.
            </seg>
            <seg xml:id="i-ce460964df3c5dfc-0">
              På så sätt menar jag att det finns en välgrundad tanke, och det
              skulle vara välmotiverat att ha en annan syn på lönebidragsanställningar
              just gentemot den ideella sektorn eftersom de inte kan kompensera
              bortfallet av stöd från staten och Arbetsförmedlingen med ökade
              intäkter till följd av att den anställda personen gör ett bättre
              arbete.
            </seg>
          </u>
          <note type="speaker" xml:id="i-edeeb7e35612ef31-0">
            Anf. 69 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-30">
            <seg xml:id="i-d75b803c4b2f1bfa-0">
              Herr talman! Det är en klok argumentation jag hör från Lars Lilja,
              och det är därför det finns en specialbehandling för de allmännyttiga
              organisationerna i och med att det utgår ett anordnarstöd. Räcker
              det? Ja, man kan naturligtvis diskutera både nivån och den 80-procentiga
              gränsen och ställa dem i relation till, på det sätt som Lars Lilja
              gör, vad det leder till när det gäller tillgången på andra platser
              och så vidare. Det måste naturligtvis vägas in i det hela.
            </seg>
            <seg xml:id="i-e61cac0bb6bcfc28-0">
              Både nivån på anordnarstödet och 80-procentsgränsen är jag inte
              emot att man ser över. Det gäller också taket i lönebidraget.
              Jag tycker att lönebidrag är en av de bättre uppfinningar vi har
              för att hjälpa personer med permanent nedsatt arbetsförmåga att
              nå ut på arbetsmarknaden. Jag är glad att 50 000 personer har
              lönebidrag i dag och skulle gärna se att det var fler. Det finns
              förmodligen fler som behöver det.
            </seg>
          </u>
          <note xml:id="i-6743a94e36a4b6b3-7">
            Överläggningen var härmed avslutad.
          </note>
          <note xml:id="i-90ca49a1be0280e5-0">
            13 § Svar på interpellation 2009/10:368 om heltid en rättighet
            även för kvinnor
          </note>
          <note type="speaker" xml:id="i-7d16aceff1fb04f1-0">
            Anf. 70 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-31">
            <seg xml:id="i-b3281ff208a7d308-0">
              Herr talman! Ann-Christin Ahlberg har frågat mig vad jag har
              gjort för att förbättra kvinnors möjligheter till heltid, vad
              jag avser att göra för att även kvinnor ska få rätt till heltider
              och om jag har för avsikt att ändra a-kassereglerna så att ofrivilligt
              deltidsarbetande inte missgynnas.
            </seg>
            <seg xml:id="i-acfca8628b43d835-0">
              Det är en central utgångspunkt att alla ska ha möjlighet att
              försörja sig på eget arbete. Statens viktigaste uppgift härvidlag
              är att skapa förutsättningar för en väl fungerande arbetsmarknad
              och att föra en politik som leder till tillväxt och fler jobb.
              Vad som i grunden krävs är hög efterfrågan på arbetskraft.
            </seg>
            <seg xml:id="i-fd13f5927e8e3bd7-0">
              Eftersom deltidsarbete och deltidsarbetslöshet är vanligast i
              kvinnodominerade sektorer såsom vård, omsorg och detaljhandel,
              är regeringens politik för arbete och företagande samt för att
              överbrygga den ekonomiska krisen oerhört viktig inte minst för
              kvinnor.
            </seg>
            <seg xml:id="i-880ce716e3e438aa-0">
              Att lagstiftningsvägen kommendera fram heltidstjänster är däremot
              en mycket trubbig metod. Det betänkande som lämnades av den av
              den förra regeringen tillsatta Heltidsutredningen (SOU 2005:105)
              mötte omfattande remisskritik. Kritiken avsåg dels att den föreslagna
              lagregleringen av en rätt till heltid var mycket komplicerad och
              svårtillämpad, dels att en lagstiftning skulle kunna leda till
              ökad arbetslöshet och en sämre fungerande arbetsmarknad.
            </seg>
            <seg xml:id="i-7fa63e012173e6ce-0">
              Det anfördes också principiella invändningar, även från fackligt
              håll. Det ansågs att frågan i första hand bör hanteras av arbetsmarknadens
              parter i kollektivavtal.
            </seg>
            <seg xml:id="i-a23f97a0002e7c03-0">
              Jag är av samma uppfattning. Kollektivavtalsreglering möjliggör
              hänsyn till verksamheternas olika förutsättningar och anpassning
              till arbetstagares olika behov. Enligt min mening råder det heller
              ingen tvekan om vilken väg lagstiftning eller kollektivavtal som
              bäst knyter an till den svenska modellen.
            </seg>
            <seg xml:id="i-c6ebfea870f9e338-0">
              Vad gäller Ann-Christin Ahlbergs fråga om deltidsreglerna i arbetslöshetsförsäkringen
              vill jag framhålla att arbetslöshetsförsäkringen är en omställningsförsäkring
              och att utgångspunkten i försäkringen är att människor ska ges
              förutsättningar för att hantera omställning mellan arbeten.
            </seg>
            <seg xml:id="i-2faccbe863727a5c-0">
              Deltidsarbete, för den som vill och kan arbeta mer, kan vara
              utmärkt under förutsättning att det handlar om en begränsad tid.
              Visar det sig att deltidsarbetet inte leder till ett heltidsarbete
              kan det vara mer effektivt att personen i stället söker arbete
              på heltid, detta eftersom erfarenheten visar att möjligheten att
              komma tillbaka i arbete minskar med tiden i arbetslöshet.
            </seg>
            <seg xml:id="i-1856a8ec45e82e7d-0">
              Jag har mot denna bakgrund inte för avsikt att göra några ytterligare
              ändringar i deltidsbestämmelserna i arbetslöshetsförsäkringen.
            </seg>
          </u>
          <note type="speaker" xml:id="i-a1db21f4e5fae846-0">
            Anf. 71 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-7a12809ccff8c8b3-0">
            <seg xml:id="i-d81f99286b6d0888-0">
              Herr talman! Tack, arbetsmarknadsministern, för svaret! Det är
              ett svar som känns ärligt eftersom det står klart att den moderatledda
              regeringen inte gör någonting för att heltid ska bli en rättighet
              även för kvinnor, utan man förväntar sig att någon annan ska fixa
              det. Nästan fyra år har gått och inget förslag har lagts fram
              för att förbättra detta. Det har bara blivit försämringar för
              den enskilda som är ofrivilligt deltidsanställd. Tydligt är att
              man väntar på att någon annan ska fixa det.
            </seg>
            <seg xml:id="i-fb9478a2bfb3fbb9-0">
              Varför tycker du, Sven Otto Littorin, att regeringen inte behöver
              göra någonting? Är ni nöjda med att kvinnor ska diskrimineras
              och vara nöjda med den sysselsättningsgrad de tvingas ha? Ska
              kvinnor alltid vara en reservarbetskraft för det avlönade arbetet
              eftersom ni inte har för avsikt att göra någonting?
            </seg>
            <seg xml:id="i-84817996d6775380-0">
              Det är helt klart att kvinnor och män möter olika verkligheter
              i sina jobb och sina lönekuvert. De kvinnodominerade yrkesgrupperna
              har ett större antal deltidstjänster, otryggare anställningar,
              högre arbetsrelaterad ohälsa och, inte minst, sämre lön. Kvinnorna
              har 84 procent av männens lön, räknat utifrån heltid. Det kan
              vi socialdemokrater inte acceptera.
            </seg>
            <seg xml:id="i-427c5c5469f1a78e-0">
              Om man tar exempelvis Kommunals organisationsområde, kommuner
              och landsting, ser man att mer än hälften arbetar deltid. Det
              är ungefär en kvarts miljon anställda. Nio av tio som arbetar
              deltid är kvinnor. För en kvarts miljon människor som år 2008
              arbetade deltid var genomsnittslönen per månad knappt 12 000 kronor,
              vilket jag tror att vi alla förstår inte är lätt att försörja
              sig på.
            </seg>
            <seg xml:id="i-ba955d61650692dd-0">
              Vi vet att många arbetat så i många år hos en och samma arbetsgivare.
              Över 80 procent i Kommunals undersökning hade skriftligt ansökt
              om att få arbeta heltid eller öka sin sysselsättningsgrad, något
              som inte gett resultat. Nio av tio fick direkt ett nej på sin
              ansökan. Rätten till heltid är ett led i att skapa sjysta villkor
              även för kvinnor. Det handlar också om rätten till en egen försörjning.
              Det påverkar inte bara lönekuvertet just nu utan också framtidens
              pensioner.
            </seg>
            <seg xml:id="i-e9af4bd6afccd9cf-0">
              Socialdemokraterna, Miljöpartiet och Vänsterpartiet har tillsammans
              i sitt budgetalternativ satsat 1 miljard under två år för att
              snabba på arbetet med heltidstjänster i kommuner och landsting.
              Vi vill och ska hjälpa till att fixa det. Det står helt klart
              att arbetsmarknadens parter inte fixat det hittills.
            </seg>
            <seg xml:id="i-f98e87678d0e6eae-0">
              Vi politiker måste våga ta tag i frågan på allvar där vi själva
              är arbetsgivare, bland annat i kommuner och landsting. Dessutom
              är det hög tid att arbetsgivarna slutar se problemen och i stället
              upptäcker möjligheterna. Det tjänar vi alla på. Det hör hemma
              i ett modernt samhälle. Det behöver inte bli delade turer och
              fler helger, utan man måste våga se mer modernt på det. Det ska
              gå att förena arbetsliv med familjeliv, för det hör hemma här
              och nu.
            </seg>
          </u>
          <note type="speaker" xml:id="i-9016ef6e9bc0db4f-0">
            Anf. 72 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-32">
            <seg xml:id="i-012915aa95cc5325-0">
              Herr talman! Det är lätt att ansluta sig till den synpunkten.
              Problemet är bara att lagstiftning är helt fel väg att gå. 24
              av 28 remissinstanser dömde ut den vägen när utredningen lades
              fram, bland annat TCO, Saco, Ams med flera. Det gjorde man med
              motiveringen att lagstadgad rätt till heltid är omöjligt, alltför
              komplicerat, att införa och riskerar att leda till rätt till nolltid
              i stället för rätt till heltid, det vill säga ökad arbetslöshet
              och ökat utanförskap. Den vägen bör vi alltså avföra; det är helt
              fel väg att gå.
            </seg>
            <seg xml:id="i-371aa3900fa6afb5-0">
              Vad gör man då? Jo, om man konstaterar, som man bör göra, att
              kommunsektorn är ett av de områden där det fungerar sämst kan
              man också konstatera att i nästan samtliga kommuner är kommunen
              själv den största arbetsgivaren. Låt mig ta Eskilstuna som exempel.
              De har 6 000 anställda i kommunen. Att en arbetsgivare med 6 000
              anställda inte kan ordna heltid till de 20, 30, 40, 50 ofrivilligt
              deltidsanställda som finns där är, med förlov sagt, nys. Det behövs
              ingen miljard för det. Det behövs en bättre arbetsledning, det
              är vad som behövs.
            </seg>
            <seg xml:id="i-c83ec493f1f23f4a-0">
              Därför tycker jag att vi har ett gemensamt ansvar jag har påpekat
              det säkert 73 gånger i denna kammare att påverka våra kommunpolitiker
              runt om i landet och säga till dem att nu får de ta sitt arbetsgivaransvar,
              på samma sätt som Ilija Batljan gjorde i Nynäshamn eller som man
              gjorde i det borgerligt styrda Linköpings kommun. Där har man
              rätt till heltid, om man så önskar, när man är kommunanställd.
              Det är bra. Vi har en borgerlig och en socialdemokratisk kommun
              som gått före. Då ska vi försöka att gemensamt se till att våra
              respektive företrädare i de olika kommunerna gör på samma sätt.
              Det är nämligen nys att de inte kan ta sitt arbetsgivaransvar
              och göra just detta.
            </seg>
            <seg xml:id="i-43fd5e7d01569a71-0">
              Jag är därför mycket glad att man i årets avtalsrörelse i kommunsektorn
              slöt ett avtal om detta. En partsgemensam arbetsgrupp tillsätts
              för att öka antalet heltidsanställningar och främja en hållbar
              arbetstidsförlängning. Det är alldeles utmärkt att man nu får
              lite tryck i den frågan, precis där det hör hemma.
            </seg>
            <seg xml:id="i-bbdf10dc30bb417d-0">
              Vi har i säkert tre år haft debatter i kammaren om deltidsbegränsning
              i a-kassan. Det har varit hög ljudnivå på dessa debatter. Därför
              var det intressant att konstatera att oppositionen i sin gemensamma
              budgetmotion inte vill ta bort deltidsbegränsningen i a-kassan,
              detta sagt med tanke på hur mycket den kritiserats. Ni vill inte
              ta bort den, Ann-Christin Ahlberg. Ni vill ha den kvar. Ja, det
              är intressant. Varifrån kom då all luft under de gångna tre åren?
              Det kan man verkligen fråga sig.
            </seg>
            <seg xml:id="i-6cf6b415c1f21979-0">
              Vi vet att från det att vi presenterade förslaget sjönk deltidsarbetslösheten
              under det första året med en femtedel. Det har alltså haft effekt.
              LO-Tidningen hade ett stort uppslag bara någon månad efteråt där
              den socialdemokratiske ordföranden i kyrkogårdsnämnden i Ystad
              sade att de nu inte hade något annat val än att ge Inga och Berit,
              eller vad de nu kunde heta, heltid. De hade varit ofrivilligt
              deltidsanställda 18 respektive 35 år. Tänk att det skulle behövas
              en förändring från en borgerlig regering för att den socialdemokratiskt
              styrda kyrkogårdsförvaltningen i Ystad skulle ta sitt arbetsgivaransvar!
              Det är för mig helt obegripligt.
            </seg>
            <seg xml:id="i-c014dc5265e188b9-0">
              Det gamla systemet, där man i extremfallet kunde deltidsstämpla
              i upp till 18 år, var ett effektivt sätt att ta bort arbetsgivaransvaret
              i de här frågorna och skjuta över kostnaden för detta uteblivna
              arbetsgivaransvar till den enskilde som deltidsstämplare och till
              skattebetalarna via a-kassorna. Det var en usel politik. Arbetsgivarna
              ska ta sitt ansvar och se till att erbjuda heltid till dem som
              vill ha det. Det kan man göra avtalsvägen, och det går inte att
              förneka att de stora arbetsgivarna, som kommunerna alltid är,
              verkligen ska kunna ta det ansvaret. Har man 6 000 anställda kan
              man organisera arbetet bättre. Det behövs ingen miljard för att
              göra det. Det behövs lite råg i ryggen.
            </seg>
          </u>
          <note type="speaker" xml:id="i-e6736bb5dd951004-0">
            Anf. 73 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-7a12809ccff8c8b3-1">
            <seg xml:id="i-041aaca9d316b215-0">
              Herr talman! Som kvinna är jag rätt van vid att män inte lyssnar
              på mig. Men i Sveriges riksdag tycker jag att arbetsmarknadsministern
              borde ha för avsikt att lyssna på vad jag säger i min debatt.
              Det är jag som har ställt denna interpellation till ministern.
              Jag sade inte ett endaste ord om lagstiftning om heltid i mitt
              anförande. Jag pratar om att vi vill satsa den här miljarden på
              att få i gång och hjälpa de olika parterna. En av parterna är
              vi.
            </seg>
            <seg xml:id="i-810559661563c746-0">
              Jag kan hålla med ministern om att vi säkert behöver bättre arbetsledning.
              Men vad har ni då gjort för att få bättre arbetsledning i kommuner
              och landsting? Jag kan också hålla med om att utbildningsnivån
              och ledningen inte alltid är den bästa. Man får kanske inte heller
              rätt förutsättningar. Men då måste man jobba för det aktivt. Det
              vi säger att vi vill satsa miljarden på under de här två åren
              är bland annat att få i gång det arbetet. Vi vet att det inte
              behöver kosta mer när vi väl har fått i gång det. Men vid uppstart
              kanske man i form av olika projekt behöver se till att man får
              rätt grundbemanning för heltidssysselsättningsgraden.
            </seg>
            <seg xml:id="i-5e48d18f2c820444-0">
              Nu är det inte säkert att alla önskar heltid heller. Man kanske
              vill ha en lägre sysselsättningsgrad. Men det vi tycker är viktigt
              är att man får den sysselsättningsgrad man tycker är rimlig för
              en själv och framför allt att kvinnor ska ha rätt till heltid
              om de så önskar.
            </seg>
            <seg xml:id="i-65120030bb3948a0-0">
              Det är också väldigt viktigt att man tar hänsyn till hur det
              ser ut med försörjningsansvaret. Många gånger finns det gamla
              traditioner som innebär att män ska ha både mer betalt och högre
              sysselsättningsgrad bara för att de är försörjare. Vi fick i arbetsmarknadsutskottet
              en föredragning om hur det ser ut just nu med vilket försörjningsansvar
              man har. Om man tittar på ensamstående män och kvinnor kan man
              se att antalet ensamstående kvinnor med barn är 32 800, medan
              antalet ensamstående män med barn är 5 400. Det är väldigt stor
              skillnad. Om man då vet att kvinnor med största sannolikhet har
              mer deltid och i genomsnitt 84 procent av en mans lön om de har
              heltid kan man förstå att det är väldigt viktigt att man jobbar
              med de här sakerna.
            </seg>
            <seg xml:id="i-4fb2d6831f0bd796-0">
              När det gäller a-kassan kan jag nämna lite kort, för jag vet
              att det är fler interpellanter här i dag som säkert tar upp det,
              att det inte bara är en del i a-kassan som den borgerliga regeringen
              har ändrat i, utan flera saker. Just dessa saker har missgynnat
              kvinnor mer än män. Nu vet inte jag om Sven Otto Littorin kan
              a-kassans regler fullt ut och förstår detta. Men både beräkningsunderlaget
              och taket med mera påverkar. Om man räknar med personer som är
              frånvarande av en eller annan anledning är det mycket mer än bara
              deltidsstämplingen som har försämrat för deltidsarbetslösa kvinnor
              och som arbetsmarknadsministern bär ansvar för.
            </seg>
          </u>
          <note type="speaker" xml:id="i-59251563ca057f0b-0">
            Anf. 74 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-33">
            <seg xml:id="i-2ad3c067681dbd5c-0">
              Herr talman! Socialdemokraterna vill inte ta bort deltidsbegränsningen
              i a-kassan, och de vill eller vill inte, beroende på vem man frågar,
              lagstifta om rätt till heltid. Det enda de vill är att betala
              kommunerna 1 miljard för att de ska ta sitt arbetsgivaransvar.
              Jag vet inte om jag tycker att det är en särskilt bra idé att
              lägga 1 miljard på att förmå kommunerna att göra det som de borde
              göra och som också är utgångspunkten i det kollektivavtal som
              har slutits i avtalsrörelsen i år. Men à la bonne heure! De har
              naturligtvis rätt att lägga pengarna på det de vill i sina budgetar.
            </seg>
            <seg xml:id="i-ea19caa3d86901df-0">
              Jag konstaterar bara att det i grunden naturligtvis är ett problem
              när personer är ofrivilligt deltidsarbetslösa och inte har möjlighet
              att arbeta i den omfattning de vill. Jag såg en LO-undersökning
              för inte så länge sedan. Ungefär 108 000 personer i LO-leden vill
              arbeta mer än de gör i dagsläget. Vi kan titta i SCB:s undersökningar
              och annat när det gäller personer som har ett arbetsutbud som
              inte är tillfredsställt, det vill säga har möjligheten och viljan
              att arbeta mer. Det är många personer som vill göra det.
            </seg>
            <seg xml:id="i-8fadadd85ca82fb2-0">
              Vad vi borde göra är att sätta press på kommunerna, för det är
              i första hand där det är problematiskt, att ta det arbetsgivaransvar
              som de borde ta och göra som i Nynäshamn eller Linköping, en socialdemokratiskt
              styrd kommun och en borgerligt styrd kommun, erbjuda heltid till
              dem som vill ha det. Det är ingen pengafråga, utan i huvudsak
              en organisationsfråga, och det måste kunna gå att lösa.
            </seg>
            <seg xml:id="i-f5ed0509a3bc3986-0">
              Vad kan man göra utöver det? Jag är övertygad om att det i grunden
              handlar om att vi måste se till att det finns fler arbetstillfällen.
              Det vore konstigt annars. Det behövs en ekonomi som fungerar,
              där det finns kunder som köper och där det finns tillväxt. Man
              blir lite orolig när man tittar på De rödgrönas politik. Det gäller
              kanske inte så mycket Socialdemokraterna eller Ann-Christin Ahlberg,
              som jag har stor respekt för. Vi tycker nog samma sak, att det
              är bra att arbeta. Men era koalitionspartner vill att vi ska arbeta
              mindre. Det är friår, fast det kallas någonting annat numera,
              arbetstidsförkortning räknat i veckotid och dagsförkortning med
              färre arbetade timmar både per dag och per vecka. Hur många fler
              heltidsjobb blir det när vi ska arbeta mindre, som era koalitionspartner
              vill? Det övergår mitt förstånd, om jag ska vara ärlig. I dagsläget
              behöver vi vara fler som arbetar mer om vi ska ha råd med pensioner,
              vård och omsorg framöver, inte fler som arbetar mindre.
            </seg>
          </u>
          <note type="speaker" xml:id="i-cac03e400343e1c8-0">
            Anf. 75 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-7a12809ccff8c8b3-2">
            <seg xml:id="i-f3d1c66c515d46ef-0">
              Herr talman! Jag får ställa mina frågor igen. Vad vill ministern
              göra för att komma till rätta med detta? Denna problematik har
              funnits i många år, och det har inte blivit bättre under de borgerliga
              åren. Det är fyra år som verkligen har gått till spillo, för man
              har inte drivit frågan framåt över huvud taget. Vi har också sett
              att den ekonomiska klyftan mellan kvinnor och män ökar.
            </seg>
            <seg xml:id="i-ce199a646297530c-0">
              När det gäller att vissa inte vill arbeta mer måste vi som är
              politiker, i alla fall i kommuner och landsting, där vi kan påverka
              och där vi har arbetsmiljöansvaret och arbetsgivaransvaret, se
              med största allvar på att vi måste ha ett arbetsliv och en arbetsorganisation
              som gör att man klarar av att förena arbetsliv och familjeliv.
              Men då måste man ha en vilja till det. Jag har mött väldigt många
              kvinnor som säger att de inte skulle orka jobba heltid. Men då
              är problemet något annat: att arbetsmiljön är sådan att ingen
              egentligen borde jobba i den miljön. Det är det som skiljer den
              manliga och kvinnliga världen. I den kvinnliga världen trycker
              vi bara in mer och mer arbetsuppgifter som ska utföras på kortare
              och kortare tid. Där kan vi påverka.
            </seg>
            <seg xml:id="i-aacad0ccecde55e1-0">
              Jag vill fortfarande vädja till arbetsmarknadsministern att svara:
              Är du nöjd med att fler och fler kvinnor får otryggare anställningar?
              Är du nöjd med att fler och fler kvinnor får deltidsarbete? Är
              du nöjd med att visstidsanställningarna ökar, speciellt för kvinnor?
            </seg>
            <seg xml:id="i-b34c03151aceabde-0">
              Jag tycker att det 2010 måste vara en självklarhet att en kvinna
              ska kunna försörja sig och sin familj likaväl som en man.
            </seg>
          </u>
          <note type="speaker" xml:id="i-28a50f2bca0e9797-0">
            Anf. 76 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-34">
            <seg xml:id="i-544b8978ea2fec94-0">
              Herr talman! Det håller jag med om. Jag har sagt det förr och
              säger det gärna igen: Kvinnor arbetar mindre, tjänar mindre, styr
              mindre och äger mindre än män gör i Sverige. Det är en skamfläck,
              höll jag på att säga. Så borde det inte få vara. Det är absolut
              självklart. Därmed också sagt att jag absolut inte är nöjd med
              att allas arbetsutbud inte kommer att kunna komma oss andra till
              del. Det är det som det handlar om.
            </seg>
            <seg xml:id="i-149ecafe7a995f51-0">
              Vi behöver varenda kotte på svensk arbetsmarknad om vi ska ha
              råd med skola, vård, barnomsorg och allt annat framöver. Det gäller
              också dem som har ofrivillig deltid.
            </seg>
            <seg xml:id="i-4a70072fef22c772-0">
              Ann-Christin Ahlberg gjorde en klok uppdelning där. Det finns
              de som inte vill arbeta heltid. Det är inte det stora problemet.
              Vill någon inte kan man inte tvinga någon. Det finns de som inte
              orkar och inte får men som vill. Där finns uppenbart ett problem.
            </seg>
            <seg xml:id="i-eba85363a2159550-0">
              För dem som inte orkar eller kan men egentligen skulle vilja
              handlar det väldigt mycket om att det är en arbetsmiljöfråga.
              Det handlar om att ta arbetsgivaransvar för att se till att organisera
              om arbetet så att människor klarar av att arbeta på det sätt de
              vill göra eller att de på annat sätt har möjlighet att hitta ett
              annat arbete som passar deras förmåga bättre.
            </seg>
            <seg xml:id="i-d0cbafb471bd0f7b-0">
              Att inte få men vilja är det som vi egentligen pratar om. Det
              är ett stort bekymmer. Man kan tänka sig olika alternativa vägar.
              Jag tror inte på lagstiftningsvägen. Det har jag sagt tidigare.
              När det gäller deltidsstämplingen var det ett sätt att försöka
              konstatera att man inte har en obegränsad tid, utan att det är
              en omställningsförsäkring mellan två arbeten. Det handlar inte
              om att toppa upp och ta ifrån arbetsgivaren ansvaret att organisera
              arbetet på ett sådant sätt att man tar arbetsgivaransvaret.
            </seg>
            <seg xml:id="i-4d70888d746f8fc2-0">
              Räcker det? Nej, förmodligen inte. Det behöver göras mer. Jag
              tycker att vi gemensamt skulle kunna sätta större press på våra
              kommuner att ta arbetsgivaransvaret. Jag tror inte att det är
              miljarden som kommer att lösa problemet. Det behövs nog en hårdare
              politisk styrning av kommunerna för att få dem att göra som Nynäshamn
              och Linköping har gjort och erbjuda heltid till dem som vill ha
              det.
            </seg>
            <seg xml:id="i-498eeee989c5b30d-0">
              Man kan inte säga att vare sig Nynäshamn eller Linköping är kommuner
              med dålig ekonomi, utan det är kommuner som går bra. De kan göra
              på det här sättet, och det är bra.
            </seg>
          </u>
          <note xml:id="i-6743a94e36a4b6b3-8">
            Överläggningen var härmed avslutad.
          </note>
          <note xml:id="i-05819bb22051a3cc-0">
            14 § Svar på interpellation 2009/10:369 om ekonomiska intressen
            och arbetsmiljön
          </note>
          <note type="speaker" xml:id="i-f7c2cb34cdbecabd-0">
            Anf. 77 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-35">
            <seg xml:id="i-06add3750f1eeb28-0">
              Herr talman! Sylvia Lindgren har frågat mig vilka åtgärder jag
              avser att vidta för att inte privata ekonomiska intressen ska
              ta överhanden i det fortsatta arbetsmiljöarbetet.
            </seg>
            <seg xml:id="i-522f8b7002d0d1dc-0">
              Jag vill börja med att säga att ekonomiska intressen och lönsamma
              företag inte står i motsatsförhållande till god arbetsmiljö. Tvärtom
              är det så att god arbetsmiljö stärker lönsamhet och utveckling
              och är en konkurrensfaktor. Det finns forskningsbelägg som visar
              att lönsamma företag har god arbetsmiljö och att företag med god
              arbetsmiljö är lönsamma.
            </seg>
            <seg xml:id="i-b085be8c1e4f3910-0">
              På kort sikt kan företag kanske spara pengar genom att ha låga
              ambitioner för arbetsmiljö, men vi har ett regelverk som säkerställer
              att tillräcklig skyddsnivå för anställda upprätthålls.
            </seg>
            <seg xml:id="i-e88d35d2f8ddb733-0">
              Inom Arbetsmiljöverkets tillsynsarbete utförs fler inspektioner
              per inspektör än tidigare, vilket visar på en ökad effektivitet.
              Antalet krav i tillsynsbesluten har också ökat vilket tyder på
              att verkets arbete med urvalsmetoder för att identifiera de mest
              riskfyllda arbetsställena har gett resultat. För att öka inspektörernas
              närvaro på arbetsplatserna ser verket över hela inspektionsprocessen.
            </seg>
            <seg xml:id="i-72ac2a3ebe037082-0">
              Sylvia Lindgren inleder sin interpellation med att påpeka att
              arbetsmarknaden är under ständig förändring. Vi måste inte bara
              förhålla oss till förändringarna utan vara med och driva utvecklingen
              inom arbetsmiljön. För att möjliggöra detta har regeringen gjort
              omprioriteringar. Nya satsningar har gjorts inom arbetsmiljöområdet.
            </seg>
            <seg xml:id="i-ebbb146e76a3fde5-0">
              I budgetpropositionen för 2010 gjordes en satsning om totalt
              24 miljoner kronor under åren 20102012 för att Arbetsmiljöverket
              i ett pilotprojekt ska genomföra en försöksverksamhet och prova
              en kompletterande tillsynsmetod för att nå fler arbetsplatser.
            </seg>
            <seg xml:id="i-550017c080ec82ba-0">
              Därutöver gjordes en nivåhöjning där anslaget för Arbetsmiljöverket
              ökas successivt under perioden 20092011 för att bland annat ta
              fram och sprida ny kunskap. Tillskottet innebär en sammanlagd
              nivåhöjning av anslaget med 57 miljoner kronor från och med 2011.
            </seg>
            <seg xml:id="i-dbbcb48f16626635-0">
              Sylvia Lindgren tar också upp det arbete med regelförenkling
              som pågår inom EU som ett hot mot hälsa och säkerhet på svenska
              arbetsplatser.
            </seg>
            <seg xml:id="i-d25d4d6521aeb722-0">
              På arbetsmiljöområdet är de flesta av de administrativa kostnaderna
              för företagen kopplade till EU-regler, exempelvis hur maskiner
              ska utformas. Det är därför positivt att kommissionen har tagit
              fram idéer för förenklingar. Förslagen syftar ytterst till att
              ge bättre förutsättningar för företagande och sysselsättning.
            </seg>
            <seg xml:id="i-87764bce3d0a078b-0">
              Flertalet av de åtgärder som föreslås av kommissionen på arbetsmiljöområdet
              handlar om hur man kan ge information och råd till företag, så
              att de får hjälp att tillämpa gällande regler enkelt och effektivt.
              Därutöver tar kommissionen upp en förändring rörande skriftlig
              riskanalys i små företag som utför arbeten med små risker. Regeringens
              uppfattning är att det inte ska göras förändringar som leder till
              att effekterna av regler för att säkra arbetsmiljön tunnas ut.
            </seg>
            <seg xml:id="i-29624ef77d24d3a5-0">
              Oavsett om arbetet med att vidareutveckla arbetsmiljöområdet
              bedrivs nationellt eller på EU-nivå både kan och ska det bedrivas
              utan att det leder till lägre skyddsnivåer och ökade risker för
              anställda.
            </seg>
            <seg xml:id="i-ff07cba3d6afbf78-0">
              God arbetsmiljö bidrar till både konkurrenskraft och lönsamhet.
              Något motsatsförhållande finns således inte.
            </seg>
          </u>
          <note type="speaker" xml:id="i-b47a3d5ea7cb1044-0">
            Anf. 78 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-57061d39abe7bb99-0">
            <seg xml:id="i-2e37f27fd2ae2f81-0">
              Herr talman! Tack för svaret, arbetsmarknadsministern! Svaret
              visar att vi har en hel del olika uppfattningar om de här frågorna.
              Redan i andra stycket säger Sven Otto Littorin att ekonomiska
              intressen och lönsamma företag inte står i motsatsförhållande
              till god arbetsmiljö. Det är för mig, herr talman, ett önsketänkande.
              Jag skulle önska att det var så.
            </seg>
            <seg xml:id="i-53b1a4c39112f11c-0">
              Vad jag förstår håller inte Sven Otto Littorin med mig när jag
              påstår att arbetsgivarsidan splittras upp alltmer. Arbetsplatserna
              blir ofta allt mindre. Antalet underleverantörer blir allt fler.
              Det är inte unikt med arbetstagare som hyrs in för projekt eller
              tillfällig arbetsbelastning. Det har vi talat om förut här i dag.
              Det försvårar också det systematiska och förebyggande arbetsmiljöarbetet.
            </seg>
            <seg xml:id="i-720a02cc1e593529-0">
              Lägg därtill att visstidsanställningarna ökar och att gruppen
              som inte kan göra sig förstådd på arbetsplatser accelererar. Detta
              sammantaget innebär naturligtvis stora påfrestningar på det funktionsdugliga
              och systematiska arbetsmiljöarbetet. Det är ett bekymmer. Man
              känner sig inte hemma på jobbet. Man är bara där tillfälligt och
              ingår inte i organisationen och det dagliga arbetet. Det är ett
              bekymmer i påverkan där arbetsmiljön har en stor betydelse.
            </seg>
            <seg xml:id="i-44f901e26ac54c5f-0">
              I nästa stycke säger ministern: Vi har ett regelverk som säkerställer
              att tillräcklig skyddsnivå för anställda upprätthålls. Där reagerar
              jag också. I gårdagens Svenska Dagbladet står det med feta rubriker:
              Olyckorna blir fler på arbetsplatserna. Efter flera år med färre
              arbetsplatsolyckor märks nu ett trendbrott. Vårens dystra facit,
              där bland annat två personer avled bara i förra veckan, visar
              en ökning på 11 procent.
            </seg>
            <seg xml:id="i-568a89740d4b0874-0">
              En byggnadsarbetare i Kallhäll får en tre ton tung vägg över
              sig och avlider av sina skador. En chaufför blir överkörd av en
              truck i Västerås. En underhållsarbetare vid kärnkraftverket i
              Oskarshamn omkommer vid en olycka i en turbinhall. En anställd
              blir påkörd och dödad av ett tåg i tunnelbanan i Helsingfors.
              Dödsolyckan vid LKAB i maj är ytterligare ett tragiskt exempel
              samt en chaufför som blev fastklämd nu i söndags, tror jag att
              det var. Vi ser i pressen i dag att det i går var en kvinna som
              omkom när hon skulle se över en lastbil och en balk föll över
              henne, och ytterligare en person blev skadad.
            </seg>
            <seg xml:id="i-a9ba72b498ae525f-0">
              Under 2008 inträffade 100 000 arbetsolyckor med efterföljande
              sjukfrånvaro. Flest olyckor anmäls av unga män. Bland kvinnor
              är det kvinnor över 55 år som drabbas mest. Där är det belastningsskadorna
              som ökar. Stressfaktorn har naturligtvis en stor betydelse i många
              av fallen och den otydliga arbetsorganisationen.
            </seg>
            <seg xml:id="i-3abb0535a7843976-0">
              Menar verkligen Sven Otto Littorin det han skriver i svaret,
              att vi har ett regelverk som säkerställer att tillräcklig skyddsnivå
              för anställda upprätthålls? Det är min konkreta fråga, herr talman.
            </seg>
          </u>
          <note type="speaker" xml:id="i-02176950342a3824-0">
            Anf. 79 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-36">
            <seg xml:id="i-713bb84fca1f6594-0">
              Herr talman! Svaret på den konkreta frågan är ja. Arbetsplatsolyckorna
              har minskat kraftigt sedan 2004. Dödsolyckorna har minskat kraftigt
              sedan 2004, och de arbetsplatsrelaterade sjukdomarna likaså. I
              maj i år har 19 personer omkommit på sina arbeten. Samma siffra
              förra året var 24, och året dessförinnan 31.
            </seg>
            <seg xml:id="i-ca3adc52b9e9f7cb-0">
              Självklart är det så att ingen ska behöva gå till jobbet och
              riskera att skadas eller avlida på jobbet. Det vet jag att Sylvia
              Lindgren och jag är helt överens om. Det är alldeles självklart
              att det ska vara på det sättet. Därför är det bra när statistiken
              går åt rätt håll.
            </seg>
            <seg xml:id="i-c600e75ce66e4b19-0">
              Är det så att den statistik vi nu ser under några tidiga månader
              håller sig året ut är det oroväckande. Då finns det anledning
              att titta över det och se vad det beror på. Vi gjorde en sådan
              sak förra året när vi gav i uppdrag till Arbetsmiljöverket att
              titta på de största riskbranscherna.
            </seg>
            <seg xml:id="i-a25c78d2f3c61015-0">
              Det handlar framför allt om jord- och skogsbruk och byggindustrin.
              Det finns många arbetsplatser där man jobbar ensam. Det är inte
              sällan äldre män inom jord- och skogsbruk som tar lite för stora
              risker och inte riktigt tänker igenom vilka konsekvenser det kan
              få.
            </seg>
            <seg xml:id="i-b29d6b99693db810-0">
              Därför var det bra att vi till exempel genomförde byggplatsdirektivet
              i svensk lagstiftning som tydliggör att byggherren har hela ansvaret.
              Därför är det bra att bemanningsföretagsanställda, till exempel,
              omfattas av precis samma regler som de andra som är anställda
              direkt av företaget när det gäller skyddsombud och arbetsmiljöregler
              i övrigt. Därför är det bra att vi tillsammans med Jordbruksdepartementet
              har gjort en ordentlig informationssatsning för de ensamarbetande
              jordbrukarna på samma tema. Därför är det bra att vi också nu
              via våra ambassader ökar informationen till dem som söker arbets-
              och uppehållstillstånd i Sverige för att på det sättet informera
              om vilka regler som gäller och vart man kan vända sig om man har
              problem.
            </seg>
            <seg xml:id="i-cf3b51fe4c1aed00-0">
              Om vi återgår till interpellationen är det klart att det finns
              exempel på arbetsgivare som vill gå genvägar. De struntar i arbetsmiljön
              och tror att det är genvägen till ett bättre fungerande arbetsliv
              eller högre vinster, snarare. Det är ett oerhört kortsiktigt sätt
              att se på saken. Vad jag försökte säga förut är att egentligen
              all forskning visar att det faktiskt är det omvända förhållandet,
              det vill säga att företag som erbjuder god arbetsmiljö uppvisar
              högre vinster än andra företag. Högre vinster visar också, omvänt,
              de företag som tar arbetsmiljön på allvar.
            </seg>
            <seg xml:id="i-9e5461174f16beb0-0">
              Det är kanske förknippat med en initial kostnad att göra på det
              sättet. Därför tror jag att det blir oerhört viktigt att försöka
              hitta nya vägar framåt när det gäller arbetsmiljön. Man ska försöka
              bli bättre på att med ekonomiska styrmedel eller på andra vis
              göra det tydligt för arbetsgivarna att genväg är snålväg och att
              det inte är någon bra idé. Det bör vara så att vi kan visa att
              man också gör ett företag lönsamt genom att ha en god arbetsmiljö
              och erbjuda det till sina medarbetare. Det ska bli en konkurrensfaktor
              och en rekryteringsfaktor även framöver.
            </seg>
            <seg xml:id="i-0d652d1e7075cf9d-0">
              Nu håller vi på med en nationell arbetsmiljöstrategi som kommer
              att föreläggas riksdagen inför sommaruppehållet. Den syftar till
              att samla ihop den tillgängliga kunskapen och peka ut ett antal
              områden som vi menar att man måste fortsätta att arbeta med för
              att man ska få detta på plats på ett tydligare sätt än hittills.
            </seg>
            <seg xml:id="i-03b26d02371dc09d-0">
              Det handlar naturligtvis inte om gröna klistermärken. Det är
              ett exempel på hur man har försökt agera i Danmark. Det viktiga
              är inte klistermärkena och deras utformning, utan det handlar
              om att hitta det sätt på vilket vi åskådliggör att en god arbetsmiljö
              också är vinst för både företaget, den enskilda och samhällsekonomin.
            </seg>
          </u>
          <note type="speaker" xml:id="i-8927c58cc0866003-0">
            Anf. 80 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-57061d39abe7bb99-1">
            <seg xml:id="i-410f8bd2e866cb11-0">
              Herr talman! Det råder ingen tvekan om att stressfaktorer och
              otrygghet i arbetslivet påverkar arbetsmiljöarbetet, inte minst
              det systematiska arbetsmiljöarbetet. Det är lätt att fokusera
              på dödsfall och svåra olyckor. De är jättetydliga, och det är
              sådant som egentligen bara inte får hända.
            </seg>
            <seg xml:id="i-3ed7f577b1d4f276-0">
              Därför har vi socialdemokrater tillsammans med Vänstern och Miljöpartiet
              ansett att vi måste höja ribban i de här frågorna. Vi har tagit
              fram ett förslag för en bättre arbetsmiljö och ett friskare arbetsliv.
              Däri ligger också en nollvision. Men inte heller detta räcker.
              Vi vet att det dör flera tusen personer varje år i olyckor och
              sjukdomar som på något sätt är arbetsrelaterade. Mycket av detta
              är gömt under mattan. Vi vet även att det inte rapporteras in
              därför att antalet skyddsombud med flera har blivit färre. Det
              påverkar också statistiken. Det är viktigt, herr talman, att vi
              är medvetna om det.
            </seg>
            <seg xml:id="i-c7f8a0420e69afbf-0">
              Låt mig återgå till det svar som jag har fått på interpellationen.
              Sven Otto Littorin säger i ett stycke i svaret att inom Arbetsmiljöverkets
              tillsynsarbete utförs fler inspektioner per inspektör än tidigare,
              vilket visar på en ökad effektivitet. Den borgerliga regeringen
              har ju sett till att antalet inspektörer har skurits ned med 30
              procent. Det är nog rätt att varje inspektör gör fler inspektioner
              än tidigare, men det är långt ifrån tillräckligt.
            </seg>
            <seg xml:id="i-f4fb93affade1605-0">
              Dessutom fick jag höra i dag när jag var bland annat i Hallsberg
              och pratade om de här frågorna att inspektionerna går väldigt
              fort och att man kan ifrågasätta kvaliteten. Det är klart; stressar
              man på här för att man vill ha ett bra resultat att peka på när
              det gäller antalet inspektioner som görs är det detta som är i
              fokus och inte kvaliteten i arbetsmiljöarbetet.
            </seg>
            <seg xml:id="i-454146577a9f047f-0">
              I nästa stycke i svaret slår man sig för bröstet över en satsning
              på totalt 24 miljoner till Arbetsmiljöverket under 20102012 i
              ett pilotprojekt som ska genomföras i en försöksverksamhet. Man
              ska prova en kompletterande tillsynsmetod för att nå fler arbetsplatser.
              Jag förstår av tidigare inlägg från Sven Otto Littorin att det
              är de leende gubbarna, smilisarna, som åberopas.
            </seg>
            <seg xml:id="i-7d16165d176ac433-0">
              Men, Sven Otto Littorin, så länge det inte finns resurser att
              besöka alla arbetsplatser vore det då inte bättre att se till
              att pengar används för att förbättra det svenska system som vi
              har? Jag tror att regeringen behöver tänka om i de frågorna för
              att kunna vidareutveckla skyddsombuden och det dagliga arbetet
              ute på arbetsplatserna.
            </seg>
            <seg xml:id="i-f6def1eca993eb8f-0">
              Därefter är det regelförenklingsarbetet som gäller. Vi har tidigare
              haft en diskussion här om Stoiber och den grupp som har jobbat
              med detta. Nu finns det också en rapport som är skriven av Laurent
              Vogel som är chef för ETUI:s avdelning för arbetsmiljöfrågor.
              Rapporten avslöjar regelförenklingens dolda agenda.
            </seg>
            <seg xml:id="i-307f671b31c07638-0">
              Det är ganska tydligt att detta utgör ett rejält hot mot det
              värn som har byggts upp på arbetsmarknaden i syfte att trygga
              goda anställningsvillkor. Det här är någonting som man behöver
              se över, och det vill jag fråga ministern om.
            </seg>
          </u>
          <note type="speaker" xml:id="i-6bf9ec4adc7e9894-0">
            Anf. 81 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-37">
            <seg xml:id="i-272267db785051f2-0">
              Herr talman! Tänk om det var så enkelt att det fanns ett rakt
              samband mellan Arbetsmiljöverkets anslag och utfallet i arbetsmiljö!
              Då hade vi kunnat ena oss om en optimal nivå ett nirvana där inga
              olyckor förekommer. Men nu finns det inte något sådant rakt samband.
              Det finns inte något sådant samband över huvud taget.
            </seg>
            <seg xml:id="i-537e2821bf1b9a6c-0">
              Det man kan konstatera är att antalet anmälda arbetsolyckor i
              Sverige har gått ned med ungefär en fjärdedel under mandatperioden
              från nio anmälda arbetsolyckor per 1 000 förvärvsarbetande 2006
              till sex och en halv eller något sådant per 1 000 förvärvsarbetande
              2009. Det är en oerhört glädjande utveckling att vi ser att antalet
              anmälda arbetsolyckor i Sverige sjunker.
            </seg>
            <seg xml:id="i-1e8c00942bb42cb9-0">
              Vi har också sett en svag men tydlig minskning av antalet inträffade
              dödsolyckor i arbetet. 2008 var det 68 och 2009 var det 40. Hittills
              i år är det 19. Under samma period förra året var det 24 och samma
              period året innan dess 31. Det är alltså en kraftig sänkning.
              Är man nöjd med det? Nej, som jag säger: Så länge det dör en person
              är det en person för mycket. Så länge det är en person som råkar
              ut för en arbetsplatsolycka är det naturligtvis en person för
              mycket.
            </seg>
            <seg xml:id="i-3c9d4e2f8cd74141-0">
              Slutligen ska jag snabbt kommentera Stoiberrapporten. Min utgångspunkt
              är att regelförenklingar inte behöver stå i konflikt med en bra
              och välfungerande mekanism när det gäller arbetsmiljöfrågor. Det
              ska vara lätt att göra rätt. Det måste trots allt vara grunden.
            </seg>
            <seg xml:id="i-84691148bcf009e0-0">
              Men som jag sade tidigare är detta först och främst en rapport.
              Det finns inte någonting från kommissionen än så länge. Vi vet
              inte om det kommer något förslag i den här riktningen som bygger
              på Stoiberrapporten än så länge. Om det gör det är min utgångspunkt
              att vi inte ska ha den typ av regelförenklingar som försämrar
              arbetsmiljöarbetet. Det tycker jag inte är rimligt. Från min utgångspunkt
              handlar det snarare om att hitta den typ av arbete som underlättar
              för företagen att till exempel kunna upprätta arbetsmiljöplaner
              eller på annat sätt kunna bedriva en vettig arbetsmiljöverksamhet.
              Det ska vara lätt att göra rätt. Det måste vara utgångspunkten.
            </seg>
          </u>
          <note type="speaker" xml:id="i-47695c7bd6dfc273-0">
            Anf. 82 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-57061d39abe7bb99-2">
            <seg xml:id="i-adb3a6ff6caacd5e-0">
              Herr talman! Det finns en anledning till att många inte rapporterar
              in. Statistik går att vända hur som helst. Men det är klart att
              det ligger någonting i att vi 2006 hade 1 146 utbildade skyddsombud.
              Två år senare, 2008, hade antalet sjunkit till 399. Det är en
              ganska drastisk del i detta, vilket också utskottets majoritet
              har påtalat i ett betänkande tidigare.
            </seg>
            <seg xml:id="i-eb7a6f31aba31b87-0">
              Jag är orolig för utvecklingen i Europa därav rubriken på interpellationen,
              nämligen Ekonomiska intressen och arbetsmiljön . Det råder ingen
              tvekan om att dokumentation och riskbedömningar i små och medelstora
              företag är en oerhört viktig del för utvecklingen. Det är ju Sven
              Otto Littorin som sitter i regeringen och handlägger de frågorna.
              Då skulle jag önska att man också med kraft jobbade med dem.
            </seg>
            <seg xml:id="i-fa04b5d66b4021c5-0">
              När det sedan gäller handlingsplanen kommer den väl att läggas
              fram som en skrivelse till riksdagen, om jag har uppfattat det
              rätt, den 3 juni eller något sådant. Det är min evinnerliga förhoppning
              att den ska innehålla annat än skåpmat, att den innehåller förebyggande
              åtgärder för arbetsmiljöarbetet med en stark inriktning på utbildning
              på alla nivåer och att den innehåller en sammanhållande forskning.
              Och, herr talman, det ska inte vara någonting som inte innehåller
              förpliktelser, för förpliktelser inom arbetsmiljöområdet behöver
              vi och det förtjänar vi.
            </seg>
          </u>
          <note type="speaker" xml:id="i-541fd36bfa93f2ab-0">
            Anf. 83 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-38">
            <seg xml:id="i-de4eb39d5ec4d0ee-0">
              Herr talman! Jag är naturligtvis glad över att arbetsmiljöns
              utveckling i Sverige under den här mandatperioden ändå har gått
              i rätt riktning. Det är färre arbetsplatsolyckor med frånvaro,
              det är färre dödsfall i arbetslivet än tidigare och den arbetsrelaterade
              ohälsan ser ut att vara bättre nu än de siffror ni i oppositionen
              lämnade efter er.
            </seg>
            <seg xml:id="i-de6ff0e63e9368e8-0">
              Är jag nöjd med det? Självklart är jag inte det. Det finns så
              oerhört mycket mer att göra.
            </seg>
            <seg xml:id="i-c9db86884b532a7d-0">
              Det som var utgångspunkten och är utgångspunkten för den nationella
              handlingsplanen är att försöka det har vi diskuterat många gånger,
              men jag menar verkligen det komplettera den kontrollerande, styrande,
              lagstiftande verksamheten, den som Arbetsmiljöverket fullgör med
              sina inspektioner, med sådana incitament och sådana styrmedel
              som gör att det blir en större drivkraft för de enskilda arbetsgivarna
              att faktiskt göra det som Sylvia Lindgren och jag vill, nämligen
              ta sitt arbetsgivaransvar och erbjuda sina medarbetare en god
              arbetsmiljö.
            </seg>
            <seg xml:id="i-a51c17b692689600-0">
              Vi ska ha både piska och morot, om jag får kalla det för det.
              Piska på de dåliga arbetsgivarna, på dem som inte sköter sig,
              som begår arbetsmiljöbrott eller som gör fel. De ska naturligtvis
              veta om det. De ska få sin inspektion, få sin bot, sitt föreläggande
              eller vad det kan vara. Det är absolut så. Men det räcker inte,
              för den arbetsmiljöpolitiken har vi kört i 30 år och det har omväxlande
              sett lite bättre ut och lite sämre ut, lite beroende på konjunkturen.
              Det räcker inte för att nå ett steg längre. Vi måste göra ännu
              lite till.
            </seg>
            <seg xml:id="i-e6835dc8c6a908b5-0">
              Då är min grunduppfattning att vi måste jobba mer med moroten.
              Vi måste göra det lätt att göra rätt, se till att det finns sådana
              incitament som gör att man omedelbart kan se i plånboken som arbetsgivare
              att det faktiskt lönar sig, att det är en bra idé att föregå med
              gott exempel. Det är en konkurrensfaktor. Det är på olika sätt
              en vettig företagsekonomisk idé. Då vinner både den enskilde,
              företaget och samhällsekonomin.
            </seg>
            <seg xml:id="i-744db6b35538098c-0">
              Vi kan inte ha det som det har varit hittills att uppemot 50
              miljarder per år, tre fyra procent av bnp, förloras genom dålig
              arbetsmiljö. Det har vi baske mig nu sade jag det igen, förlåt,
              herr talman inte råd med. Vi måste se till att varje person kan
              gå till jobbet och känna sig tillfredsställd med att gå dit utan
              risk för att må dåligt eller dö.
            </seg>
          </u>
          <note xml:id="i-6743a94e36a4b6b3-9">
            Överläggningen var härmed avslutad.
          </note>
          <note xml:id="i-98bf28272dea3782-0">
            15 § Svar på interpellation 2009/10:370 om arbetslöshetsförsäkringen
          </note>
          <note type="speaker" xml:id="i-88546bd623530bca-0">
            Anf. 84 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-39">
            <seg xml:id="i-9a186fcba5bd8293-0">
              Herr talman! Patrik Björck har frågat mig dels vad jag avser
              att ta för initiativ för att rätta till de problem som förändringarna
              i arbetslöshetsförsäkringen inneburit, dels också vad jag avser
              att göra för att höja nivån på ersättningen.
            </seg>
            <seg xml:id="i-d24f36db2d7e28d4-0">
              Först vill jag bara klargöra att jag givetvis inte håller med
              Patrik Björck om att de förändringar i arbetslöshetsförsäkringen
              som vi har genomfört de senaste åren har bidragit till att förstöra
              försäkringen, som Patrik Björck uttrycker sig. Jag vill fortfarande
              framhålla att de förändringar som genomförts har varit väl avvägda.
              Förändringen av arbetsvillkoret, begränsningen av möjligheten
              att uppbära ersättning i samband med deltidsarbete, borttagandet
              av möjligheten att begränsa sitt sökområde de första hundra dagarna
              etcetera är alla exempel på förändringar som genomförts i syfte
              att stärka arbetslöshetsförsäkringens roll som en omställningsförsäkring.
              Jag kommer inte att ta några initiativ för att frångå det syftet.
            </seg>
            <seg xml:id="i-3ff9f0e3ab620e51-0">
              Regeringen anser att det finns skäl att eftersträva att alla
              som arbetar och uppfyller villkoren i arbetslöshetsförsäkringen
              bör omfattas av en obligatorisk arbetslöshetsförsäkring med rätt
              till inkomstrelaterad ersättning. Formerna för hur detta på sikt
              ska kunna åstadkommas kommer att prövas vidare inom ramen för
              den parlamentariska socialförsäkringsutredningen. Det är i dagsläget
              dock inte aktuellt med några förändringar i arbetslöshetsförsäkringen.
            </seg>
          </u>
          <note type="speaker" xml:id="i-856814831236b9bc-0">
            Anf. 85 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-3">
            <seg xml:id="i-d306fc004af93b69-0">
              Herr talman! Tack, arbetsmarknadsministern, för svaret! Arbetslöshetsförsäkringen
              skulle det handla om nu.
            </seg>
            <seg xml:id="i-e61cb2898ea21f7e-0">
              En av de första sakerna som den moderatledda regeringen gjorde
              efter valet var att förstöra den svenska a-kassan. Jag vidhåller
              det, även om arbetsmarknadsministern inte vill kännas vid det.
              Man sänkte taket för ersättningsnivån och försämrade villkoren.
              Dessutom höjde man avgifterna kraftigt. Dyrare och sämre resultatet
              lät inte vänta på sig. Hundratusentals medlemmar lämnade a-kassorna.
              Kommunernas utgifter för socialbidrag ökade kraftigt.
            </seg>
            <seg xml:id="i-7c3c3dd0bda614a5-0">
              Regeringen argumenterade då, hösten 2006, för att förslaget var
              väl avvägt, att det visst var så att försäkringen gav 80 procent
              i ersättning, även om det inte ens var fallet då. Nu har situationen
              försämrats ännu mer.
            </seg>
            <seg xml:id="i-df2419e8cfa9f345-0">
              Nu, våren 2010, kommer TCO med en rapport som visar att den svenska
              a-kassan är nere i strykklass. Nästan ingen har i dag 80 procents
              ersättning. Den väl avvägda nivå som regeringen genom bland annat
              arbetsmarknadsministern argumenterade för hösten 2006 har skickat
              ned Sverige till 21:a plats bland OECD-länderna.
            </seg>
            <seg xml:id="i-b4a99ab84bcc463e-0">
              Frågan var vilka initiativ arbetsmarknadsministern tänkte ta
              för att rätta till de uppenbara problem som alla utom möjligen
              arbetsmarknadsministern ser när det gäller arbetslöshetsförsäkringen.
              Jag ska återkomma till att det är fler än jag som har synpunkter
              på det här.
            </seg>
            <seg xml:id="i-e099737bb088c2ba-0">
              Den andra frågan var om arbetsmarknadsministern tänkte ta initiativ
              till att höja nivån på ersättningen så att åtminstone den enligt
              arbetsmarknadsministern väl avvägda nivå som gällde 2006 återställs.
              Annars hamnar arbetsmarknadsministern väldigt snart i 1871 års
              fattigvårdspolitik, det vill säga att det inte kommer att bli
              någonting kvar av a-kassan.
            </seg>
            <seg xml:id="i-98e74d82634f2526-0">
              Om det är så att arbetsmarknadsministern inte riktigt förstår
              sambandet mellan att inte höja taket och att a-kassan krymper
              skulle jag kunna förklara det för arbetsmarknadsministern.
            </seg>
            <seg xml:id="i-443ee8ff1c476ef5-0">
              Det finns frågor som uppstår ur svaret eftersom arbetsmarknadsministern
              fortfarande 2010 hävdar att förändringarna är väl avvägda. Där
              skulle jag faktiskt vilja att arbetsmarknadsministern konkretiserade
              sig och svarade mig på den frågan. Hur kunde en nivå som för fyra
              år sedan var väl avvägd fortfarande med samma tak vara väl avvägd
              2010? Det är för mig en gåta. Det var en för låg nivå 2006. Det
              är förvisso sant. Det kunde jag och arbetsmarknadsministern ha
              haft olika uppfattningar om, men då påstod arbetsmarknadsministern
              att den nivån var väl avvägd. Då kan han omöjligtvis påstå att
              den fortfarande är väl avvägd, som arbetsmarknadsministern gör
              i svaret. Antingen for arbetsmarknadsministern med osanning 2006
              och ville helt enkelt maskera sina verkliga avsikter att fortsätta
              sänka a-kassan kontinuerligt, eller också far arbetsmarknadsministern
              med osanning i dag. Det kan vara intressant att få reda på, men
              båda de här påståendena kan inte vara sanna.
            </seg>
            <seg xml:id="i-49f0451cb7a0a084-0">
              Sedan är vi tillbaka på begränsningen av möjligheten att uppbära
              ersättning i samband med deltidsarbete. Där är det oerhört viktigt
              att inte arbetsmarknadsministern nu försöker smita undan konsekvenserna
              av den begränsningsregeln. Det är nämligen så, som Ann-Christin
              Ahlberg var inne på tidigare, att man har gjort ett antal förändringar
              i a-kassan.
            </seg>
            <seg xml:id="i-84bbab3423c2be0b-0">
              När det gäller de deltidsarbetande var det inte bara så att man
              minskade antalet dagar som människor fick deltidsstämpla. Man
              förändrade också definitionen på vilka som skulle drabbas av den
              här regeln. Det gör att människor i dag får välja heltidsarbetslöshet
              i stället för att ta påhugg och göra det som samhället förväntar
              sig av dem, nämligen att ta första bästa jobb och jobba så mycket
              de kan. Det är en regel som arbetsmarknadsministern är ansvarig
              för. Jag vill ha ett svar på det nu.
            </seg>
          </u>
          <note type="speaker" xml:id="i-a591ae05197cc0b7-0">
            Anf. 86 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-40">
            <seg xml:id="i-72aa6ba2b6982000-0">
              Herr talman! Det är uppenbart att Patrik Björck vill vältra över
              kostnaderna på skattebetalarna när det gäller att höja tak i a-kassan
              och så vidare och finansiera det genom att göra det dubbelt så
              dyrt att anställa ungdomar. Det är naturligtvis en prioritering
              man kan göra, att stampa ut en ungdomsgeneration i arbetslöshet
              för att leva på a-kassa.
            </seg>
            <seg xml:id="i-9518e93147804acf-0">
              Faktum är, och nu citerar jag Håkan Svärdman som är välfärdsanalytiker
              hos Folksam och som sade så här i Riksdag &amp; Departement den 17
              maj: De flesta som har en inkomst över taket i a-kassan har en
              inkomstförsäkring idag. Folksam, som har avtal med åtta LO-förbund,
              har 450 000 kunder som tecknat inkomstförsäkring. Dotterbolaget
              Förenade liv har 391 000 kunder som har gjort detsamma.
            </seg>
            <seg xml:id="i-8ecefd2ba73977fe-0">
              I dag finns det ett sextiotal kollektivavtalsbundna gruppförsäkringar
              mot arbetslöshet som erbjuder långt högre tak, uppemot 100 000
              i vissa fall. Det finns elva försäkringsbolag som erbjuder privata,
              kompletterande försäkringar.
            </seg>
            <seg xml:id="i-d82d13ae0f85682c-0">
              Det kan man naturligtvis ha synpunkter på. Jag vet att Patrik
              Björck vill socialisera a-kassan, fast bara för dem som går med
              i den. Inte för dem som står utanför, för något obligatorium vill
              ju Patrik Björck inte ha. Skattebetalarna ska bara betala för
              dem som går med i kassan, men den fjärdedel som står utanför lämnas
              naturligtvis därhän.
            </seg>
            <seg xml:id="i-805f0de95da56ec0-0">
              Att höra Patrik Björck mot slutet försvara deltidsbegränsningen,
              som Socialdemokraterna nu inte vill ta bort, är lite grann som
              att lyssna till en elefant i en porslinsbutik. Det skorrar lite
              falskt, måste jag ärligt säga. Stå upp för att ni inte vill ta
              bort deltidsbegränsningen utan vill ha den kvar. Stå upp för den
              och försvara den eftersom ni har attackerat mig under de senaste
              tre och ett halvt åren på att vilja ta bort den.
            </seg>
            <seg xml:id="i-d4f57034085afa73-0">
              Slutligen vad gäller kommunernas socialbidragskostnader är faktum
              att grundersättningen i arbetslöshetsförsäkringen i de allra flesta
              fall uppgår till en högre nivå än vad som är socialbidragsnormen.
              Om man tittar på de konkreta fallen måste det i princip vara fråga
              om en kvinna i glesbygd med fem barn och tre bilar där a-kassans
              grundnivå inte uppgår till socialbidragsnormen. Det sambandet
              finns inte, som Patrik Björck gör gällande.
            </seg>
            <seg xml:id="i-11cb30ecdb12c1f1-0">
              Min fråga, retorisk eller inte, gäller naturligtvis att vi kan
              ha olika åsikter om nivåerna. Jag konstaterar att flertalet av
              dem som ligger över taket redan i dag har ett inkomstskydd i sina
              kollektivavtalsförsäkringar. Patrik Björck vill naturligtvis inte
              ha det så. Han vill att skattebetalarna ska stå för notan i stället
              à la bonne heure! Varför ska inte skattebetalarna stå för notan
              för alla som borde ha ett inkomstrelaterat försäkringsskydd? Varför
              vill då Patrik Björck inte ha en obligatorisk a-kassa?
            </seg>
          </u>
          <note type="speaker" xml:id="i-1524402e89272339-0">
            Anf. 87 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-4">
            <seg xml:id="i-3fae82166dc4cba2-0">
              Herr talman! Nu smiter arbetsmarknadsministern undan frågorna.
              Jag är inte förvånad eftersom vi har diskuterat dem förut och
              arbetsmarknadsministern alltid har vägrat att svara. Jag försöker
              igen. Jag är tålmodig, och jag tror innerst inne gott om alla
              även arbetsmarknadsministern. Om arbetsmarknadsministern hävdade
              att nivån som infördes 2006 med det taket och de ersättningsnivåerna
              var väl avvägda, kan de omöjligtvis vara väl avvägda 2010. Var
              det 2006 eller 2010 års nivå som var väl avvägd? Kan arbetsmarknadsministern
              svara på det?
            </seg>
            <seg xml:id="i-568f6d6d7b83bf05-0">
              Det där med tilläggsförsäkringarna är spännande. När arbetsmarknadsministern
              argumenterade för sina kraftfulla försämringar i a-kassan hösten
              2006 var just ersättningsnivåerna heliga. Det fanns nämligen ett
              matematiskt samband mellan dem och arbetslösheten, argumenterade
              då arbetsmarknadsministern. Då är det också fullständigt obegripligt
              hur man sedan i nästa sekund kan säga att det är bra att man tilläggsförsäkrar
              bort de nivåer som är väl avvägda. Då är de inte väl avvägda igen
              i alla fall. Det är här arbetsmarknadsministerns logik fullständigt
              havererar om , herr talman, det inte är så att arbetsmarknadsministern
              faktiskt vill införa 1871 års fattigvårdspolitik. Det är det enda
              sättet att förklara inkonsekvensen i den här fullständigt bisarra
              argumentationen.
            </seg>
            <seg xml:id="i-ae3f55b6f11830c7-0">
              Smit inte undan nu. Om nivåerna var väl avvägda, var de det 2006
              eller 2010? Det kan omöjligtvis vara så för båda årtalen i och
              med att nivåerna ligger fast. Antingen var de fel då eller nu.
              Om nivåerna var väl avvägda, varför uppmuntrar arbetsmarknadsministern
              till civil olydnad, att man ska tilläggsförsäkra bort de vetenskapligt
              fastställda nivåerna? Förklara det för mig.
            </seg>
            <seg xml:id="i-40812b61988522f7-0">
              Obligatoriet blir nästan lite lustigt. Arbetsmarknadsministern
              har haft fyra år på sig att utreda det. Till slut stod arbetsmarknadsministern
              ensam kvar med den utredningen medan alla andra pinsamt tittade
              bort. Arbetsmarknadsministerns egna regeringskolleger hade för
              länge sedan slängt den i papperskorgen. Så småningom tvingades
              arbetsmarknadsministern att inse sitt nederlag och också lägga
              utredningen i papperskorgen. Jag skulle inte komma dragande med
              den om jag var arbetsmarknadsministern. Det är redan gjort en
              gång.
            </seg>
            <seg xml:id="i-7d6ff54c62cb0497-0">
              När det gäller deltidsbegränsningen är det också spännande att
              arbetsmarknadsministern vågar ta den diskussionen. Även här blandar
              arbetsmarknadsministern bort korten. Vi socialdemokrater hade
              i den tidigare arbetslöshetsförsäkringen en deltidsbegränsning.
              Det är helt korrekt. Vi kommer i en framtida arbetslöshetsförsäkring
              att ha en deltidsbegränsning. Det är helt korrekt. Arbetsmarknadsministern
              slår in öppna dörrar. Vi hade inte i den tidigare arbetslöshetsförsäkringen
              en regel som gjorde att den som följde samhällets och arbetslöshetsförsäkringens
              normer, det vill säga sökte arbete och tog de arbeten som fanns,
              slängdes ut, slutade söka arbete och blev heltidsarbetslös. Det
              är den regeln arbetsmarknadsministern har infört. Försök inte
              smita undan det ansvaret.
            </seg>
            <seg xml:id="i-66230fa16f8afb84-0">
              Jag konstaterar fortfarande att det finns stöd i forskningen
              för detta. Låt oss till exempel titta på vad Magnus Henrekson
              säger som vi diskuterade i förra debatten i kväll. Magnus Henrekson
              säger att den som uppbär a-kassa eller ersättning från någon arbetsmarknadsutbildning
              ofta inte kan, såsom ersättningsreglerna är konstruerade, acceptera
              tillfälliga jobb eller erbjudanden som inte är på heltid. Han
              anser att detta är ett uppenbart problem i arbetsmarknadspolitiken
              skapat av arbetsmarknadsministern.
            </seg>
          </u>
          <note type="speaker" xml:id="i-76fae5aa5bc5c5cb-0">
            Anf. 88 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-41">
            <seg xml:id="i-8afb3fa007bcfac1-0">
              Herr talman! Varför vill Patrik Björck inte att alla löntagare
              i Sverige ska ha ett inkomstrelaterat försäkringsskydd?
            </seg>
          </u>
          <note type="speaker" xml:id="i-691bbe4d3fb6581e-0">
            Anf. 89 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-5">
            <seg xml:id="i-1b3bd7fabae9985f-0">
              Herr talman! Jag har sagt det förut, och jag säger det igen:
              Jag får inga svar på mina frågor. Arbetsmarknadsministern fick
              några konkreta och enkla frågor. Reglerna kunde omöjligtvis vara
              väl avvägda för fyra år sedan om de fortfarande är det och nivåerna
              inte har förändrats. Arbetsmarknadsministern vägrar att svara
              på det.
            </seg>
            <seg xml:id="i-7c62539871e4e000-0">
              Arbetsmarknadsministern vägrade att svara på frågan om logiken
              i att uppmana till civil olydnad och teckna tilläggsförsäkringar.
              Arbetsmarknadsministern vägrade försvara varför han inte genomförde
              sitt obligatorium när han hade utrett det. Arbetsmarknadsministern
              vägrade att förklara sin regel som gör att det är bättre att vara
              heltidsarbetslös än att ta de påhugg som finns, än att följa det
              normala som varje arbetslös människa instinktivt känner, nämligen
              att hellre jobba en dag eller två dagar än att vara heltidsarbetslös.
              Där har arbetsmarknadsministern stiftat ett regelverk som omöjliggör
              detta. Arbetsmarknadsministern vägrar svara på varför.
            </seg>
            <seg xml:id="i-84f86d14772d3df5-0">
              Det är bara att notera, herr talman, att frågorna fortfarande
              hänger i luften. Det finns ett svar på frågorna, nämligen att
              det är samma högerpolitik i dag som 1871. Det är 1871 års fattigvårdspolitik
              som arbetsmarknadsministern står bakom, men det kan han naturligtvis
              inte säga i kammaren. Alla åtgärder han vidtar leder till samma
              ställe.
            </seg>
            <seg xml:id="i-c0da73e319e6e517-0">
              Innan mina fattiga sekunder har tickat ut här vill jag ändå passa
              på att tacka arbetsmarknadsministern. Även om politiken har varit
              katastrofal är arbetsmarknadsministern en trevlig debattör. Det
              har varit spännande debatter i kammaren. Tyvärr får jag väl inte
              möjlighet att återkomma till dem eftersom arbetsmarknadsministern
              efter valet kommer att bli arbetslös. Vad jag förstår står han
              inte till förfogande för omval till riksdagen, och därför kan
              han inte delta i kammaren som riksdagsledamot. Tack för tiden
              som har varit!
            </seg>
          </u>
          <note type="speaker" xml:id="i-e087e183e60fd632-0">
            Anf. 90 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-42">
            <seg xml:id="i-fb2542d6e837199d-0">
              Herr talman! Varför vill inte Patrik Björck att alla löntagare
              i Sverige ska ha ett inkomstrelaterat försäkringsskydd? Jag fick
              inte något svar på den frågan. De övriga frågorna som Patrik Björck
              har ställt har vi debatterat i 25 interpellationsdebatter. Jag
              har svarat på dem varenda gång. Vi har helt enkelt olika syn på
              detta. Det är så enkelt. Patrik Björck vill naturligtvis fördubbla
              kostnaden för att anställa ungdomar i syfte att höja taket i a-kassan
              och därmed lyfta av de kollektivavtalsmässiga försäkringarna och
              i stället låta dem bekostas av skattebetalarna. Slutresultatet
              av det blir ökad arbetslöshet, svårare för ungdomar att ta sig
              in, sämre funktionalitet på arbetsmarknaden och samma gamla inbackning
              i dåtiden som er politik står för och hela tiden har stått för.
            </seg>
            <seg xml:id="i-49aa91a665a6264a-0">
              Det är intressant att höra allt detta. Vi har 80 procents ersättning
              upp till taket. Det hade vi 2006. Det hade vi 2005, och det har
              vi också i dag. 80 procent de första 200 dagarna. Det är ingen
              skillnad utom de första 100 dagarna där vi sänkte taket något.
              I övrigt är det ingen skillnad. Det är 80 procent upp till taket.
            </seg>
            <seg xml:id="i-9d15d2bcf631a838-0">
              Det som inte har hänt sedan 2002 är att taket har höjts. Det
              har inte hänt. Det hände heller inte under förra mandatperioden.
              Jag vill bara påpeka det.
            </seg>
            <seg xml:id="i-6f8a2e8e3a5f67db-0">
              Den viktiga diskussionen handlar naturligtvis inte om ersättningsnivåer.
              Den handlar om hur nya jobb kommer till. Men om det har mina hittills
              327 interpellationsdebatter inte handlat en enda gång.
            </seg>
          </u>
          <note xml:id="i-6743a94e36a4b6b3-10">
            Överläggningen var härmed avslutad.
          </note>
          <note xml:id="i-fc1c0199111b41e8-0">
            16 § Svar på interpellation 2009/10:371 om konsekvenser på arbetsmarknaden
            på grund av kompetensbrist
          </note>
          <note type="speaker" xml:id="i-24bdf91f7852a387-0">
            Anf. 91 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-43">
            <seg xml:id="i-ba204f603eac5dd0-0">
              Herr talman! Maria Stenberg har frågat mig vilka åtgärder jag
              avser att vidta för att förhindra att arbetsgivare uppger brister
              i arbetssökandes kompetens som anledning till att rekryteringar
              misslyckas.
            </seg>
            <seg xml:id="i-e1a49c2be7aaff54-0">
              Låt mig börja med att tacka för att Maria Stenberg lyfter upp
              en mycket viktig fråga. Innan jag svarar vill jag understryka
              att frågan om näringslivets kompetensförsörjning är ett ansvar
              som delas av flera statsråd: utbildningsministern med ansvar för
              utbildningspolitiken, näringsministern med ansvar för frågor rörande
              tillväxt och konkurrenskraft och mig själv som ansvarar för arbetsmarknadspolitiken.
            </seg>
            <seg xml:id="i-42d70b06e5b82721-0">
              När det gäller kompetensförsörjning arbetar vi med insatser för
              att säkra den i ett långsiktigt perspektiv samtidigt som vi vidtar
              insatser för att förbättra arbetsmarknadens funktionssätt här
              och nu.
            </seg>
            <seg xml:id="i-9bdfd7e0cf2b6461-0">
              För att trygga det långsiktiga behovet av kompetens presenterade
              regeringen i budgetpropositionen för 2010 omfattande utbildningssatsningar,
              som bland annat innebär fler platser i yrkesinriktad gymnasial
              vuxenutbildning (yrkesvux) och eftergymnasial yrkesutbildning
              samt 10 000 nya högskoleplatser inklusive studiestöd. Satsningen
              på yrkesvux motsvarar ca 10 000 helårsplatser 2010 och 2011. Satsningen
              på yrkeshögskolan motsvarar 1 500 årsplatser 2010 och 3 000 årsplatser
              2011 utöver yrkeshögskolans ordinarie platser.
            </seg>
            <seg xml:id="i-e5a8218bdd244115-0">
              Regeringen har vidare initierat omfattande reformer av den grundläggande
              gymnasiala yrkesutbildningen i syfte att öka anställningsbarheten.
              För att förbättra överensstämmelsen mellan utbildningarnas innehåll
              och arbetsmarknadens efterfrågan kommer avnämarna att ges mer
              inflytande . Dessutom ökar tiden till fördjupning i yrkesämnena.
            </seg>
            <seg xml:id="i-c62de0d0df7e1569-0">
              Inom arbetsmarknadspolitiken har det övergripande målet sedan
              regeringen tillträdde 2006 varit att få fler i arbete och färre
              utanför arbetsmarknaden. Arbetslösa kan efter Arbetsförmedlingens
              individuella bedömning anvisas till en lämplig kortare utbildningsinsats.
              Arbetsförmedlingen har möjlighet att upphandla de utbildningar
              som behövs, och i budgetpropositionen för 2010 tillförde regeringen
              resurser för fler arbetsmarknadsutbildningsplatser. Från den 1
              januari 2010 kan ungdomar som inte har slutfört en grundskole-
              eller gymnasieutbildning även anvisas till en studiemotiverande
              utbildning inom folkhögskolan.
            </seg>
            <seg xml:id="i-d81225b786f59f5f-0">
              Vad gäller det mer långsiktiga arbetet har regeringen givit Arbetsmarknads-,
              Närings- och Utbildningsdepartementens centrala myndigheter i
              uppdrag att gemensamt belysa utvecklingen och kommande behov vad
              gäller kompetensförsörjning för att långsiktigt säkra vår konkurrenskraft
              och välfärd. Regeringen har även uppmärksammat kompetensförsörjningsfrågans
              regionala dimension genom uppdrag till kommunala samverkansorgan
              och länsstyrelser att etablera plattformar för samverkan kring
              kompetensförsörjningsfrågor på regional nivå.
            </seg>
            <seg xml:id="i-4c2f51334b0a4c03-0">
              Kompetensförsörjning är även ett av de prioriterade områdena
              inom det europeiska samarbetet där den återfinns som en av huvudfrågorna
              i den nu pågående diskussionen om EU:s jobb- och utvecklingsstrategi,
              Europa 2020.
            </seg>
            <seg xml:id="i-44c869fcf8c31cb3-0">
              Jag ser i dagsläget inte någon anledning att vidta ytterligare
              åtgärder med anledning av Maria Stenbergs fråga. Regeringen följer
              mycket noga utvecklingen vad gäller matchningen mellan utbud och
              efterfrågan på arbetsmarknaden både i dagsläget och i det långa
              perspektivet.
            </seg>
          </u>
          <note type="speaker" xml:id="i-dd18dbbc4e65852b-0">
            Anf. 92 MARIA STENBERG (s):
          </note>
          <u who="hans_stenberg_6f64dd" next="cont" xml:id="i-8d7d5f5c41d1c72b-0">
            <seg xml:id="i-86f334e17012712a-0">
              Herr talman! Jag vill börja med att tacka arbetsmarknadsministern
              för svaret.
            </seg>
            <seg xml:id="i-61e18b227bf5f8ab-0">
              Jag hoppas att arbetsmarknadsminister Littorin fortfarande är
              vid god debattvigör efter dagens alla debatter.
            </seg>
            <seg xml:id="i-f15e3d109fda606a-0">
              Klart är att dagens borgerliga arbetsmarknadspolitik och konsekvenserna
              av den är ett ämne som berör många, inte bara oss här i kammaren
              utan mest och främst de många arbetslösa. Den senaste siffran,
              som kom i dag, på arbetslösheten är helt otroliga 9,8 procent.
              Bakom den skyhöga siffran finns människor av kött och blod, arbetslösa
              unga och arbetslösa äldre människor som lever, bor och har sin
              vardag runt omkring i vårt avlånga land. Just vårt avlånga land
              med stora variationer i avstånd och tillgång till utbildningsmöjligheter
              är värt en egen debatt, men det var inte den ingång jag hade på
              interpellationen.
            </seg>
            <seg xml:id="i-f58562f811ab77c4-0">
              Min ingång i den här debatten handlar om på vilket sätt arbetsgivare
              och alla dessa arbetslösa och arbetssökande kan mötas och tycke
              uppstå och på vilket sätt arbetsmarknadsministern tänkte sig att
              hans politik skulle stödja både arbetsgivare och arbetssökande
              i försöket att hitta varandra.
            </seg>
            <seg xml:id="i-228364b6551d338b-0">
              Problemet är, som jag hänvisar till i min interpellation, att
              Svenskt Näringsliv har skrivit en rapport som visar att vart femte
              rekryteringsförsök från arbetsgivarnas sida har misslyckats. Det
              är inte bara Svenskt Näringsliv som säger så. Organisationen Företagarna
              brukar lyfta fram precis samma problembild, det vill säga att
              det är ganska knepigt och ibland till och med mycket svårt att
              hitta den kompetens som krävs för de jobb som man just då söker
              folk till.
            </seg>
            <seg xml:id="i-6b95468084d0435b-0">
              Min fråga handlar om vad arbetsmarknadsminister Littorin tänker
              göra åt problemet med att arbetslösa uppenbarligen inte rustas
              med utbildning för att bli anställningsbara.
            </seg>
            <seg xml:id="i-0a0d3f46130480a7-0">
              Både jag och arbetsmarknadsministern möter säkert människor med
              många olika livshistorier och därmed skiftande utmaningar och
              möjligheter att få ett nytt jobb om det skulle behövas. Alla människor
              är inte stöpta i samma form. Därför blir den borgerliga fixeringen
              i arbetsmarknadspolitiken, som innebär näst intill bara matchning
              och coachning, helt obegriplig för en arbetslös som behöver en
              ny chans i form av en utbildning innan den personen blir anställningsbar.
            </seg>
            <seg xml:id="i-39c8fd6f38cc07cd-0">
              Låt mig berätta kort om en livshistoria och en krossad dröm om
              ett jobb.
            </seg>
            <seg xml:id="i-d1779b2871bb44d0-0">
              Jag träffade Malin som är arbetslös och just nu finns i fas 2.
              Hon hade just fått en praktikplats och då även chans till ett
              jobb hos den arbetsgivaren om hon bara kunde få ta del av den
              kompetenshöjande utbildning som krävdes för just det jobbet. Det
              var faktiskt så att hon närmade sig fas 3 med stormsteg, så nu
              gällde det ju. Jobbet krävde en arbetsmarknadsutbildning om hon
              fick den skulle jobbet vara hennes. Men vad inträffar då? Jo,
              hon får inte någon arbetsmarknadsutbildning därför att hon mitt
              i utbildningsperioden skulle hamna i fas 3, och det innebär stopp
              i maskineriet hos Arbetsförmedlingen.
            </seg>
            <seg xml:id="i-c7e3e1dab0ea7809-0">
              Hur kan detta vara möjligt? Är det ett bra sätt att rusta människor
              för nya jobb och nya möjligheter på arbetsmarknaden, arbetsmarknadsminister
              Littorin?
            </seg>
          </u>
          <note xml:id="i-56280701243c6c95-0">
            Anf. 93 MARIE NORDÉN (s):
          </note>
          <u who="hans_stenberg_6f64dd" prev="cont" xml:id="i-467fe12153778c32-0">
            <seg xml:id="i-e23cd12f96b69897-0">
              Herr talman! Det var intressant att ta del av ministerns svar.
              Det var också intressant att höra att ministern menar att frågan
              om näringslivets kompetensförsörjning är ett ansvar som delas
              av flera statsråd. Då känner man faktiskt ett ansvar, trots att
              det inte syns i den praktiska politiken. Ministern lyfter i sitt
              svar fram det långsiktiga perspektivet och lägger ganska stor
              vikt vid det. Men han verkar inte förstå att läget är akut.
            </seg>
            <seg xml:id="i-40235fde2a338eef-0">
              I Jämtland har vi nu Sveriges högsta ungdomsarbetslöshet, 32,6
              procent. Var tredje ungdom i länet är arbetslös, och var fjärde
              ungdom i Sverige är arbetslös. Vi vet att det är unga människor
              som börjar vuxenlivet i arbetslöshet. Vi vet också att den kommer
              att bita sig fast för många av dem om de inte snart får en åtgärd.
            </seg>
            <seg xml:id="i-e420e5b1f7735842-0">
              Dessa ungdomar får också börja sin tid som arbetslös i karantän
              under tre månader. Jag vet inte varför om det är för att de ska
              mogna till sig för det är ingen annan arbetslös grupp som måste
              vänta innan man får någon åtgärd. Inte ens efter 100 dagar är
              man garanterad en aktiv åtgärd. Vi vet att många också försvinner
              ur systemet. I Jämtland konstaterar man nu att endast en av tre
              arbetslösa ungdomar har kontakt med Arbetsförmedlingen. Chanserna
              att som arbetslös få en utbildning har nog aldrig varit mindre.
              Men en coach kanske man kan få, på sin höjd.
            </seg>
            <seg xml:id="i-8167b57796697d90-0">
              Läget är akut, och vi vet att dessa unga människor riskerar att
              bli fast i arbetslöshet. Samtidigt vet vi att företagen har svårt
              att rekrytera och svårt att hitta rätt kompetens. Många konstaterar
              att det är någonting som är väldigt fel i arbetsmarknadspolitiken.
            </seg>
            <seg xml:id="i-b5d72294c050a566-0">
              Det är intressant att lyssna på hur ministern halvhjärtat beskriver
              halvhjärtade återställare, till exempel yrkesvux och ökade högskoleplatser,
              som satsningar då man före de återställarna i vårpropositionen
              skar ned på högskoleplatserna och på arbetsmarknadsutbildningarna.
            </seg>
            <seg xml:id="i-fb368d7f3f3fc01f-0">
              Principen för regeringen är att först riva ned, att plocka bort
              för att sedan prata om satsningar och hoppas att människor där
              ute har glömt vad man gjorde från början.
            </seg>
            <seg xml:id="i-3df646ab98ba3d3d-0">
              Vi vet att nästan hälften av platserna på den yrkesinriktade
              arbetsmarknadsutbildningen har försvunnit. Det är olyckligt, då
              vi vet att också arbetsmarknadsutbildningarna var ett väldigt
              bra redskap för Arbetsförmedlingen men också för näringslivet
              tidigare som man kunde använda.
            </seg>
            <seg xml:id="i-fee54a2756b0b07d-0">
              Arbetsförmedlingen har resurser men har ändå inte möjlighet att
              erbjuda ordentliga utbildningar som skulle kunna leda till att
              man kan söka ett arbete och har rätt kompetens. Precis som arbetsmarknadsministern
              säger i sitt svar kan Arbetsförmedlingen endast erbjuda kortare
              utbildningar. Det är ett stort problem, för det är oftast inte
              kortare utbildningar man behöver. Men återigen handlar det om
              en tidsgräns, inte den praktiska verkligheten.
            </seg>
            <seg xml:id="i-1acd62e9a15c97f2-0">
              Tidigare var det möjligt för länsarbetsnämnderna att tillsammans
              med det lokala näringslivet starta utbildningar som kunde leda
              till att arbetslösa fick rätt kompetens utifrån företagens rekryteringsbehov,
              men den möjligheten har inte Arbetsförmedlingen.
            </seg>
            <seg xml:id="i-77ff4f9e16fb277e-0">
              För mig och även många företagare som jag möter, och för den
              delen också arbetsförmedlare, är det en stor gåta varför regeringen
              inte ser värdet i att Arbetsförmedlingen har ett tätare samarbete
              med det lokala näringslivet, varför regeringen inte ser värdet
              i att staten tar ett större ansvar för att utbilda inom områden
              som näringslivet har ett rekryteringsbehov i.
            </seg>
            <seg xml:id="i-83da5b8234c96c36-0">
              Jag skulle gärna vilja att ministern utvecklar just det: Varför
              vill inte regeringen ta ett ordentligt ansvar för just detta?
            </seg>
          </u>
          <note type="speaker" xml:id="i-aa11dc479ee2cd7a-0">
            Anf. 94 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-44">
            <seg xml:id="i-7201c9144064c9df-0">
              Herr talman! Låt mig ta den sista frågan! Fram till att den förra
              ledningen ersattes med den nya var arbetsförmedlarna i princip
              förhindrade att lägga tid på kontakter med det lokala näringslivet.
              Den instruktionen är numera borta, och tvärtom premieras näringslivskontakter.
              Det är naturligtvis helt i sin ordning att det är på det sättet.
              Det är alldeles självklart att man måste ha kontakt med dem som
              ska anställa. Annars kan man inte förmedla ett enda jobb.
            </seg>
            <seg xml:id="i-863f0aad43972fcb-0">
              För ett år sedan handlade debatterna här i kammaren om kris,
              varsel och elände. Allting var vårt fel och så vidare. Nu är det
              en mycket trevligare diskussion, nämligen den om risk för rekryteringsproblem.
              Den är trevligare i så motto att vi pratar om hur vi ska se till
              att få folk i de arbeten som förhoppningsvis kommer framöver.
            </seg>
            <seg xml:id="i-5844c12ec43742ec-0">
              Jag tror att det finns många saker som behöver göras. Vi kan
              först och främst titta på ungdomarna. Det är 1 240 000 ungdomar
              i Sverige mellan 16 och 24 år. 160 000 av dem är registrerat arbetslösa.
              Hälften av dem pluggar heltid och söker en timma extra i veckan
              eller mer. Av den andra hälften har hälften jobb inom tre månader.
              Sverige har alltså, när man tittar på det som andel av befolkningen,
              en låg arbetslöshet bland ungdomar. Den är dessutom kort. Vi har
              den lägsta långtidsungdomsarbetslösheten i hela den industrialiserade
              världen.
            </seg>
            <seg xml:id="i-e7f289b67b7c842c-0">
              Är jag nöjd med det? Självklart inte. Jag vill att varenda kotte
              av dessa ungdomar kommer i ett arbete så snabbt som möjligt.
            </seg>
            <seg xml:id="i-f4dd6ebd46a540e2-0">
              Däremot måste man lära sig av tidigare misstag. Förr i världen
              hade vi kommunala ungdomsprogram och ungdomsgarantier som skulle
              hjälpa ungdomar att komma tillbaka i arbete. Det vi vet från utvärderingar
              av dem är att de förlängde arbetslöshetsperioderna och ökade arbetslösheten
              bland ungdomar. Det var en dålig politik. Alltså kan vi inte ha
              det på det sättet.
            </seg>
            <seg xml:id="i-a900dab63a16ffb5-0">
              Därför är det bra med en period i början där man ägnar sig åt
              att söka de jobb som faktiskt finns. Ska den perioden vara tre
              månader, eller ska den vara kortare? Ja, det är möjligt att den
              ska vara kortare. Det är naturligtvis en sak som man på olika
              vis kan se över och tänka på.
            </seg>
            <seg xml:id="i-17c44e5f7358508c-0">
              Sedan säger Marie Nordén att vi har skurit ned på arbetsmarknadspolitiska
              insatser. Det är precis tvärtom. Vi har avsatt budgetmedel för
              en kvarts miljon svenskar i aktiva arbetsmarknadspolitiska insatser
              under det här året. Det är en fördubbling från förra året. Det
              är den största ökningen vi har sett någonsin i Sverige. Vi kommer
              i det läget att ha 5 procent av arbetskraften i aktiva arbetsmarknadspolitiska
              åtgärder. Det är också den högsta siffran i hela OECD-området.
            </seg>
            <seg xml:id="i-fc20c407ae44e571-0">
              Det som skiljer är just det som jag har sagt i en tidigare interpellationsdebatt
              på eftermiddagen, nämligen att de långa utbildningarna ska vara
              i utbildningssystemet. De korta utbildningarna, som mer direkt
              riktas mot arbetsmarknaden, kan vi ta hand om inom ramen för arbetsmarknadspolitiken.
            </seg>
            <seg xml:id="i-56a72cbb4ee6e327-0">
              Varför det? Jo, de långa utbildningarna bör ligga i utbildningssystemet
              av tre goda skäl.
            </seg>
            <seg xml:id="i-25fd76ba39e0c03c-0">
              Det första är att det där finns rätt kompetens. Där finns rätt
              pedagogisk kompetens för att utbilda. Det är faktiskt ingen dum
              idé om man ska få någon nytta av de här utbildningarna.
            </seg>
            <seg xml:id="i-e175a0256f1e2e88-0">
              Det andra är att den enskilde personen i utbildningssystemet
              får betyg och utbildningsbevis. Det får man inte om man får en
              arbetsmarknadspolitisk utbildning i Arbetsförmedlingens regi.
            </seg>
            <seg xml:id="i-16246522a26e0f20-0">
              Det tredje är att det är dubbelt så dyrt i Arbetsförmedlingens
              regi som det är inom ramen för det ordinarie skolsystemet. Det
              är dock inte så konstigt, för det har med volymer och annat att
              göra.
            </seg>
            <seg xml:id="i-825dd02ae8d4fd60-0">
              Det här är naturligtvis en skillnad. Om man har kortare utbildningar
              inom ramen för arbetsmarknadspolitiken är det fler personer som
              får tillgång till dem. Förut var arbetsmarknadsutbildningarna
              ungefär ett år i snitt, vilket innebar att 10 000 personer fick
              10 000 platser på ett år jag säger detta bara som en statistisk
              jämförelse. Om utbildningarna nu är tre månader innebär det att
              40 000 personer får tillgång till samma platser, det vill säga
              även om antalet platser är oförändrat, eller det är lite över,
              är det fler personer som får tillgång till dem.
            </seg>
            <seg xml:id="i-b044b1da39704fe6-0">
              Jag vet att det här är svårt att förklara pedagogiskt, men det
              är faktiskt så det ser ut.
            </seg>
            <seg xml:id="i-a85b2f93dfa68b03-0">
              Det viktigaste är att vi har satsat mer på utbildning. Vi har
              över 32 000 utbildningsplatser extra. Det handlar om högskoleplatser,
              yrkesvux, komvux och så vidare. I mitt nästa inlägg tänker jag
              ta upp behovet av ett ordentligt lärlingssystem. Det är ytterligare
              en pusselbit som man behöver komplettera med.
            </seg>
          </u>
          <note type="speaker" xml:id="i-eeac4536a08ee571-0">
            Anf. 95 MARIA STENBERG (s):
          </note>
          <u who="hans_stenberg_6f64dd" next="cont" xml:id="i-8d7d5f5c41d1c72b-1">
            <seg xml:id="i-6dedc3a14d00f6be-0">
              Herr talman! Det kan hända att arbetsmarknadsminister Littorin
              tycker att det är trevligare att diskutera att man misslyckas
              med rekryteringen. Men det tyder på en skev fördelning. När du
              har en arbetslöshet på 9,8 procent och misslyckas med rekryteringen
              är det uppenbart något fel i politiken.
            </seg>
            <seg xml:id="i-cd529721fd15c52f-0">
              Jag har mött många som skulle behöva börja om med en grundläggande
              gymnasieutbildning eftersom de helt saknar den eller den inte
              är komplett. Vi ser också bland våra unga i dag att de inte har
              en fullständig eller komplett gymnasieutbildning. Men eftersom
              den borgerliga regeringen började sin regeringsperiod med att
              rensa bort en tredjedel av komvuxplatserna ute i kommunerna är
              det inte så lätt att få den chansen i dag när man skulle behöva
              komplettera och läsa upp via en vuxenutbildningsplats.
            </seg>
            <seg xml:id="i-17ec51f749eb52d2-0">
              Man kan krasst konstatera att det tack vare den borgerliga regeringen
              finns nästan 42 000 färre platser på komvux nu när det är lågkonjunktur
              och jobbkris och massarbetslöshet än när det var högkonjunktur.
              Var tredje utbildningsplats i komvux är puts väck i den borgerliga
              regeringens budget.
            </seg>
            <seg xml:id="i-a2f889b662b5eb3e-0">
              Det kan inte vara helt okänt för arbetsmarknadsministern att
              det går mycket fortare att rasera än att mödosamt bygga upp det
              som raserats har. Priset för de borgerliga besluten får betalas
              av Malin och många med henne som helt krasst fått sina livschanser
              klart begränsade i och med besluten. Det är en orättvis politik,
              arbetsmarknadsminister Littorin. Och om jag ska vara ärlig är
              det faktiskt en rätt omodern och gammaldags politik.
            </seg>
            <seg xml:id="i-9ad29a0bd32d33b8-0">
              Frågan kvarstår. Trots att arbetsmarknadsministern har rabblat
              upp en del svar upplever Malin att hennes chanser till ett nytt
              jobb via en utbildning minskar för varje dag som går. Och Svenskt
              Näringslivs rapport visar på svårigheterna för dem att mötas i
              en lyckad rekrytering om hon inte får möjlighet till en utbildning.
            </seg>
            <seg xml:id="i-0a760f688b3adbd4-0">
              Min och många andras fråga till arbetsmarknadsministern är: Hur,
              när och var ska de 9,8 procenten arbetslösa och Svenskt Näringsliv
              och företagarna mötas för att vi inte ska behöva uppleva nya rapporter
              där man visar att det är svårighet att hitta rätt kompetens till
              de jobb som faktiskt finns? Det hjälper inte riktigt att rada
              upp en massa åtgärder om de inte finns där ute bland de arbetssökande.
            </seg>
            <seg xml:id="i-2ed8f89ff2ea4254-0">
              Malin upplever fortfarande att hennes chanser är klart begränsade,
              för hon fick inte chansen till den korta arbetsmarknadsutbildning
              som skulle ha inneburit att hon hade kunnat få ett jobb på den
              arbetsplats där hon i dag har en praktikplats. Hon riskerade nämligen
              att hamna i fas 3, och då var det tvärstopp i hela maskineriet
              på Arbetsförmedlingen. Det måste ju politiken någonstans ta ansvar
              för.
            </seg>
            <seg xml:id="i-78108f8fa2dc1979-0">
              Hur och var och när får människor nya livschanser och utbildningsmöjligheter
              i arbetsmarknadsminister Littorins Sverige?
            </seg>
          </u>
          <note xml:id="i-9c4e7d3520f14907-0">
            Anf. 96 MARIE NORDÉN (s):
          </note>
          <u who="hans_stenberg_6f64dd" prev="cont" xml:id="i-467fe12153778c32-1">
            <seg xml:id="i-c7bd8a2c30f7a6d5-0">
              Herr talman! Jag måste säga att jag blir väldigt förvånad när
              jag hör ministern försvara karantänen för de unga. Det är ingen
              annan grupp som sitter i karantän i tre månader och väntar på
              att det ska hända någonting. Dessutom väljer man att ha kvar karantänen.
              Tre månader är en otroligt lång tid för just den grupp som faktiskt
              behöver snabba insatser. De kanske till och med har svårast att
              få ett jobb, att vara anställningsbara, för de har minst erfarenhet.
              Det är inte heller så att det så fort de här tre månaderna är
              över kommer att bli en snabb åtgärd. Det är inte så att allt sätts
              i rullning och att det kommer att hända saker. Så ser det inte
              ut.
            </seg>
            <seg xml:id="i-cd03ee3f1f7072eb-0">
              Prata med de arbetslösa ungdomarna! Jag förutsätter att ministern
              gör det, men det känns inte som att han har lyssnat och tagit
              in hur det är att vara arbetslös och vara 18 år och vänta på att
              någonting ska hända.
            </seg>
            <seg xml:id="i-80927815aab2a881-0">
              Vi vet att de flesta som är arbetslösa i dag deltar i någonting
              som kallas för garantier som regeringen har hittat på. Det är
              varken garantier för jobb eller för utbildning, utan snarare tvärtom.
              Man göms in i någon statistik i passivt tillstånd.
            </seg>
            <seg xml:id="i-fd9d885d9a1f6cca-0">
              De här ungdomarna jag pratar främst om de unga människorna behöver
              hjälp till en bättre chans, en bättre start. Det handlar om att
              de faktiskt får ett stöd i stället för att puttas undan.
            </seg>
            <seg xml:id="i-fd576075dc46604f-0">
              Ministern säger att det aldrig har varit så här stora arbetsmarknadssatsningar.
              Det stämmer inte. Det är inte sant. Arbetsmarknadsutbildningen
              har skurits ned. Det var 13 000 platser 2006. De har pytsat på
              några stycken efter vårpropositionen, men i januari 2010 var antalet
              platser 6 500. Det är inte vi som har hittat på de här siffrorna,
              utan det är andra siffror.
            </seg>
            <seg xml:id="i-1c30008f5b394a28-0">
              Ministern måste stå till svars för att man inte utbildar dem
              som behöver utbildning. Ministern måste också ta ansvar för att
              möta näringslivet och förklara varför man inte är beredd att lyssna
              på dem. Problemet med att rekrytera har inte uppstått nu. Det
              fanns även under den högsta arbetslöshet som har varit i modern
              tid.
            </seg>
            <seg xml:id="i-06e0382bc81584d0-0">
              Man har många skitår framför sig. Vi kanske nöjer oss med de
              här skitåren, men unga som inte får hjälp nu har många skitår
              framför sig.
            </seg>
          </u>
          <note type="speaker" xml:id="i-519de083a0756a96-0">
            Anf. 97 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4482137703fe28f9-6">
            <seg xml:id="i-1e3b315fc9af8059-0">
              Herr talman! Jag kunde inte låta bli att anmäla mig till den
              här debatten när arbetsmarknadsministern sade att förr handlade
              debatten om kris och elände, men nu handlar den om trevligare
              saker.
            </seg>
            <seg xml:id="i-d1477bd8dac537ee-0">
              Bekymret är att debatten hela tiden såväl i högkonjunktur som
              i lågkonjunktur handlat om regeringens fundamentala misslyckande
              i arbetsmarknadspolitiken. Under högkonjunkturen hade man också
              en sådan här rekryteringsenkät från Svenskt Näringsliv där man
              konstaterade att man hade problem med flaskhalsar eftersom arbetsmarknadspolitiken
              inte kunde leverera arbetskraft. Nu, i lågkonjunktur, är det naturligtvis
              ännu mer anmärkningsvärt. Men det är i princip samma misstag och
              samma debatt det handlar om.
            </seg>
            <seg xml:id="i-7b03e66d94984e3b-0">
              Jag ska läsa högt ur Svenskt Näringslivs sammanfattning under
              rubriken Dåligt fungerande arbetsmarknad:
            </seg>
            <seg xml:id="i-949963cad19c6a20-0">
              Att företagen har svårt att hitta medarbetare med rätt kompetens
              och att många rekryteringsförsök helt misslyckas även i lågkonjunktur
              då tillgången på ledig arbetskraft är god visar att den svenska
              arbetsmarknaden fungerar dåligt.
            </seg>
            <seg xml:id="i-d5a7ec3547dfc91c-0">
              Det är det betyg som arbetsmarknadsministerns politik får av
              Svenskt Näringsliv. Vi kan sedan titta på det av arbetsmarknadsministern
              och regeringen tillsatta Finanspolitiska rådets rapport. Det är
              det råd som man själv har tillsatt för att man vill ha en spegel
              att spegla sig i. Man vill väl likt Snövits styvmor att spegeln
              ska säga att du vackrast i världen är. Nu gör inte Finanspolitiska
              rådet det. Det gör precis som spegeln i bröderna Grimms saga.
              Det säger något annat. När det gäller arbetsmarknadsministerns
              ansvarsområde säger Finanspolitiska rådets spegel: Jobbsökaraktiviteter
              och coachning har expanderat för mycket i lågkonjunkturen medan
              arbetsmarknadsutbildningen har blivit alltför liten.
            </seg>
            <seg xml:id="i-cedeca9e469fe053-0">
              De av regeringen tillsatta experterna säger exakt så. Företagarna,
              företrädda genom sin organisation Svenskt Näringsliv, säger så.
              Vi säger så. Maria Stenberg och Marie Nordén har argumenterat
              alldeles förträffligt för vad det är som gör oss upprörda och
              varför vi vill ha svar på detta. Arbetsmarknadsministern är fortfarande
              svaret skyldig. I grund och botten är det tyvärr inte någon trevlig
              debatt. Det är en debatt som handlar om arbetsmarknadsministerns
              fundamentala misslyckande med arbetsmarknadspolitiken.
            </seg>
          </u>
          <note type="speaker" xml:id="i-d1bd4add1d4b7a38-0">
            Anf. 98 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-45">
            <seg xml:id="i-ba1ae9ea03bd2dac-0">
              Herr talman! Min fråga till Patrik Björck är: Varför tycker inte
              Patrik Björck att alla ska ha ett inkomstrelaterat försäkringsskydd
              vid arbetslöshet? Den frågan har jag fortfarande inte fått något
              svar på.
            </seg>
            <seg xml:id="i-13287eb3e6ad9946-0">
              Arbetsmarknadspolitiken kan bara reparera tidigare misstag arbetsmarknadspolitiken
              och Arbetsförmedlingen. Det är inte högskolan, det är inte gymnasiet,
              det är inte komvux. Vi har inom ramen för arbetsmarknadspolitiken
              att ta hand om det som har misslyckats tidigare. Det tar tid att
              vända svenskt skolsystem så att det är mer anpassat efter de behov
              som finns på arbetsmarknaden. Det tar tid att rätta till de misstag
              som ni har lämnat efter er. Därför är det så viktigt att vi får
              ett lärlingssystem på plats, inte bara avtalslärlingar utan också
              gymnasielärlingar, gärna i enlighet med den utredning som Irene
              Wennemo kom med för inte så länge sedan och som så småningom kommer
              att omsättas.
            </seg>
            <seg xml:id="i-cc2543bc72b0c446-0">
              Vi har under den här krisen haft den mest expansiva finanspolitiken
              i hela OECD-området med 12 procent av bnp i expansiva åtgärder.
              Samtidigt har vi det minsta budgetunderskottet i hela EU. Vi har
              åstadkommit 250 000 platser en fördubbling av de aktiva arbetsmarknadspolitiska
              insatserna. När det är fullt utbyggt kommer 5 procent av arbetskraften
              att ha möjlighet att finnas med i de aktiva arbetsmarknadspolitiska
              insatserna. Det är ett faktum.
            </seg>
            <seg xml:id="i-6b9ba18a333a7594-0">
              Marie Nordén pratar om 6 500. Det är utanför garantierna. I garantierna
              finns det också en lång rad aktiviteter. Det är en välfylld verktygslåda
              som Arbetsförmedlingen arbetar med dagligdags. Jag vänder mig
              mot den underliggande beskrivningen att man är helt passiv de
              första tre månaderna. Så är det naturligtvis inte alls. De här
              ungdomarna får coach-hjälp och hjälp av arbetsförmedlare att söka
              de jobb som finns. Hälften av dem får också jobb under den här
              perioden.
            </seg>
            <seg xml:id="i-3abe20a840dba675-0">
              Alternativet var att göra det som Socialdemokraterna gjorde tidigare,
              nämligen kommunalt ungdomsprogram eller ungdomsgarantin som bevisligen
              ökade perioden i arbetslöshet och ökade arbetslösheten bland ungdomar.
              Det är naturligtvis inte en bättre väg att gå.
            </seg>
            <seg xml:id="i-429257f5b36fac40-0">
              Det är ungefär 6 000 personer i jobbgarantin för unga och i jobb-
              och utvecklingsgarantin som saknar fullständiga betyg. Sedan den
              1 januari i år har 4 000 av dem möjlighet att ta del av den folkhögskolesatsning
              som görs för att de ska kunna komplettera betygen. Det viktigaste
              vi har att göra är att se till att de som helt saknar förutsättningar
              på arbetsmarknaden eftersom de inte har fullständiga betyg har
              möjlighet att läsa upp dem.
            </seg>
            <seg xml:id="i-2f52771f3cfe3fc7-0">
              Jag har haft 327 interpellationsdebatter. Ingen har handlat om
              hur nya jobb kommer till, hur de skapas och hur vi kan se till
              att inte bara debattera ersättningsnivåer eller fråga Patrik Björck
              varför han inte vill att samtliga löntagare på svensk arbetsmarknad
              ska ha ett fullgott inkomstrelaterat försäkringsskydd.
            </seg>
            <seg xml:id="i-07e9807421f3c54c-0">
              Nya jobb går naturligtvis via företag som anställer, företag
              som har betalande kunder. Därför är det så viktigt att vi har
              ordning och reda i statsfinanserna och att vi har tillväxt, att
              det är fler som arbetar inte färre.
            </seg>
            <seg xml:id="i-c51bd9cbd7ea2108-0">
              Jag har inga problem med mina socialdemokratiska motdebattörer.
              Vi kan debattera olika nivåer hit och dit. Det gör vi gärna, och
              det kommer vi säkert att fortsätta att göra efter valet. Problemet
              är de ni umgås med. Vänsterpartiet och Miljöpartiet vill att vi
              ska arbeta mindre. Det är friår, entreprenörsår, kortare arbetsveckor
              och kortare arbetsdagar. Hur kan vi få mer råd att ta hand om
              gamla och sjuka om vi jobbar mindre? Det är helt obegripligt.
            </seg>
            <seg xml:id="i-b9a4ba64e1a71fc2-0">
              Slutsatsen är att vi fortsätter att förstärka utbildningssektorn
              för att se till att den har bättre möjligheter att utbilda för
              de behov som finns framöver. Vi gör det med regional utgångspunkt,
              och vi gör det tillsammans med näringsliv och parter lokalt. Vi
              ser till att inom ramen för arbetsmarknadspolitiken försöka rusta
              de enskilda så att de så snabbt som möjligt tar sig tillbaka till
              arbete. Det är målsättningen.
            </seg>
          </u>
          <note type="speaker" xml:id="i-a6e8784024394454-0">
            Anf. 99 MARIA STENBERG (s):
          </note>
          <u who="hans_stenberg_6f64dd" xml:id="i-8dd0e65bd7bb827c-0">
            <seg xml:id="i-70583dcfb1f0e5d5-0">
              Herr talman! Jag är fullständigt övertygad om att näringsutskottets
              ledamöter har debatter med Maud Olofsson som är arbetsmarknadsminister
              Littorins kompanjon i regeringen med ansvar för näringspolitiken.
            </seg>
            <seg xml:id="i-a9ddf73d32411e4f-0">
              Interpellationsdebatterna här i kammaren handlar ju om att oppositionen
              granskar och frågar ansvarig regering och dess företrädare om
              effekterna av den förda dagspolitiken. Av den långa rad interpellationer
              vi har haft i dag kan vi se att arbetsmarknadspolitik engagerar.
            </seg>
            <seg xml:id="i-23a4049b94d48bb3-0">
              Jag ska ta chansen att berätta om vårt rödgröna politiska alternativ.
              Vi är övertygade om att det finns ett bättre Sverige. Sverige
              kan verkligen bättre. Sverige ska återigen bli möjligheternas
              land med en rödgrön politik i framtiden. Vår främsta prioritet
              är kampen för fler jobb, inte minst för unga.
            </seg>
            <seg xml:id="i-ec9b55ba983c8932-0">
              Arbetsmarknadsminister Littorin hade för en stund sedan en debatt
              om kvinnors möjligheter. När vi nu debatterar våra olika regeringsalternativ
              vill jag säga att arbetsmarknadsminister Littorin har en regeringskamrat
              i Kristdemokraterna som har infört ett vårdnadsbidrag. Då kan
              jag ställa frågan: På vilket sätt bidrar vårdnadsbidraget till
              att kvinnor arbetar mer? Räknas inte varje arbetad timma även
              där? Vi kan bolla fram och tillbaka.
            </seg>
            <seg xml:id="i-4926b21b1cdbb65d-0">
              För oss socialdemokrater handlar det om att kunskap i grunden
              är makt. Den makten vill vi återföra till människor så att man
              har möjlighet att gå en utbildning en grundläggande gymnasieutbildning
              eller en arbetsmarknadsutbildning så att man inte hamnar i den
              statistik som Svenskt Näringsliv rapporterar om, nämligen att
              man inte är anställningsbar eftersom man inte har rätt utbildning.
            </seg>
            <seg xml:id="i-090fcca920bac11c-0">
              Det är klart att Sverige kan bättre. Det finns ett alternativ.
              Det finns ett rödgrönt politiskt alternativ i dag.
            </seg>
          </u>
          <note type="speaker" xml:id="i-e6d869621738276a-0">
            Anf. 100 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-46">
            <seg xml:id="i-ec5eaefe7a419d8d-0">
              Herr talman! Oppositionen ska naturligtvis granska och ifrågasätta.
              Interpellationsdebatterna är ju instrumentet för det. Men det
              sker inte i ett vakuum. Kontrasten är det som i politiken blir
              livsluften. Det märks tydligt under ett valår.
            </seg>
            <seg xml:id="i-069e218de8245e00-0">
              Jag vill tacka Maria Stenberg för att hon har pekat på det rödgröna
              förslaget, även om det är för kort tid för att helt redogöra för
              det.
            </seg>
            <seg xml:id="i-5a92c19122f1b75a-0">
              Vi vet från tidigare debatter min inställning till att till exempel
              göra det dubbelt så dyrt att anställa ungdomar eller höja transportskatterna
              med 11 miljarder. Det är kirurgiskt träffsäkra sätt att tvinga
              bort jobben från svensk arbetsmarknad, vilket leder till ännu
              större problem än dem interpellanterna tar upp.
            </seg>
            <seg xml:id="i-f72f4756a2cd5d03-0">
              När det gäller vårdnadsbidraget ska inte valfrihet för föräldrar
              behöva stå i motsats till arbetslinjen. Interpellationsdebatten
              vi hade förut handlade om hur man ska kunna kombinera ett aktivt
              föräldraskap och valfrihet för föräldrar med att kunna ha ett
              arbete. Därför ser jag ingen omedelbar motsatsställning. Då är
              det skillnad att konsekvent föreslå åtgärder som syftar till att
              vi ska arbeta mindre över hela livscykeln. Det är ett betydligt
              större problem, och jag vet att ni egentligen inte gillar det.
            </seg>
            <seg xml:id="i-92e7bca15cbd9042-0">
              Slutsatsen, om vi kommer tillbaka till interpellationen, är naturligtvis
              att det är en viktig fråga som interpellanten ställer. Det är
              viktigt för funktionen på arbetsmarknaden att vi utbildar rätt
              och ser till att människor så snabbt som möjligt kommer i arbete.
              Vi vill ju hemskt gärna att både arbetslösheten och vakanstalen
              ska vara så låga som möjligt. Det är naturligtvis när de två sakerna
              uppträder tillsammans som vi har en bättre fungerande arbetsmarknad.
            </seg>
            <seg xml:id="i-dbebb5d47045ff86-0">
              Vägen dit går inte bara genom arbetsmarknadspolitik, och det
              var lite grann poängen i mitt svar. Det handlar väldigt mycket
              om att ha en i grunden väl fungerande utbildningspolitik, en skola
              som fungerar, lärlingsutbildningar och alla möjliga saker som
              är vettiga för att öka kontakterna mellan skolan och arbetslivet
              och se till att det blir lättare för ungdomar att komma in inte
              svårare.
            </seg>
          </u>
          <note xml:id="i-6743a94e36a4b6b3-11">
            Överläggningen var härmed avslutad.
          </note>
          <note xml:id="i-bdbca03982d703d2-0">
            17 § Svar på interpellation 2009/10:372 om arbetslivsintroduktionen
          </note>
          <note type="speaker" xml:id="i-f2663e31b5956801-0">
            Anf. 101 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-47">
            <seg xml:id="i-1f3b53e75e736145-0">
              Fru talman! Jennie Nilsson har ställt ett antal frågor till mig
              gällande främst arbetslivsintroduktionen.
            </seg>
            <seg xml:id="i-cfa189b13da29b63-0">
              Låt mig börja med att säga att vi har genomfört reformer för
              att skapa vägar tillbaka till arbete för människor som är sjukskrivna
              eller förtidspensionerade. Den tidigare sjukförsäkringen som lämnade
              människor i passivitet och utanförskap har ersatts med en reform
              som ser människors förmåga och där alla som vill och kan arbeta
              också ska ha en möjlighet att göra det. Vi har valt en politik
              som möjliggör aktivitet snarare än passivitet i sjukförsäkringen.
            </seg>
            <seg xml:id="i-2c4524c60a46bb08-0">
              Personer som har varit sjukskrivna mycket lång tid, två och ett
              halvt år eller längre, behöver särskilda insatser för återgång
              i arbete. För dessa har den individuellt anpassade arbetslivsintroduktionen
              inrättats vid Arbetsförmedlingen. Regeringen har därför tillskjutit
              betydande resurser till Arbetsförmedlingen. Syftet med arbetslivsintroduktionen
              är att ge deltagaren stöd att klargöra sina resurser och förutsättningar
              för att öka möjligheterna att återgå i arbete. Många som hittills
              deltagit har gått vidare till andra arbetsrelaterade insatser,
              till exempel förberedande utbildning eller arbetslivsinriktad
              rehabilitering. En del har även börjat arbeta, till exempel med
              lönebidrag.
            </seg>
            <seg xml:id="i-dfd690c12b6949dc-0">
              Det är också viktigt att komma ihåg att den som på grund av sjukdom
              uppenbarligen inte kan gå tillbaka till sin anställning eller
              delta i några aktiviteter vid Arbetsförmedlingen kan få fortsatt
              ersättning från sjukförsäkringen.
            </seg>
            <seg xml:id="i-3e62553c1e5dd041-0">
              Min förhoppning är naturligtvis att flertalet efter avslutat
              introduktionsprogram ska kunna gå vidare till arbete eller ta
              del av de många insatser som Arbetsförmedlingen har att erbjuda
              för att få ett arbete. Regeringen har exempelvis gjort det möjligt
              för deltagarna att direkt efter avslutad arbetslivsintroduktion
              kvalificera sig till jobb- och utvecklingsgarantin eller jobbgarantin
              för ungdomar, inom vilka deltagaren bland annat kan ta del av
              arbetslivsinriktad rehabilitering.
            </seg>
            <seg xml:id="i-1bb2b80702edbfea-0">
              Vidare har regeringen avsatt mer resurser till lönebidrag, trygghets-
              och utvecklingsanställningar som Arbetsförmedlingen kan erbjuda
              denna grupp. Även personer som har varit sjukfrånvarande på deltid
              ska tidigt kunna få hjälp av Arbetsförmedlingen. Jag vill tillägga
              att det inte finns något i reglerna som tvingar en sådan person
              att säga upp sig från sitt arbete för att få anmäla sig hos Arbetsförmedlingen
              och delta i arbetslivsintroduktionen.
            </seg>
            <seg xml:id="i-2d229216f127f7e2-0">
              En särskild schablon för beräkning av ersättningen för de personer
              som går från sjukförsäkringen till insatser i Arbetsförmedlingens
              regi har införts, vilket bland annat innebär att möjligheterna
              till en högre ersättning ökar för många av de personer som övergår
              från sjukförsäkringen till arbetslivsintroduktionen.
            </seg>
            <seg xml:id="i-da333fe7a98a3cd7-0">
              Mot bakgrund av detta har jag för närvarande inte för avsikt
              att vidta några ytterligare åtgärder. Regeringen följer och analyserar
              dock utvecklingen för denna grupp noga och avser att återapportera
              resultaten till riksdagen.
            </seg>
          </u>
          <note type="speaker" xml:id="i-328d21a0dc6abce8-0">
            Anf. 102 JENNIE NILSSON (s):
          </note>
          <u who="jennie_nilsson_630040" xml:id="i-ab9d0b9362e878d1-0">
            <seg xml:id="i-f736394402e20429-0">
              Fru talman! Jag börjar med att tacka för svaret. Jag inser att
              det inte är en lätt eller trevlig uppgift att vara ansvarig minister
              för en politik som så uppenbart drabbar många människor illa.
            </seg>
            <seg xml:id="i-8aba5e206debad9b-0">
              Jag konstaterar också att ministern och jag har väldigt olika
              människosyn och att vi tolkar information på vitt skilda sätt.
              Ministern hänvisar exempelvis i sitt svar till att människor som
              har varit sjuka länge behöver särskilda insatser för att kunna
              komma tillbaka i arbete en slutsats som jag tror att alla kan
              dela. Han säger också att man valt en politik som möjliggör aktivitet
              i stället för passivitet, vilket givetvis låter bra, samt att
              man tillskjutit betydande resurser, vilket hade varit alldeles
              strålande om det hade varit sant.
            </seg>
            <seg xml:id="i-602b98f7624b15e8-0">
              Tyvärr är det samma som med mycket annat när det gäller den här
              regeringen: Det är mest bara retorik. Arbetslivsintroduktionen,
              alltså den särskilda insats som ministern menar ska hjälpa den
              som har varit sjuk länge tillbaka till jobb, består i de flesta
              fall av en träff i veckan med en arbetsförmedlare under tre månaders
              tid. Mycket av tiden, uppger flera förmedlare som jag har talat
              med, går åt till att hjälpa människor att fylla i blanketter och
              att försöka lösa människors försörjning. Någon uttryckte det ungefär
              som så att de flesta människor kan inte fokusera på något annat
              om de inte har pengar till mat och hyra.
            </seg>
            <seg xml:id="i-28be59d17a25c797-0">
              Ministern menar uppenbarligen att detta är aktivitet i stället
              för passivitet, men jag tror att få håller med.
            </seg>
            <seg xml:id="i-56e217bd8d4942e8-0">
              När det gäller huruvida man tillskjutit några resurser är det
              en sanning med modifikation. Man har omfördelat medel från andra
              utgiftsområden, men det finns inga nya pengar för rehabilitering
              eller andra stödinsatser som man skulle kunna tro av ministerns
              svar.
            </seg>
            <seg xml:id="i-49a81abc27d1a78a-0">
              Jag har heller inte kunnat hitta några officiella uppgifter på
              hur många som efter avslutad arbetslivsintroduktion faktiskt har
              gått vidare till utbildning, arbete i någon form eller arbetsinriktad
              rehabilitering. Ministern anger att det är många, vilket inte
              stämmer med den bild som jag har fått vid samtal med olika förmedlare.
              Möjligtvis beror det på hur man definierar många.
            </seg>
            <seg xml:id="i-def52314aa0c28d5-0">
              Fru talman! Mina frågor till ministern bottnar ytterst i samtal
              och kontakter som har jag haft med drabbade hallänningar. De vittnar
              om en i det närmaste inhuman behandling till följd av den borgerliga
              regeringens politik. Eftersom talartiden är begränsad ska jag
              försöka mig på att sammanfatta några av dem.
            </seg>
            <seg xml:id="i-83cfa3fe3b8d6f9d-0">
              En kvinna kontaktade mig angående sin son. Han lider av en kronisk
              depression, vill inte leva och har fobier och svår ångest. Han
              klarade inte av att infinna sig på Arbetsförmedlingen när hans
              sjukdagar tog slut, vilket innebär att han nu inte får någon ersättning
              alls inte ens socialbidrag trots att hans läkare intygar att hans
              sjukdomsbild är sådan att han inte kan förväntas ta ansvar och
              infinna sig på möten. Hennes fråga till mig som jag nu ställer
              till ministern är: Hur blir hennes son friskare för att han nu
              kanske dessutom blir hemlös? Hennes besparingar räcker till att
              betala hans hyra i några månader, men sedan då?
            </seg>
            <seg xml:id="i-679759640a0e8c5a-0">
              En man berättar att han har opererat bort en tumör i ryggen.
              Komplikationer gjorde att han har förlorat känseln i ena benet,
              att han inte har kontroll över mag- och tarmfunktioner samt att
              han har ständiga nervsmärtor. Nedsatt immunförsvar har gjort att
              han får upprepade urinvägsinfektioner, blodförgiftning, rosfeber
              med mera. Han är delvis förtidspensionerad, men han har försökt
              arbeta på deltid så mycket han har kunnat. Följden blir att han
              nu ska försöka leva på 175 kronor om dagen.
            </seg>
            <seg xml:id="i-f33993df0583b015-0">
              En kvinna med en obotlig bindvävssjukdom som angriper de inre
              organen tvingades ta tjänstledigt för att arbetsträna på en annan
              arbetsplats hos samma arbetsgivare. Hon får 223 kronor om dagen
              och har så här långt förlorat tolv semesterdagar på den här lösningen.
            </seg>
            <seg xml:id="i-c46b7ed0caa97e53-0">
              En man hos en annan arbetsgivare nekades tjänstledighet och uppmanades
              att säga upp sig när han inte längre fick lov att vara sjukskriven.
            </seg>
            <seg xml:id="i-e7b8e858764a445a-0">
              Min fråga till ministern är om han tycker att något av detta
              är rimligt eller ens anständigt. Tror ministern på allvar att
              någon av dessa människor blir friskare och kommer närmare ett
              arbete för att de blir försäkringslösa, utlämnade och fattiga?
            </seg>
          </u>
          <note type="speaker" xml:id="i-db7f61946a4692c1-0">
            Anf. 103 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-48">
            <seg xml:id="i-1c1c5e45d1ab47a7-0">
              Fru talman! Man ska komma ihåg att grunden för reformen var den
              fullständigt havererade rehabkedjan som ni lämnade efter er. Där
              var det så att efter ett års sjukskrivning befann sig 70 procent
              av de sjukskrivna kvar i första steget av sju i den rehabkedja
              som fanns när vi tog över. Det var en fullständig katastrof.
            </seg>
            <seg xml:id="i-e2ef2036d6fb0983-0">
              De här personerna som vi nu pratar om har varit sjukskrivna i
              två och ett halvt år eller mer utan att någon ens har ringt och
              ställt frågan: Vad kan vi göra för dig? Ingen har brytt sig om
              dem. Ingen har över huvud taget undrat: På vilket sätt kan vi
              hjälpa dig att ta dig tillbaka till arbete?
            </seg>
            <seg xml:id="i-0cea1045100aebc7-0">
              Detta är den fullständigt passiva katastrofpolitik som ni har
              lämnat efter er en havererad rehabkedja, en politik där myndigheter
              har struntat i att ens höra av sig till de personer det handlar
              om. Det var naturligtvis därför som den förra regeringen tillsatte
              den omfattande utredning som leddes av Anna Hedborg och vars förslag
              vi i huvudsak har följt.
            </seg>
            <seg xml:id="i-5552f48a800506b3-0">
              Vi har också gjort det genom att tillföra kraftiga resurser till
              Arbetsförmedlingen. I år handlar det om 3 miljarder, nästa år
              om 5 ¼ miljarder och 2012 om närmare 6 miljarder för att se till
              att de som genomgår arbetslivsintroduktionen får rätt typ av stöd
              och hjälp för att kunna ta sig tillbaka.
            </seg>
            <seg xml:id="i-0b1fc02a09c0c239-0">
              Under den tremånadersperiod som man befinner sig i arbetslivsintroduktionen
              kan man vara närvarande på heltid eller mindre, beroende på vad
              man klarar av. Det gäller att vara väldigt tydligt med att påpeka
              att är man sjuk och inte har en arbetsförmåga har man, precis
              som jag skrev, fortsatt rätt till sjukpenning. Det är inga konstigheter.
              Men det handlar om att erbjuda dem som har en arbetsförmåga kvar
              en möjlighet att efter deras förutsättningar få den hjälp och
              det stöd de borde ha rätt till för att kunna ta sig tillbaka men
              som den tidigare regeringen har förnekat dem. Man ska få en plan,
              en hjälp, ett stöd och arbetslivsinriktad rehabilitering och den
              typ av hjälp som ingen tidigare har brytt sig om att erbjuda dem.
            </seg>
            <seg xml:id="i-95990332a680166c-0">
              Jag har uppgift om att Arbetsförmedlingen och Försäkringskassan
              på torsdagen kommer att presentera resultatet av de tre första
              månadernas arbetslivsintroduktion. Det är klart att det hade varit
              bättre för både Jennie Nilsson och mig att ha det att utgå från
              när vi nu debatterar resultatet. Men jag ser fram emot att vi
              ändå kommer att debattera detta i valrörelsen eller på något annat
              sätt framöver. Det går inte att kommentera några siffror innan
              man har sett dem. Jag tycker att det ska bli intressant.
            </seg>
            <seg xml:id="i-3e521fec0bfffb78-0">
              Min uppfattning efter att ha pratat med många arbetsförmedlare
              är att man har kunnat hjälpa människor att få en plan för att
              ta sig tillbaka. Det måste ändå vara det viktigaste.
            </seg>
            <seg xml:id="i-792a4e0e436563c6-0">
              Har det här gått smärtfritt över hela linjen? Nej, naturligtvis
              inte, och jag har all respekt och förståelse för att har man varit
              borta två och ett halvt år eller mer är man genuint bekymrad och
              orolig. Det är klart att man är det. Ingen har brytt sig om en
              under en så lång tid. Sedan kommer någon och säger: Nu ska du
              till Arbetsförmedlingen. Det är klart att det finns en oro och
              en känsla av att man vet vad man har men inte vad man får. Men
              vi kan inte fortsätta att lämna tiotusentals personer som har
              varit borta så länge utan någon som helst kontakt med våra myndigheter,
              som har till uppgift att hjälpa människor tillbaka.
            </seg>
            <seg xml:id="i-c3554c7a4e301841-0">
              Men återigen: Är man sjuk och inte har någon arbetsförmåga kvar
              har man rätt till sjukpenning också nu precis som tidigare. Men
              har man arbetsförmåga kvar gäller det att bygga vidare på den
              och hitta de lämpligaste och rätta metoderna för en väg tillbaka
              till arbete. Det är inte bara en politisk abrovink, det är vår
              skyldighet att hjälpa de här människorna tillbaka, av flera skäl.
              De har rätt att delta på arbetsmarknaden. De har rätt att få hjälp
              att bli friska och komma tillbaka till arbete, och vi behöver
              deras arbetsinsatser om vi ska ha råd med vård, skola, omsorg,
              pensioner och annat framöver.
            </seg>
          </u>
          <note type="speaker" xml:id="i-e75408e2492233b3-0">
            Anf. 104 JENNIE NILSSON (s):
          </note>
          <u who="jennie_nilsson_630040" xml:id="i-ab9d0b9362e878d1-1">
            <seg xml:id="i-b17543ebcad512dc-0">
              Fru talman! Arbetsmarknadsministern började med att konstatera
              att det gamla system som gällde före den här reformen inte var
              bra. Det är en kritik som vi delar. Precis som ministern sade
              tillsatte vi en utredning för att se över systemet. Det som har
              hänt är att man identifierar samma problem och konstaterar att
              det gamla systemet är fyrkantigt och trubbigt och att människor
              trillar mellan stolarna. Sedan levererar man ett förslag till
              en lösning som är om möjligt ännu fyrkantigare, ännu trubbigare
              och som ändå gör att människor hamnar mellan stolarna. Det är
              för mig helt obegripligt.
            </seg>
            <seg xml:id="i-d73c9c39968028f6-0">
              Ministern säger att man har goda ambitioner, man vill hjälpa
              människor tillbaka. Mycket av det han säger kan jag givetvis dela.
              Självklart vill vi att alla människor som kan arbeta och vill
              arbeta också ska få arbeta. Det som jag inte förstår är varför
              ministern och den borgerliga regeringen tycks tro att för att
              kunna hjälpa människor måste man först göra dem fattiga. För att
              de ska kunna få hjälp och tillgång till de resurser som finns
              på Arbetsförmedlingen eller på något annat ställe i samhället
              måste de först göras fattiga.
            </seg>
            <seg xml:id="i-998aebbd4ed9fd1c-0">
              Jag hade kunnat sympatisera med många av de tankar som ministern
              har om man hade agerat på ett mer humant sätt som inte hade drabbat
              människor på det här sättet. Över huvud taget är det jag känner
              efter det att jag varit ute på arbetsförmedlingar och pratat med
              arbetsförmedlare, efter att ha pratat med försäkringskassehandläggare
              och talat med människor som drabbats av systemet att här finns
              ett allvarligt feltänk.
            </seg>
            <seg xml:id="i-b508dbb4a44a8ee0-0">
              Den politik som ministern beskriver som bra och lyckad med goda
              ambitioner finns det exempel på. En arbetsförmedlare som jag talade
              med sade att efter att man hade haft ett månadsmöte med kollegerna
              i länet kunde man konstatera att i den första rundan med ungefär
              30 i varje grupp fanns det tre ibland fyra som det här var helt
              rätt åtgärder för. De befann sig i ett läge med sin sjukdom där
              det var helt rätt för dem att ta det här steget. De var medicinskt
              färdigbehandlade, så det var helt logiskt.
            </seg>
            <seg xml:id="i-cf877e10f2e76baf-0">
              Jag har försökt följa upp det här inför debatten genom att höra
              av mig till kontakter och fråga hur det har gått, hur många som
              har gått vidare till utbildning eller arbete. Men man säger att
              det är väldigt svårt att se. Man kan inte följa upp det därför
              att man inte får göra en uppföljning på individbasis. Det blir
              spännande att se på torsdag hur man tänker redovisa det.
            </seg>
            <seg xml:id="i-d33ce31f167649cf-0">
              Vidare säger man att den känsla man ändå har är att tre till
              fyra går tillbaka till Försäkringskassan. Det innebär att vi har
              ungefär hälften kvar, ungefär halva gruppen som råkar illa ut.
              För att hjälpa 10, 15, kanske 20 procent riggar man ett system
              som drabbar halva gruppen på ett extremt allvarligt sätt, som
              försätter dem i en situation där de i stället för att fokusera
              på att bli friskare eller på att komma tillbaka till arbete tvingas
              fokusera på sin försörjning, att ha pengar till mat, att ha pengar
              till hyra. Det är inte rimligt, och det hjälper inte människor.
              Jag förstår inte hur arbetsmarknadsministern kan försvara ett
              sådant system.
            </seg>
            <seg xml:id="i-d700fd1f72703c4a-0">
              Min avslutande fråga till ministern måste bli: Skulle arbetsmarknadsministern
              kunna leva på 225 kronor om dagen?
            </seg>
          </u>
          <note type="speaker" xml:id="i-0ac9c54c08e0c8be-0">
            Anf. 105 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-49">
            <seg xml:id="i-a0ea6ab3fad7ce7f-0">
              Fru talman! Jennie Nilsson delar kritiken mot den tidigare rehabkedjan,
              noterar jag. Det är bra att vi kan vara överens om att den var
              misslyckad. Men vi har i huvudsak följt Anna Hedborgs utrednings
              förslag, den utredning som Socialdemokraterna i princip stödde
              fram till för ett år sedan eller så. Det är intressant att konstatera
              det.
            </seg>
            <seg xml:id="i-535ff71b660c7e4b-0">
              Vi gör människor fattiga, säger Jennie Nilsson. Nej, en majoritet
              har fått ±100 kronor eller mer av dem som har gått över från sjukförsäkringen
              till arbetslöshetsförsäkringen, inte minst tack vare den schablon
              i a-kassan som A-kassornas samorganisation föreslog och som vi
              arbetar efter.
            </seg>
            <seg xml:id="i-c61108f35189ef49-0">
              Nu väntar vi med spänning på torsdagens siffror. Det blir lite
              andefattigt att diskutera siffror som varken Jennie Nilsson eller
              jag har tillgång till.
            </seg>
            <seg xml:id="i-2a9942fe19e0a25a-0">
              Jag vill komma tillbaka till det som Jennie Nilsson nyss sade.
              Om det var tre fyra personer av 30 som kom tillbaka till arbete,
              om jag förstod det rätt, kan man fråga sig: Varför har ingen brytt
              sig om dem under den här tiden? För dessa tre fyra personer är
              det en enorm vinst att komma tillbaka till arbete och få en plan.
              De övriga som är sjuka har rätt att få sjukpenning igen om de
              är sjuka och inte har någon arbetsförmåga kvar. Problemet är att
              ingen har ställt frågan till de här personerna: Har du arbetsförmåga
              kvar? Vad kan vi göra för att hjälpa till för att du ska återvinna
              den, för att du ska få en möjlighet att komma tillbaka? Problemet
              är att ingen har brytt sig, att det har varit totalt passiva system.
            </seg>
            <seg xml:id="i-bf7f822629537850-0">
              Vi har haft flera debatter under eftermiddagen och kvällen som
              har handlat om passivitet i system. Det här är det mest passiva
              system som någonsin har funnits två och ett halvt år utan att
              någon ens lyft på luren och frågat: Vad kan vi göra för dig? Vad
              kan vi göra för att du ska få en möjlighet att ta dig tillbaka,
              att du ska få den hjälp och det stöd i arbetslivsinriktad rehabilitering
              som behövs för att du ska kunna försörja dig igen?
            </seg>
            <seg xml:id="i-5ae8ee9f53c4fc94-0">
              Den enda statistik jag har sett hittills är att av de ungefär
              2 000 som lämnade sjukförsäkringen utan att gå till arbetslivsintroduktionen
              var det ungefär 2 procent som fick kommunalt försörjningsstöd,
              alltså socialbidrag. Det är 40 personer. Det är naturligtvis hemskt
              för dessa 40. Jag vill att de ska ha ett jobb att gå till och
              en lön att leva på. Men det skräckscenario som Socialdemokraterna
              under det senaste året har pekat ut är inte förenligt med sanningen.
              På torsdag får vi reda på mer fakta, och det ska bli intressant.
              Jag tror att det kommer att vara en klargörande information både
              för Jennie Nilsson och för mig.
            </seg>
          </u>
          <note type="speaker" xml:id="i-49dcd6d2b31c6393-0">
            Anf. 106 JENNIE NILSSON (s):
          </note>
          <u who="jennie_nilsson_630040" xml:id="i-ab9d0b9362e878d1-2">
            <seg xml:id="i-f969a0a38d42b586-0">
              Fru talman! De där 2 sista procenten är, antar jag, ungefär de
              2 procent där bland annat TCO riktade kritik i dag och menade
              att det var en extremt skev bild av verkligheten. Jag har inte
              kunnat se TCO:s underlag. Men om man betänker att socialbidragen
              har ökat i 90 procent av Sveriges kommuner kan det faktiskt ligga
              någonting i den kritiken.
            </seg>
            <seg xml:id="i-515451974e51109f-0">
              Ministern hänvisar till Anna Hedborgs utredning som vi till för
              en tid sedan ställde oss bakom, säger han. Vi ställer oss fortfarande
              bakom stora delar av Anna Hedborgs utredning. Vi ställer oss bakom
              att man behöver fler och aktiva åtgärder för att människor ska
              kunna komma tillbaka. Det vi inte ställer oss bakom är att man
              anser att man måste ta bort människors försörjning och göra dem
              fattiga och försäkringslösa för att hjälpa dem. Det är det som
              skiljer vår politik från ministerns politik, inte vilka aktiva
              åtgärder eller vilka stödresurser som vi vill tillföra, inte heller
              den kritik som vi hade gentemot det gamla systemet.
            </seg>
            <seg xml:id="i-7da684c52fddf63b-0">
              Ministern säger att hans lösning med en schablonersättning skulle
              ha gjort att merparten av alla fick en förändring på 100 kronor
              upp eller ned. Det är inte sant. Jag tittade på detta inför debatten,
              och det jag kunde få fram var det var siffror från februari, de
              färskaste siffrorna att 35 procent hade fått höjd ersättning,
              50 procent hade fått kraftigt sänkt ersättning och 15 procent
              hade fått i stort sett oförändrad ersättning, alltså mer än 100
              kronor plus eller minus. Ministern hänvisar till 15 procent och
              buntar lite grann ihop det hela. Det är ungefär som att han säger
              att han för att hjälpa 1015 procent med sin politik är beredd
              att stjälpa resten av gruppen.
            </seg>
            <seg xml:id="i-bb22247e019fe002-0">
              Jag tycker att det är allvarligt om vi har en arbetsmarknadsminister
              som är beredd att offra de stora massorna för att kunna göra små
              vinster.
            </seg>
          </u>
          <note type="speaker" xml:id="i-021bb0cb8e3c9005-0">
            Anf. 107 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-5eabc85f33f4c633-50">
            <seg xml:id="i-11a83f433fc5298d-0">
              Fru talman! Att offra massor för att göra små vinster det är
              en rätt allvarlig anklagelse med tanke på att ni offrade massor
              för att göra stora förluster. Det var så det gamla systemet var
              konstruerat. Folk kunde gå totalt passiva i två och ett halvt
              år i sjukförsäkringen och absolut inte få någon som helst kontakt.
              Det var ingen som brydde sig, ingen som lyfte luren och frågade
              hur man hade det och ingen som utvecklade någon plan för hur man
              skulle kunna ta sig tillbaka. Efter ett års sjukskrivning var
              70 procent av de sjukskrivna kvar i första steget av sju i rehabkedjan.
              Det var ett faktum, och det är det vi har att hantera.
            </seg>
            <seg xml:id="i-430c95989ce8973f-0">
              Nu är det så att av dem som har gått över har drygt 50 procent
              fått ±100 kronor eller mer i ersättning. Det är precis så man
              ska läsa tabellen, och det är precis detta som Försäkringskassan
              säger.
            </seg>
            <seg xml:id="i-2d964b06dc6c685c-0">
              Är vi nöjda med det eller ska det vara mer? Ja, det kan man naturligtvis
              ha en åsikt om, men nu är det ett faktum att det är på det sättet.
              Om man uppfyller arbetsvillkoret och inte är medlem i a-kassan
              har man rätt till grundersättningen. Den överstiger i nästan samtliga
              fall socialbidragsnormen, så det går inte att hänvisa till ökade
              socialbidragskostnader som en följd av ändringar i a-kassan eller
              ändringar i det här systemet. Det handlar inte om det. Det kan
              det absolut inte göra. Tvärtom måste man tillbaka till grundfrågan,
              nämligen att är man sjuk och inte har någon arbetsförmåga har
              man rätt att vara sjukskriven också i dag. Har man en arbetsförmåga
              är det väl på tiden att någon ställer frågan: Vad kan vi göra
              för dig? Vad kan vi göra för att se till att du får rätt stöd,
              rätt hjälp, rätt rehabilitering eller vad det nu kan vara för
              att ta dig tillbaka? Det är det man får i det här systemet. Om
              man efter tre månaders arbetslivsintroduktion inte klarar av det
              utan fortfarande är sjuk har man rätt till sjukpenning. Det är
              inga konstigheter.
            </seg>
            <seg xml:id="i-94b54e32b5b81f00-0">
              Det viktigaste är att man någon gång ska kunna ställa frågan.
              Det här ser jag inte som ett krav på enskilda människor utan som
              ett krav på våra myndigheter att leverera det som de är tänkta
              att leverera, nämligen stöd för enskilda människors möjligheter
              att ta sig tillbaka till arbete. Det är på tiden att vi gör det
              och på tiden att vi slutar behandla människor i passiva, kollektiva
              system som vi har gjort hittills.
            </seg>
          </u>
          <note xml:id="i-6743a94e36a4b6b3-12">
            Överläggningen var härmed avslutad.
          </note>
          <note xml:id="i-44de46fc9638a974-0">
            18 § Hänvisning av ärende till utskott
          </note>
          <note xml:id="i-c083052824d46a1f-0">
            Föredrogs och hänvisades
          </note>
          <note xml:id="i-e64e1f4b20890253-0">
            19 § Förnyad bordläggning
          </note>
          <note xml:id="i-9f16b152dda49027-0">
            Föredrogs och bordlades åter
          </note>
          <note xml:id="i-6e29bc4474703045-0">
            20 § Bordläggning
          </note>
          <note xml:id="i-f293b90c4f091506-0">
            Anmäldes och bordlades
          </note>
          <note xml:id="i-56a0c8c8a6487f6e-0">
            21 § Anmälan om frågor för skriftliga svar
          </note>
          <note xml:id="i-cf65968a80c07959-0">
            Anmäldes att följande frågor för skriftliga svar framställts
          </note>
          <note xml:id="i-c1e97b9ae6668bfb-0">
            den 24 maj
          </note>
          <note xml:id="i-e2f9d5364c3deddd-0">
            Carina Hägg
          </note>
          <note xml:id="i-56dbb032575343f5-0">
            Helena Bargholtz
          </note>
          <note xml:id="i-99b18d3cab9866d5-0">
            den 25 maj
          </note>
          <note xml:id="i-41ba6b119e9f0cc4-0">
            Ameer Sachet
          </note>
          <note xml:id="i-41ba6b119e9f0cc4-1">
            Ameer Sachet
          </note>
          <note xml:id="i-64a669474b35f0b4-0">
            Frågorna redovisas i bilaga som fogats till riksdagens snabbprotokoll
            tisdagen den 1 juni.
          </note>
          <note xml:id="i-24f9374780a77176-0">
            22 § Anmälan om skriftliga svar på frågor
          </note>
          <note xml:id="i-e5c5189b57b3b060-0">
            Anmäldes att skriftliga svar på följande frågor inkommit
          </note>
          <note xml:id="i-99b18d3cab9866d5-1">
            den 25 maj
          </note>
          <note xml:id="i-4b04dff3dd8497f1-0">
            Amineh Kakabaveh
          </note>
          <note xml:id="i-1c4d56c49fe4afda-0">
            Helén Pettersson
          </note>
          <note xml:id="i-b0c7cd67e1e0f912-0">
            Svaren redovisas i bilaga som fogats till riksdagens snabbprotokoll
            tisdagen den 1 juni.
          </note>
          <note xml:id="i-4de0e9e2d41dfbce-0">
            23 § Kammaren åtskildes kl. 20.22.
          </note>
          <note xml:id="i-a17f8a34768e7df2-0">
            Förhandlingarna leddes
          </note>
          <note xml:id="i-4120a662528d8ed7-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
