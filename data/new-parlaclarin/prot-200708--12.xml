<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--12</head>
          <docDate when="2007-10-18">2007-10-18</docDate>
        </div>
      </front>
      <body>
        <div>
          <note xml:id="i-94d0e307ddea4721-0">
            ﻿
          </note>
          <note xml:id="i-d1471e9be3df92e0-0">
            Riksdagens protokoll
          </note>
          <note xml:id="i-6a2445d8de6d88c5-0">
            2007/08:12
          </note>
          <note xml:id="i-4dae8ba26f380ddb-0" type="date">
            Torsdagen den 18 oktober
          </note>
          <note xml:id="i-f455b397624b3c2f-0">
            Kl. 11:00 - 23:03
          </note>
          <note xml:id="i-2d031bdcd8548616-0">
            1 § Meddelande om information från regeringen
          </note>
          <note xml:id="i-c333531fc72b2d52-0">
            Talmannen meddelade att tisdagen den 23 oktober kl. 13.30 skulle
            statsminister Fredrik Reinfeldt (m) lämna information om Europeiska
            rådets möte den 18 och 19 oktober.
          </note>
          <note xml:id="i-f6beae4dcaae75e2-0">
            Meddelandet hade delats ut till kammarens ledamöter.
          </note>
          <note xml:id="i-f1645344568cfea2-0">
            2 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-4f17750ffc74df6a-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note xml:id="i-afbe2d062fe99747-0">
            KOM(2007)492
          </note>
          <note xml:id="i-27f840d9d53ba81b-0">
            3 § Beslut om motionsrätt på redogörelser
          </note>
          <note xml:id="i-59600f22ce3c5bb6-0">
            Kammaren biföll talmannens förslag att motioner fick väckas på
            dessa redogörelser.
          </note>
          <note xml:id="i-5e433f25ab12c102-0">
            4 § Hänvisning av ärenden till utskott
          </note>
          <note xml:id="i-4569d049004b0050-0">
            Föredrogs och hänvisades
          </note>
          <note xml:id="i-13051750984af951-0">
            5 § Allmänpolitisk debatt (forts. från prot. 11)
          </note>
          <note xml:id="i-72b8573768a52c65-0">
            Arbete och företagande
          </note>
          <note xml:id="i-cacb6a84298848f0-0">
            Del 1: Arbete
          </note>
          <note type="speaker" xml:id="i-6fde12cb000d6304-0">
            Anf. 1 SVEN-ERIK ÖSTERBERG (s):
          </note>
          <u who="sven-erik_osterberg_670276" xml:id="i-e172fa7de2c06d73-0">
            <seg xml:id="i-9ab03fd471abd7ac-0">
              Herr talman! Jobb skapas genom satsningar på människors utveckling,
              på företagande, utbildning, infrastruktur och forskning.
            </seg>
            <seg xml:id="i-d3870075cc989f8f-0">
              I vår jobbmotion En modern politik för arbete presenterar vi
              socialdemokrater en rad förslag som går just i den riktningen.
              Det är insatser som stimulerar och utvecklar arbetsmarknaden.
              Jag ska med några korta meningar berätta om några.
            </seg>
            <seg xml:id="i-93840e2a8b855208-0">
              För oss socialdemokrater är det självklart att arbetslinjen vilar
              på en balans mellan rätt och plikt. Men i vår arbetslinje ryms
              också kompetensutveckling. Fler och återkommande chanser till
              utbildning, oavsett var man befinner sig i livet, är en av grundstenarna
              i vår arbetslinje.
            </seg>
            <seg xml:id="i-210876df0dfd6afc-0">
              Konkurrensen på den internationella marknaden hårdnar. Strukturomvandlingen
              kommer att fortsätta, och den kommer att gå snabbare. Det kan
              vi alla vara överens om. Fler kommer att behöva gå från ett jobb
              till ett annat, kanske inte bara en utan flera gånger under ett
              helt yrkesliv. Om Sverige ska fortsätta att hävda sig väl i den
              internationella konkurrensen måste omställningen bli lättare för
              människor, inte svårare. Utbildning och vidareutbildning spelar
              en stor roll för om vi lyckas eller inte.
            </seg>
            <seg xml:id="i-065fb56bbeef57b9-0">
              Kompetensutveckling blir allt viktigare för att människor ska
              kunna ta de nya jobben som växer fram. Vi socialdemokrater vill
              bygga vidare på idén om det livslånga lärandet, så att både anställda
              och företagare klarar de ständiga förändringarna på arbetsmarknaden.
              Vi vill också utveckla vår position som världens mest forskningsintensiva
              land. Genom att höja de offentliga anslagen till forskning till
              1 procent av bnp vill vi se till att Sverige går i täten i den
              globala konkurrensen.
            </seg>
            <seg xml:id="i-000d83c5c34f8535-0">
              För att stärka arbetslinjen vill vi socialdemokrater stimulera
              till ökad kompetensutveckling. Detta kan till exempel ske genom
              en kompetensförsäkring. Fördelen med försäkringslösning jämfört
              med individuellt sparande är att alla omfattas av möjligheten
              den dag behov uppstår, samtidigt som utvecklingsinsatserna kan
              koncentreras till dem som faktiskt behöver dem bäst.
            </seg>
            <seg xml:id="i-5be06fd029626477-0">
              En viktig utgångspunkt är att modellen inte ska ersätta arbetsgivarnas
              ansvar för kontinuerlig personalutbildning och kompetensutveckling.
              Det är också viktigt att säkerställa att avtalen inte utformas
              så att de skapar inlåsning av arbetskraft i vissa branscher eller
              företag.
            </seg>
            <seg xml:id="i-97a20a5eac372383-0">
              Genom avtal på arbetsmarknaden har trygghetsavtalen byggts upp.
              De har visat sig vara framgångsrika i att skapa nya möjligheter
              när ett företag lägger ned eller flyttar från orten. Vi tycker
              att det nu är dags att pröva om man genom en stimulans från samhällets
              sida kan bygga vidare på modellerna för omställningsavtal, så
              att det stora flertalet anställda på svensk arbetsmarknad kan
              få tillgång till personligt stöd, rådgivning, coachning eller
              utbildning när strukturomvandlingen står för dörren.
            </seg>
            <seg xml:id="i-bc2b1bc2475e2262-0">
              En av hörnstenarna i socialdemokratisk arbetsmarknadspolitik
              är att erbjuda arbetslösa kompletterande utbildningar och program
              av hög kvalitet för att öka deras chanser att få jobb. Bra arbetsmarknadsutbildning
              tar hänsyn till hela arbetsmarknadens behov, även till behovet
              i nya och växande branscher såsom tjänstebranschen och servicesektorn
              som vi ser växer fram stadigt, undan för undan.
            </seg>
            <seg xml:id="i-6a9e98478009fea8-0">
              Vi ser i dag en utveckling där allt fler anställda har högskoleutbildning
              och att antalet anställda inom tjänstemannayrkena ökar. Det är
              rimligt att också dessa grupper ges bättre möjlighet att stärka
              sin ställning på arbetsmarknaden genom arbetsmarknadsutbildning
              eller kortare påbyggnadsutbildningar.
            </seg>
            <seg xml:id="i-0f5e400a4be56ac0-0">
              Att andelen arbetssökande med eftergymnasial utbildning har ökat
              ställer också krav på att arbetsförmedlingen har kunskaper om
              nya branscher och yrken. Vi menar att de tjänster som arbetsförmedlingen
              erbjuder bör anpassas till specifika branschers och yrkeskategoriers
              behov.
            </seg>
            <seg xml:id="i-ce48f1d5fc383c8a-0">
              Privata aktörer som utför coachnings- och matchningsinsatser
              kan vara ett komplement till den offentliga arbetsförmedlingen.
              Det är också viktigt att konstatera att ingen motsättning finns
              mellan den offentliga arbetsförmedlingen och bemanningsföretagen.
            </seg>
            <seg xml:id="i-6a641c22fce4ff5b-0">
              Herr talman! De goda tiderna kommer inte alla till del. Det ser
              vi. Alltför många står fortfarande utanför arbetslivet på grund
              av ohälsa. Vår slutsats är att ett större reformarbete behöver
              genomföras.
            </seg>
            <seg xml:id="i-38a3bf6c0d8b772c-0">
              Vid sjukdom och ohälsa ska de individuella behoven sättas i centrum.
              Individen måste alltid sättas i centrum. Ingen ska behöva falla
              mellan stolarna. Vi vill bygga vidare på erfarenheten från den
              finansiella samordningen mellan Försäkringskassan och arbetsförmedlingen,
              sjukvården och socialtjänsten och samtidigt ta till vara de norska
              erfarenheterna av en gemensam ingång för omställningsåtgärder.
              Samtidigt är det arbetet som man är sjukskriven från, vilket gör
              att arbetsmarknadens parter har en stor roll att spela även inom
              det här området. Företagshälsovården är ett område som bör utvecklas.
              Ytterligare en metod kan vara att underlätta för parterna att
              nå ett omställningsavtal med rehabilitering för hela arbetsmarknaden.
            </seg>
            <seg xml:id="i-856f287182b8e1c9-0">
              Många av de insatser som vi föreslår fordrar att det läggs ett
              stort ansvar just på parterna. Vi tror att partslösningar kan
              vara en mycket viktig väg för att nå en bättre arbetsmarknad och
              se till att fler får del av arbetsmarknaden med bra och rimliga
              villkor.
            </seg>
            <seg xml:id="i-bf3fd04df6940615-0">
              Anf. 2 TOMAS TOBÉ (m) replik:
            </seg>
            <seg xml:id="i-1b62e4cae1bdcfd2-0">
              Herr talman! Långtidsarbetslösheten bland ungdomar har minskat
              med över 8 000 personer. Men i Sven-Erik Österbergs Sverige menar
              man att långtidsarbetslösheten bland ungdomar har ökat med 300
              procent. Matematikerna hos Socialdemokraterna anser nämligen att
              om man är i en åtgärd ska man inte betraktas som arbetslös.
            </seg>
            <seg xml:id="i-13877b2f6800aa91-0">
              Min fråga till Sven-Erik Österberg är om han stöder detta räknesätt?
              Menar han i så fall att långtidsarbetslösheten bland ungdomar
              helt plötsligt raderas ut den 1 december i år när regeringen inför
              jobbgarantin för unga? I Socialdemokraternas Sverige är man ju
              då inte längre arbetslös.
            </seg>
          </u>
          <note type="speaker" xml:id="i-366fbd31e5bcabdc-0">
            Anf. 3 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" next="cont" xml:id="i-02896b7b9c0fe183-0">
            <seg xml:id="i-b6fc9dd72466434b-0">
              Herr talman! Det var precis det som Amschefen sade på hearingen
              här i veckan, att från den 1 december skulle långtidsarbetslösheten
              bland ungdomar statistiskt sett raderas ut när jobb- och utvecklingsgarantin
              för ungdomar träder i kraft.
            </seg>
            <seg xml:id="i-7a3f52eff7f69021-0">
              Det finns en klar skillnad mellan ordentliga insatser för ungdomar,
              riktade insatser som vi pekar på där man får kvalificerad utbildning.
              Vi har något som vi kallar avstampsjobb som är riktade till de
              ungdomar som kanske inte har en yrkesutbildning och som inte har
              gått färdigt gymnasieskolan. De får en chans att få en skräddarsydd
              utbildning i ett yrke där det fattas folk.
            </seg>
            <seg xml:id="i-c981001ffca1dbbd-0">
              En sådan grej har en helt annan kvalitet än det förslag som regeringen
              har lagt fram och som riksdagen kommer att ta när det gäller utvecklingsgarantin
              för ungdomar. Där ges egentligen bara ett enda löfte, nämligen
              att man får lägre ersättning och att man ska söka jobb. Det är
              ungefär vad det innehåller.
            </seg>
          </u>
          <note xml:id="i-9eaf229f6e06f068-0">
            Anf. 4 TOMAS TOBÉ (m) replik:
          </note>
          <u who="sven-erik_osterberg_670276" prev="cont" xml:id="i-4be3ff805f93169a-0">
            <seg xml:id="i-86068e2d409e1dd7-0">
              Herr talman! Apropå ordentliga åtgärder så säger man från socialdemokratiskt
              håll nej till sänkta arbetsgivaravgifter för ungdomar och nej
              till sänkta arbetsgivaravgifter i tjänstesektorn, vilket är en
              sektor där många unga kan få sitt första jobb. Man säger också
              blankt nej till jobbgarantin för unga.
            </seg>
            <seg xml:id="i-a47241a3bb7f290e-0">
              Finns det något som är nytt i socialdemokratins jobbpolitik för
              unga eller är det fortsatt bara åtgärder som ska erbjudas för
              att era matematiker ska kunna få bort dem ur statistiken?
            </seg>
          </u>
          <note type="speaker" xml:id="i-2f9d615a380bda0e-0">
            Anf. 5 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-1">
            <seg xml:id="i-86e88549d1adf5ac-0">
              Herr talman! Att göra en generell skattelättnad för ungdomar
              som kostar i storleksordningen 7 miljarder kronor är inte så mycket
              att chosa sig över. McDonalds får 60 miljoner utan att anställa
              en enda till. Det är ingen riktad arbetsmarknadsinriktning.
            </seg>
            <seg xml:id="i-ad1f3f2bfd635c98-0">
              Jag tycker att man ska ta de pengarna och ge en kvalificerad
              utbildning och inriktning till de ungdomar som står längst från
              arbetsmarknaden. Läs vår motion om avstampsjobben och introduktionsjobben!
              De innehåller kvalitet och är riktade till dem som mest behöver
              det. Det är en sådan arbetsmarknadspolitik vi ska ha.
            </seg>
          </u>
          <note type="speaker" xml:id="i-6baaba4a4b43a7ee-0">
            Anf. 6 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-57b4d9d54c4eeb4c-0">
            <seg xml:id="i-8fc1c6b12d0cdf49-0">
              Herr talman! Det fanns intressanta inslag i Sven-Erik Österbergs
              anförande. Framför allt var det positivt att han sade att jobb
              skapas inom företagande. Är det en omsvängning i den socialdemokratiska
              politiken?
            </seg>
            <seg xml:id="i-09296b3f8215e438-0">
              Går vi tillbaka och tittar på de socialdemokratiska åren 20022004
              ökade andelen långtidsarbetslösa kvinnor med 55,2 procent och
              andelen långtidsarbetslösa funktionshindrade med 77,3 procent.
            </seg>
            <seg xml:id="i-0fbe7645655279e7-0">
              Min fråga är alltså om det är en nysyn inom det socialdemokratiska
              partiet.
            </seg>
          </u>
          <note type="speaker" xml:id="i-3ad418636693b14c-0">
            Anf. 7 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-2">
            <seg xml:id="i-875cb70e40273b10-0">
              Herr talman! Vi har alltid haft en positiv syn på företagande.
              Det vet Jörgen Johansson. Vi tillsatte en gång i tiden något som
              hette Simplexgruppen som skulle försöka förenkla. Vi vill gå vidare
              med det. Vår jobbmotion innehåller det. Vi tycker att det ska
              vara bättre villkor för företagare som startar. Det är alltså
              ett närmande där det sociala trygghetsnätet också bör omfatta
              företagare på ett mer positivt sätt än det gör i dag för att överbrygga
              mellan lönearbetande och företagande och på så sätt skapa mer
              sysselsättning. Det är inriktningen i det.
            </seg>
            <seg xml:id="i-febf184056576975-0">
              Jörgen Johanssons politik gör däremot att småföretagarna med
              en eller två anställda får en ökad kostnad på 37 000 med det förslag
              som regeringen lägger fram. Det är inte företagsvänligt för de
              små företagen. Det finns det anledning att fundera på, Jörgen
              Johansson.
            </seg>
          </u>
          <note type="speaker" xml:id="i-4b0f98529c042a1f-0">
            Anf. 8 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-57b4d9d54c4eeb4c-1">
            <seg xml:id="i-0fd2bcf6c2d8bc4b-0">
              Herr talman! Det innebär med andra ord att den förda politiken
              20022004 var ett klart misslyckande. Är det så man kan tolka det?
            </seg>
            <seg xml:id="i-0579bf06b7540d41-0">
              Jag skulle också vilja ställa en fråga till Sven-Erik Österberg
              om nedsättningen av arbetsgivaravgiften för ungdomar 1825 år.
              För Västmanlands del, alltså ditt hemlän, innebär det för redan
              anställda i den åldersgruppen en sänkning för offentlig sektor
              i storleksordningen 43 miljoner kronor. Hur förklarar du det slopandet
              på hemmaplan?
            </seg>
          </u>
          <note type="speaker" xml:id="i-d3026abc776e6ebd-0">
            Anf. 9 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-3">
            <seg xml:id="i-83ac1007106387ae-0">
              Herr talman! En generell riktad insats som man ger stöder arbetsgivaren
              på så sätt att det kan bli billigare och ge ökad vinst. Det är
              skälet. Det är inte arbetsmarknadspolitik utan stöd till företagandet,
              vilket är en helt annan sak. Ska man ändå lägga ut det i generella
              delar, vilket vi inte tycker att man ska göra, ska man i stället
              använda de pengarna att rikta till dem som står längst från arbetsmarknaden.
            </seg>
            <seg xml:id="i-c3388c87ebbeaa5a-0">
              Långtidsarbetslösheten hos ungdomar har enligt statistiken ökat
              från 1 600 till drygt 7 000 sedan regeringsskiftet. Det tycker
              jag är en siffra som man ska ta på allvar.
            </seg>
          </u>
          <note type="speaker" xml:id="i-20e7c92fdf1483a6-0">
            Anf. 10 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-b29f8527a7864ace-0">
            <seg xml:id="i-16e7845cb97555ec-0">
              Herr talman! Det var intressant att höra Sven-Erik Österberg
              betona vikten av utbildning. Den börjar redan i tidiga år, och
              i sådana fall borde grundskolan vara viktig. Vi hör också Sven-Erik
              Österberg tala om vikten av att satsa på forskning och högskola.
            </seg>
            <seg xml:id="i-3f79bfb8b3832b59-0">
              Hur kunde det då bli så fel? Vi har under åratal haft elever
              som har lämnat grundskolan utan fullständiga betyg. Vi har fått
              allt fler ungdomar som har gått på det individuella programmet.
              Det har varit mer fokus på kvantitet än kvalitet på högskolan
              allt för att trycka in ungdomar i utbildning i stället för i arbete.
              Vi har till och med betalat människor för att gå Kunskapslyftet.
              Och nu är fokus på att vi måste ha arbetsmarknadspolitisk utbildning.
            </seg>
            <seg xml:id="i-10db2dbd1eb6eb97-0">
              Hade det inte varit bättre, Sven-Erik Österberg, att se till
              att vi hade ordentliga kunskaper från början för att stödja ungdomar
              i framtiden?
            </seg>
          </u>
          <note type="speaker" xml:id="i-6f1528448125adf8-0">
            Anf. 11 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-4">
            <seg xml:id="i-7b481e21b6f4e0b9-0">
              Herr talman! Jag stöder inte resonemanget som Catharina Elmsäter-Svärd
              för. Det kan säkert göras förbättringar i skolan och ska göras
              förbättringar. Det är en ständig process. Men jag köper inte att
              vårt utbildningssystem med grundskola, gymnasieutbildningar, yrkesutbildningar,
              högskoleutbildningar skulle hålla en internationellt sett låg
              kvalitet. Så är det inte. Det kan säkert bli bättre, men det är
              inte uselt om man jämför med omvärlden. Det är viktigt att slå
              fast.
            </seg>
            <seg xml:id="i-e44b4cf4f759e6c6-0">
              Vill vi behålla Sverige som ett internationellt välfärdsland
              av hög kvalitet ska ingen få mig att tro att det inte måste bygga
              på att vi ser till att vi utbildar människor och konkurrerar om
              de kvalificerade arbetsuppgifterna och de kvalificerade delarna
              i samhället. Vi kommer aldrig att kunna hävda oss väl om inriktningen
              blir att vi ska ha låglönejobb där vi gör tjänster åt varandra.
              Inget land som har gott om skoputsare kan säga att det är utveckling.
              Det är inget fel att putsa skor, men det leder inte till att man
              klarar konkurrensen i ett världsperspektiv.
            </seg>
          </u>
          <note type="speaker" xml:id="i-c933289b7d8dfba7-0">
            Anf. 12 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-b29f8527a7864ace-1">
            <seg xml:id="i-ab87f7b7e124fa58-0">
              Herr talman! Sven-Erik Österberg köper inte mitt sätt att resonera.
              Hur kommer det sig då att alla de ungdomar som i dag befinner
              sig i kommunens omsorg för försörjningsstöd för dem som är långtidsarbetslösa
              inte ens en gång har fullgjort grundskolan eller klarat av gymnasiet?
              Har det inte en påverkan? Det tycker vi. Det är därför som vi
              vill satsa på en skola för studieförberedande, yrkesförberedande
              och med lärlingsutbildning. Jag hoppas att Sven-Erik inte tror
              att det bara är spetsjobb som gäller, utan alla måste få en chans.
            </seg>
          </u>
          <note type="speaker" xml:id="i-196d47809643bb3c-0">
            Anf. 13 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-5">
            <seg xml:id="i-e1fd39bf01c61ed4-0">
              Herr talman! Alla ska ha en chans, och alla ska ha en andra chans.
              De som behöver det ska också få en tredje chans för att hamna
              rätt i livet. Alla har det inte lätt från början. Då är det viktigt
              att skolan följer upp det.
            </seg>
            <seg xml:id="i-08237852504d5c5a-0">
              Jag ser en fara med er politik, nämligen att där får ingen en
              andra chans. Hellre ett billigt låglönejobb än en andra chans
              att kanske hamna där man har kvalifikationer att kunna göra en
              bra insats. Det är bristen i regeringens politik. Andra och tredje
              chansen måste ges en möjlighet om det inte har varit bra från
              början.
            </seg>
            <seg xml:id="i-eacedb0bdbf320af-0">
              Jag vill peka på att din egen partiledare fick frågan om när
              skolan ska bli bättre. Det tar tid och är komplicerat blev svaret.
              Så lät det inte före valet, men det är väl en insikt som har kommit
              efter valet.
            </seg>
          </u>
          <note type="speaker" xml:id="i-11d61f8e40650a6a-0">
            Anf. 14 JOSEFIN BRINK (v):
          </note>
          <u who="josefin_brink_fef83c" xml:id="i-d370e1a29e80766e-0">
            <seg xml:id="i-a83d2c755bf9c070-0">
              Herr talman! Att ha en tillfällig anställning innebär en ständig
              otrygghet och ett ständigt underläge. Att inte veta om man kommer
              att ha ett jobb nästa månad, nästa vecka eller kanske ens nästa
              dag, utan hela tiden känna den där gnagande oron över hur framtiden
              kommer att bli skapar en mycket dålig livskvalitet. Det gör det
              helt omöjligt att planera sitt liv.
            </seg>
            <seg xml:id="i-5219853b7f9009ca-0">
              Den som går på timanställning, blir uppringd vid behov eller
              har vikariat på ett par månader kan glömma att få ett hyreskontrakt
              eller ett banklån. En sådan sak som att skaffa barn blir ett beslut
              som blir mycket stort och svårt, fast av helt fel skäl.
            </seg>
            <seg xml:id="i-4e6a486c786293e3-0">
              Det påverkar också själva arbetssituationen. Man blir en räddare
              och fegare människa, en sådan som helst låter bli att ifrågasätta
              orimliga schemaläggningar, farliga arbetsmoment eller kränkande
              behandling på arbetsplatsen. Genom den utsatthet man befinner
              sig i för arbetsgivarens godtycke, för att kanske, kanske få sitt
              jobb förlängt eller åtminstone några fler timmar, pressas man
              att bli bekväm för arbetsgivaren men osolidarisk mot sina arbetskamrater
              och sig själv.
            </seg>
            <seg xml:id="i-ab5de23a785c3deb-0">
              Det är många med mig som har fått lära sig det den hårda vägen.
              Har man en gång fått betala priset för att vara obekväm genom
              ett omotiverat beslut tyvärr, ditt vikariat blir inte förlängt
              är man betydligt försiktigare nästa gång man upptäcker ett aldrig
              så uppenbart missförhållande.
            </seg>
            <seg xml:id="i-57e560caed331128-0">
              Otrygga anställningar är därför ett problem både för de enskilda
              och för klimatet i hela arbetslivet. Otrygga anställningar skapar
              otrygga människor och tysta arbetsplatser. Otrygga människor mår
              sämre och vågar mindre, och tysta arbetsplatser blir både ineffektiva
              och farliga.
            </seg>
            <seg xml:id="i-15b8b3bef9999a0a-0">
              Utrymmet för att ställa krav på kollektivavtal, på dagligt inflytande
              i vardagen och på en rimlig arbetsmiljö krymper i takt med att
              de otrygga anställningarna ökar.
            </seg>
            <seg xml:id="i-4d3aece93b670bb8-0">
              Det gör de. I dag är så många som 17 procent av hela arbetskraften
              tillfälligt anställda på ett eller annat sätt. Allra hårdast är
              det för unga människor. Hälften av alla unga människor mellan
              20 och 24 år som har ett jobb har i dag en otrygg anställning.
            </seg>
            <seg xml:id="i-1818cacccc2e7411-0">
              Det är den främsta orsaken till att ungdomar har så höga arbetslöshetstal.
              Ungdomar är som regel inte arbetslösa särskilt länge, även om
              långtidsarbetslösa unga är ett alldeles för stort problem. Det
              verkligt stora problemet, de höga siffrorna, handlar om att unga
              människor är arbetslösa ofta. Det beror på att de inte längre
              får några fasta anställningar.
            </seg>
            <seg xml:id="i-14e2a067c79eb5a8-0">
              Herr talman! Vi vänsterpartister vill ha ett samhälle där unga
              människor kan känna framtidstro och ha reella möjligheter att
              själva forma sina liv och sin tillvaro. Vi vill ha ett demokratiskt
              arbetsliv där de anställda har utrymme att ställa krav. Vi vill
              ha en arbetsmarknad där någorlunda jämnstarka parter kan teckna
              avtal om löner och arbetsvillkor som omfattar alla.
            </seg>
            <seg xml:id="i-f1d6ae772318554f-0">
              Därför kommer vi i Vänsterpartiet att driva krav på skärpta regler
              för visstidsanställningar så att fasta jobb på heltid åter blir
              norm på arbetsmarknaden. Vi tänker driva de kraven tills de är
              genomförda. Till skillnad från regeringen anser vi att den som
              utför ett arbete också har rätt att ställa krav på att det ska
              gå att leva på sin lön och att arbetet ska vara säkert, tryggt
              och utvecklande.
            </seg>
            <seg xml:id="i-09d0069e84ad9da5-0">
              Till skillnad från regeringen anser vi att det är ett prioriterat
              politiskt ansvar att se till att nå de målen.
            </seg>
            <seg xml:id="i-32f580ce47a40ef9-0">
              Herr talman! Jag har också en hälsning till arbetsmarknadsministern
              från Britt-Marie Samuelsson i Falköping. Jag träffade henne förra
              veckan. Vi pratade lite om vad som har hänt sedan sist, då jag
              och arbetsmarknadsministern debatterade här i kammaren om den
              fälla som Britt-Marie har fastnat i som deltidsarbetslös. Hör
              och häpna! När vi debatterade detta var jag och arbetsmarknadsministern
              överens det händer verkligen inte ofta. Vi var överens om att
              det inte är rimligt att en person som har fått sitt första fasta
              jobb på tolv år av arbetsförmedlingen ska uppmanas att säga upp
              sig från det jobbet och ta ett vikariat i en annan stad bara för
              att jobbet är på deltid.
            </seg>
            <seg xml:id="i-9963c72262601f12-0">
              Britt-Marie blev väldigt glad över att vi var överens om det
              här. Hon tänkte att nu kommer det ju ett förslag från arbetsmarknadsministern
              som gör situationen lite lättare för oss deltidsarbetslösa. Jag
              kan säga att hon blev ganska förvånad när budgetpropositionen
              kom. Det kom en förändring för de deltidsarbetslösa, nämligen
              att rätten att över huvud taget deltidsstämpla begränsas från
              300 dagar till 75 dagar. Detta var alltså arbetsmarknadsministerns
              svar på de förhoppningar som tändes den gången hos Britt-Marie
              och alla andra deltidsarbetslösa.
            </seg>
            <seg xml:id="i-f618a379223c5a23-0">
              Tack för kaffet, skulle man kunna säga.
            </seg>
            <seg xml:id="i-45a4110b3f303ab3-0">
              Min fråga är: Var det svaret på problemet att deltidsarbetslösa
              av arbetsförmedlingen uppmanas att säga upp sig för att ta ett
              vikariat någon annanstans i landet, eller kommer det något mer
              senare? Kommer det kanske någon gång en omvärdering av det huvudlösa
              beslutet att inte ställa krav på arbetsgivarna att erbjuda rätt
              till heltid innan man straffar de deltidsarbetslösa?
            </seg>
            <seg xml:id="i-b6ca53f85cee9175-0">
              Anf. 15 TOMAS TOBÉ (m) replik:
            </seg>
            <seg xml:id="i-f6cdab10b67ea656-0">
              Herr talman! Josefin Brink talade länge och väl om att det är
              viktigt att fler får heltidsanställningar, särskilt kvinnor. Det
              har Josefin Brink helt rätt i. Det hon inte berättade var att
              det är just det som sker nu. Sysselsättningen kommer brett med
              avtalsenliga löner. Det är heltid också för kvinnor. Detta är
              långt borta från den tid då Vänsterpartiet agerade stödtrupp åt
              den socialdemokratiska regeringen.
            </seg>
            <seg xml:id="i-3da92974c4629efe-0">
              Likväl är även andra anställningsformer viktiga för att man ska
              få det första fotfästet på arbetsmarknaden. Kan Josefin Brink
              utveckla hur högre arbetsgivaravgifter på visstidsanställningar
              skulle kunna leda till att fler får jobb?
            </seg>
          </u>
          <note type="speaker" xml:id="i-115f17b94bce799c-0">
            Anf. 16 JOSEFIN BRINK (v) replik:
          </note>
          <u who="josefin_brink_fef83c" next="cont" xml:id="i-f603cb01ad347c2b-0">
            <seg xml:id="i-b2fcf85af04aa58b-0">
              Herr talman! Det är naturligtvis jättebra att fler får jobb.
              Vi har ju en högkonjunktur nu, så det är inte så märkligt. Samtidigt
              finns det fortfarande, enligt Statistiska centralbyrån, ungefär
              260 000 personer som jobbar deltid ofrivilligt; ungefär 180 000
              av dem är kvinnor. Deras problem blir ju inte lösta för att de
              förlorar upp till hälften av sin försörjning genom att man drar
              in rätten att deltidsstämpla. Vad de behöver är ett lagstöd, en
              rätt att kräva att få ett arbete på heltid.
            </seg>
            <seg xml:id="i-ce13facee5097c24-0">
              Att tillfälliga anställningar skulle vara en trampolin in i en
              mer varaktig anställning stämmer inte. Det finns många undersökningar
              som visar att den som hamnar i en tillfällig anställning väldigt
              ofta är kvar i en tillfällig anställning flera år senare. Det
              finns mängder, framför allt kvinnor, inom vård och omsorg och
              inom privat tjänstesektor som år ut och år in går på vikariat,
              timanställningar och behovsanställningar. Jag anser att man ska
              se en höjd arbetsgivaravgift för tillfälliga anställningar som
              ett incitament för arbetsgivaren att erbjuda trygga jobb.
            </seg>
          </u>
          <note xml:id="i-741300e635120410-0">
            Anf. 17 TOMAS TOBÉ (m) replik:
          </note>
          <u who="josefin_brink_fef83c" prev="cont" xml:id="i-8c4b51efecc4964e-0">
            <seg xml:id="i-1ba9efae89ed982e-0">
              Herr talman! Jag fick inte något svar på hur högre arbetsgivaravgifter
              på visstidsanställningar leder till att fler får jobb.
            </seg>
            <seg xml:id="i-501f88f2abb5bbf8-0">
              Jag ska testa en annan fråga. Något som Josefin Brink glömmer
              att berätta är vem som ska betala för Vänsterpartiets arbetsmarknadspolitik.
              Det är just de lågavlönade kvinnorna som arbetar som ska betala
              med kraftigt höjda skatter för att finansiera höga löner för män
              när de inte arbetar. Hur kan det vara en rättvis politik för kvinnor?
            </seg>
          </u>
          <note type="speaker" xml:id="i-b5de6209a67071ea-0">
            Anf. 18 JOSEFIN BRINK (v) replik:
          </note>
          <u who="josefin_brink_fef83c" xml:id="i-d370e1a29e80766e-1">
            <seg xml:id="i-ad0e832181bea5e0-0">
              Herr talman! Vänsterpartiet har inga som helst planer på att
              betala ut löner till högavlönade män som inte arbetar. Det är
              helt klart.
            </seg>
            <seg xml:id="i-bcd56ffcf2919d5f-0">
              Det skapar inga fler arbetstillfällen om man höjer arbetsgivaravgiften
              för tillfälliga anställningar, men det skapar fler trygga jobb.
              Det är det som är poängen. I stället för en tillfällig anställning
              ska man erbjudas en fast anställning. Det är hela poängen.
            </seg>
            <seg xml:id="i-cbc09044c318a17d-0">
              Tillfälliga anställningar måste naturligtvis få finnas kvar,
              men de ska kortas av och man ska snabbare få rätt att omfattas
              av anställningstryggheten. Som det ser ut i dag är det alldeles
              för många människor som inte har någonting att säga till om på
              sina arbetsplatser eftersom de inte har någon anställningstrygghet.
              Det tycker vi är ett stort problem.
            </seg>
          </u>
          <note type="speaker" xml:id="i-8914d08888439f77-0">
            Anf. 19 ULF HOLM (mp):
          </note>
          <u who="ulf_holm_0cd69a" xml:id="i-f57ad3786c6f37a8-0">
            <seg xml:id="i-04227f2feccf4598-0">
              Herr talman! I går hade statsministern samråd med EU-nämnden
              inför EU-toppmötet. En gemensam nämnare som jag tänkte på efteråt
              var att alla partier nämnde hur viktigt det är med miljöpolitik.
              Det är sant. Miljöpolitik och klimatförändringar är på gång. Vi
              måste ha en politik för det.
            </seg>
            <seg xml:id="i-9423b106297b1f1f-0">
              Vi måste skapa förutsättningar för ett ännu bättre Sverige. Något
              som är speciellt med Sverige är att vi har en väldigt bra miljölagstiftning.
              Efter åtta år av s-, v- och mp-styre har vi en bra miljölagstiftning
              som gynnar en bättre klimatpolitik.
            </seg>
            <seg xml:id="i-6c793c588bf5ff13-0">
              Speciellt med Sverige är också att vi har väldigt bra trygghet,
              till exempel vid arbetslöshet. Vi har en bra arbetsrättslig trygghet
              i Sverige, långt över vad många andra länder har. Ändå går det
              så bra för Sverige.
            </seg>
            <seg xml:id="i-819effc7cfc0520a-0">
              Jag tror att vi i framtiden ska bli ännu bättre på att till exempel
              få fram miljöteknikföretag. Vi måste också ha en arbetsrättslig
              lagstiftning som ger ökad trygghet för människor som är anställda
              och också för dem som ibland kan bli arbetslösa. Det hänger ihop.
            </seg>
            <seg xml:id="i-78aa7ee6dd0ead51-0">
              En bra småföretagarpolitik som syftar till att vi har ännu mer
              forskning och ännu mer stimulans så att miljöteknikföretagen kan
              växa är A och O. Småföretagen är viktiga, inte minst inom det
              området.
            </seg>
            <seg xml:id="i-83181737e8a16cd7-0">
              Det är därför en stor besvikelse att den nuvarande regeringen
              inte tycks ta intryck av detta. Man gör ingenting.
            </seg>
            <seg xml:id="i-dce48d2c29895f07-0">
              Under den förra mandatperioden hade vi en vågmästarvotering där
              Miljöpartiet gjorde upp med de fyra borgerliga partierna att vi
              måste skapa trygghet för småföretagare i sociala situationer.
            </seg>
            <seg xml:id="i-88a3eceb1832ef55-0">
              Den förra regeringen hann tyvärr inte med detta, utan det blev
              ett ärende till den nuvarande. Ett år efter maktövertagandet har
              ni ännu inte kommit överens om ett direktiv för utredningen om
              hur småföretagare ska ha ökad trygghet vid social utsatthet.
            </seg>
            <seg xml:id="i-16a10253a36d9c1e-0">
              Vad har ni gjort av frågan? Den är jätteviktig. Det måste bli
              enklare att vara småföretagare. Ni gör det svårare. Skäms på er,
              alliansen! Det är ett stort hot inför framtiden, och jag är så
              besviken.
            </seg>
            <seg xml:id="i-6501c315085259f3-0">
              Den andra delen gäller arbetsrättsfrågan. Vi måste skapa fler
              arbeten, och det måste vara tryggt att ha ett arbete. Vi måste
              ha en bra fackförening och bra arbetsgivare för att vi ska ha
              en fortsatt bra situation för arbetsmarknadens parter. Kollektivavtalen
              måste behållas framöver, och vi måste jobba åt samma håll med
              dessa frågor. Vi måste också kunna ha en a-kassa som ger tillräckligt
              för att man ska kunna överleva tills man har hittat ett nytt jobb.
            </seg>
            <seg xml:id="i-232e82ea594eec44-0">
              Jag och Miljöpartiet är helt övertygade om att det kommer nya
              arbeten om vi har en politik för detta. Men i den situationen
              då man råkar bli arbetslös måste man kunna ha en trygghet. 80
              procents ersättning är en trygghet. Det ska man kunna klara sig
              på. Tyvärr förstör regeringen även denna punkt och gör det nu
              ännu svårare. Utanförskapet ökar i Sverige. Utanförskapet för
              de personer som inte har fått ett nytt jobb måste vi ta på allvar.
            </seg>
            <seg xml:id="i-bcf21ecded664b6b-0">
              Ungdomsarbetslösheten är fortsatt hög. Jag tror att ett viktigt
              recept för att få ned ungdomsarbetslösheten är att satsa på lärlingsprogram.
              Vi har börjat med detta under de senaste åren, men vi har mycket
              kvar att göra. Lärlingsplatser är A och O, att ungdomar ska kunna
              få en plats medan de utbildar sig och sedan kunna jobba vidare
              med detta. Fortsätt med detta, alliansen. Lärlingsplatser är jätteviktiga,
              inte minst för småföretagen.
            </seg>
            <seg xml:id="i-4ba0cbb0e03bb8a6-0">
              Herr talman! En annan fråga handlar om rätten till heltid. Rätten
              till heltid är A och O, men med det viktiga tillägget att möjlighet
              till deltid ska finnas eftersom alla personer inte vill jobba
              heltid av olika orsaker. Genom att ha en lagstiftning om rätt
              till heltid med möjlighet till deltid ger vi människorna makten
              att bestämma över sina liv och hur de vill forma sina liv. Man
              ska ha rätt till heltid med möjlighet till deltid. Tyvärr är problemet
              med denna lagstiftning inte störst i den privata sektorn, utan
              det är inom den offentliga sektorn. Tyvärr är det många kommuner
              och landsting som har satt i system att använda deltider, och
              det är oftast kvinnor som drabbas. Vi politiker måste bli bättre
              på att sköta detta i kommuner och landsting och garantera rätten
              till heltid.
            </seg>
            <seg xml:id="i-31fc062d12c7931b-0">
              När man har ett jobb ska det vara roligt att gå till jobbet.
              Det ska inte kännas som en belastning. Tyvärr finns det mobbning
              på arbetsplatser. Det måste vi göra någonting åt. Vi har också
              en arbetsmiljösituation som inte är den bästa på alla ställen.
            </seg>
            <seg xml:id="i-b4560a6bdfe0e5b0-0">
              Det kom en rapport i dag jag tror att det var från Sif och HTF.
              Man hade undersökt hur det stod till med arbetsmiljön i företagen.
              Tre av fyra företag följer inte arbetsmiljölagstiftningen. Detta
              är skandal.
            </seg>
            <seg xml:id="i-cc9ef2e7447f4fb4-0">
              Det är ännu mer skandal att alliansen inte ger Arbetsmiljöverket
              tillräckliga resurser för att man ska kunna se till att arbetsmiljön
              är bra. Arbetsmiljöverket har tvingats säga upp över 100 personer
              som ska sköta arbetsmiljöfrågorna. Det lämnar alliansen nu in
              blanko. Det är för jäkligt, rent ut sagt. Arbetsmiljön är viktig
              för alla oss som jobbar. Det ska vara skojigt att jobba.
            </seg>
            <seg xml:id="i-e06aba409324923e-0">
              Anf. 20 TOMAS TOBÉ (m) replik:
            </seg>
            <seg xml:id="i-509aa053707c1f82-0">
              Herr talman! När man lyssnar på Ulf Holm får man en bild av att
              han verkar väldigt besviken. Men om vi tittar på förslagen från
              Miljöpartiet kan vi från alliansen konstatera att Miljöpartiet
              på allt fler punkter stöder regeringens arbetslinje, och det är
              någonting som vi välkomnar.
            </seg>
            <seg xml:id="i-f0ff8aab1a01dac8-0">
              Det finns dock några punkter där ni inte ansluter er till arbetslinjen,
              och jag kan ta ett exempel som handlar om friåret, det vill säga
              att personer som är inne på arbetsmarknaden ska gå ut från arbetsmarknaden.
              Vi tycker inte att det överensstämmer med arbetslinjen.
            </seg>
            <seg xml:id="i-057f9017213fee6d-0">
              Vidare kan jag förstå att det känns jobbigt för Miljöpartiet
              att ingå i en vänsterkartell som ni själva beskriver som bakåtsträvande.
              Vi får hoppas att ni fortsätter att ge stöd för många av de åtgärder
              som regeringen föreslår.
            </seg>
          </u>
          <note type="speaker" xml:id="i-be9453a3962469a8-0">
            Anf. 21 ULF HOLM (mp) replik:
          </note>
          <u who="ulf_holm_0cd69a" next="cont" xml:id="i-319143a0cf6099b9-0">
            <seg xml:id="i-2f8cafd0a16d49fd-0">
              Herr talman! Jag förstår inte hur friåret kan uppröra och väcka
              så mycket känslor. Jag och Miljöpartiet vill inte försämra arbetsrätten.
              Dock finns det ett problem med arbetsrätten. Väldigt många människor
              skulle kanske vilja göra någonting annat, men de vågar inte lämna
              sin anställning med tanke på LAS. Ett sätt att komma runt detta
              och få människor att pröva någonting nytt i livet är friåret.
              Man får alltså rätt att lämna sin anställning och göra någonting
              annat under en begränsad tid medan en arbetslös har möjlighet
              att få ett arbete under denna tid. Det är en lysande idé. Undersökningen
              visar också vad de friårslediga har gjort. Många av dem har skapat
              ett nytt företag det är utmärkt och en arbetslös person har under
              denna tid kunnat få ett arbete och dessutom fått en större chans
              att komma in på arbetsmarknaden. Det är ett lysande förslag.
            </seg>
          </u>
          <note xml:id="i-99323a9008da3cd7-0">
            Anf. 22 TOMAS TOBÉ (m) replik:
          </note>
          <u who="ulf_holm_0cd69a" prev="cont" xml:id="i-aa61a473b5dc7d1f-0">
            <seg xml:id="i-1048f86e8ee82cf2-0">
              Herr talman! Det är ändå på det sättet att man kan välja att
              göra olika satsningar, och det handlar om prioriteringar. Vi menar
              att det finns andra satsningar som är viktigare än att lägga pengarna
              på att se till att personer som är inne på arbetsmarknaden ska
              gå ut från arbetsmarknaden. Det handlar om att göra korrekta prioriteringar.
            </seg>
            <seg xml:id="i-3487c35631615348-0">
              Vi har sett vad vänsterkartellens prioriteringar har lett till,
              nämligen ett oerhört stort utanförskap. Fel prioriteringar leder
              till utanförskap. Jag tycker att det är en läxa som även Miljöpartiet
              borde lära sig.
            </seg>
          </u>
          <note type="speaker" xml:id="i-0ee704cb79fa61c3-0">
            Anf. 23 ULF HOLM (mp) replik:
          </note>
          <u who="ulf_holm_0cd69a" xml:id="i-f57ad3786c6f37a8-1">
            <seg xml:id="i-a16f1a39be5b9a77-0">
              Herr talman! Jag förstod inte det som Tomas Tobé sade om att
              gå ut från arbetsmarknaden. Ta reda på vad de friårslediga har
              gjort under friårsledigheten. Många av dem har skapat ett företag.
              Jag trodde att syftet var att vi ska få fler människor att göra
              någonting annat och skapa ett arbete. En del av de friårslediga
              har också utbildat sig. Det är jättebra. Det är väl inget fel
              i det. Och en del har varit lediga för att vila upp sig. Det är
              inget fel i det heller. Vi vet också att ohälsoproblematiken har
              varit stor i Sverige. Trycket på många har varit stort. Det är
              bra att kunna göra någonting annat. Men det betyder också att
              vi egentligen borde satsa mer på arbetsmiljöfrågorna i Sverige
              än vad vi har gjort hittills.
            </seg>
          </u>
          <note type="speaker" xml:id="i-d1aa8d5e40bd839f-0">
            Anf. 24 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-0">
            <seg xml:id="i-9cb3b24234ee438c-0">
              Herr talman! Ulf Holm sade i sitt anförande att utanförskapet
              ökar, och då kunde jag inte låta bli att begära replik. Sanningen
              är att en mer dramatisk minskning av utanförskapet än den som
              vi har haft under det senaste året har Sverige nog inte upplevt
              på flera decennier. Vi har rekordhög sysselsättning i Sverige
              den högsta någonsin. Vi har den snabbaste förbättringen när det
              gäller arbetslösheten i hela Europa. De utrikes födda får jobb.
              12 000 långtidsarbetslösa har fått jobb. Vi har en långtidsarbetslöshet
              som sjunker snabbt, och den öppna arbetslösheten är bara 3,3 procent.
            </seg>
            <seg xml:id="i-87a9e6a05d295f0a-0">
              Skillnaden är att denna regering ser alla arbetslösa. Jag berättade
              i en annan debatt om en långtidsarbetslös kvinna som hade gått
              sju söka-jobb-kurser under elva års tid. Hon kanske inte fanns
              i statistiken, men hon fanns som arbetslös. Hon mådde dåligt.
              Vi ser alla människor som är arbetslösa. Den tidigare regeringen
              och den nuvarande oppositionen räknar statistik. Det är en väldigt
              stor skillnad.
            </seg>
          </u>
          <note type="speaker" xml:id="i-e8b2754fae0806fe-0">
            Anf. 25 ULF HOLM (mp) replik:
          </note>
          <u who="ulf_holm_0cd69a" xml:id="i-f57ad3786c6f37a8-2">
            <seg xml:id="i-369fb2ecfb15e6d3-0">
              Herr talman! Det handlar om ett ökande utanförskap för dem som
              står utanför och som inte har en chans att komma tillbaka. Med
              sänkta ersättningsnivåer i a-kassan innebär det ännu större elände
              för dem som inte har lyckats få ett jobb. Vi måste inse att det
              finns en grupp människor som står väldigt långt från arbetsmarknaden
              i dag och som ni gör det ännu svårare för genom till exempel sänkta
              ersättningsnivåer i a-kassan. Det är någonting som man måste tänka
              på. Det är därför som vi i Miljöpartiet tycker att det är så viktigt
              att man under den period som man inte har ett jobb har en ordentlig
              ersättning. Det har vi råd med. Vi har råd med ett solidariskt
              samhälle där vi bryr oss om varandra och inte bara tänker egoistiskt.
            </seg>
          </u>
          <note type="speaker" xml:id="i-a8c189a89c33b7c0-0">
            Anf. 26 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-1">
            <seg xml:id="i-fb44add7a8211715-0">
              Herr talman! Den stora skillnaden mellan mig och Ulf Holm är
              helt enkelt att Ulf Holm ser mer till ersättningsnivåer och att
              jag ser mer till människors möjligheter att komma tillbaka och
              få ett riktigt jobb. Det är den stora vattendelaren i svensk politik
              i dag.
            </seg>
            <seg xml:id="i-bb05a61af7cb5ddb-0">
              Jag ska säga några ord om deltid också. Jag tycker att oppositionen
              gör det väldigt enkelt för sig när man låtsas att man har ett
              förslag till en lag om rätt till heltid. Sanningen är att man
              begravde den utredningen före valet för att slippa tala om den
              eftersom LO-fack och andra upptäckte att detta faktiskt skulle
              leda till en katastrof med ökad arbetslöshet eftersom tre deltidsjobb
              inte blir tre heltidsjobb och kanske inte två eller ett heller.
            </seg>
          </u>
          <note type="speaker" xml:id="i-a7b7571f2dbf2acb-0">
            Anf. 27 ULF HOLM (mp) replik:
          </note>
          <u who="ulf_holm_0cd69a" xml:id="i-f57ad3786c6f37a8-3">
            <seg xml:id="i-5e5cf0939f44828a-0">
              Herr talman! Vi hann inte med detta före valet, och det beklagar
              jag verkligen. Vi skulle kanske ha lagt fram detta förslag ändå.
              Men vi hann inte. Förslaget tog för lång tid eftersom detta är
              tekniskt komplicerat. Jag beklagar det. Men vi kan nu konstatera
              att alla dessa tre partier har uppfattningen att rätt till heltid
              med möjlighet till deltid är en väldigt viktig del i samhället
              i dag, inte minst ur jämställdhetssynpunkt därför att många av
              dem som tvingas till deltid i dag är kvinnor.
            </seg>
          </u>
          <note type="speaker" xml:id="i-2b0674009195817b-0">
            Anf. 28 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-b29f8527a7864ace-2">
            <seg xml:id="i-cfc6b369b5391c8c-0">
              Herr talman! Det går bra för Sverige men inte för hela Sverige
              och inte för alla i Sverige. När vi vann valet för drygt ett år
              sedan präglades Sverige av vad som faktiskt kan kallas för massarbetslöshet.
              Var femte svensk i arbetsför ålder stod utanför arbetsmarknaden
              eller arbetade mindre än vad han eller hon skulle vilja.
            </seg>
            <seg xml:id="i-018f0531c333f2d9-0">
              Ett samhälle med så många i utanförskap är inte ett samhälle
              för alla. Det är ett samhälle där klyftorna växer, och i takt
              med att utanförskapet har växt har klyftorna blivit allt djupare.
            </seg>
            <seg xml:id="i-a3c449914a35fe27-0">
              Den största klyftan i Sverige går mellan dem som har ett arbete
              och dem som inte har det, mellan dem som har en lön att leva på
              och dem som är beroende av politikers och andras godtycke, mellan
              dem som har en arbetsgemenskap att känna trygghet i och dem vars
              trygghet har raserats av en socialdemokrati som satte ersättningsnivåer
              framför jobben.
            </seg>
            <seg xml:id="i-309af1030e7166f9-0">
              En av de saker som gör mig allra mest upprörd är ungdomsarbetslösheten.
              Socialdemokraterna lämnade mer än 100 000 ungdomar på perrongen
              utanför, i arbetslöshet. Med vår politik har över 50 000 ungdomar
              fått jobb det senaste året.
            </seg>
            <seg xml:id="i-e6e7e4692670ba70-0">
              Ändå hävdar Socialdemokraterna gång på gång, precis som Sven-Erik
              Österberg här tidigare gjorde, att långtidsarbetslösheten bland
              unga har trefyrfaldigats på ett år. Det är inte sant! Det argumentet
              bygger på att Socialdemokraterna inte ser ungdomar i programåtgärder
              som arbetslösa. Vilken syn på arbetslöshet och på jobb som Socialdemokraterna
              därmed avslöjar!
            </seg>
            <seg xml:id="i-e3c0125d7969c9b2-0">
              Jag tror att en person som är under 24 år struntar rätt högaktningsfullt
              i vilken kolumn i arbetslöshetsstatistiken som han eller hon står
              i. Han eller hon vill ha ett riktigt jobb att gå till och en lön
              att leva på.
            </seg>
            <seg xml:id="i-163623bd9accf5ab-0">
              Lägger man ihop antalet öppet långtidsarbetslösa och antalet
              ungdomar i Amsåtgärder ser man att den totala långtidsarbetslösheten
              bland personer som är under 24 år minskat med över 10 000 sedan
              vi vann valet. Den totala ungdomsarbetslösheten har minskat med
              över 20 000 personer på ett år.
            </seg>
            <seg xml:id="i-2407dab8ae73d0f0-0">
              Vi har gått från en ungdomsarbetslöshet på över 17 procent till
              knappt 13 procent på bara ett år. Vi har den snabbast växande
              arbetsmarknaden för ungdomar i hela Europa, och dess frukter kommer
              också de ungdomar till del som har varit borta länge.
            </seg>
            <seg xml:id="i-a8a7ef3319f415c7-0">
              Socialdemokraternas partiledare Mona Sahlin har som bekant inte
              synts till så hemskt mycket efter det att hon blev vald till partiledare.
              Hon har bedyrat att det inte ska bli någon extreme makeover av
              Socialdemokraterna, med en halvtaskig udd riktad mot oss moderater.
            </seg>
            <seg xml:id="i-4d6de19787c24224-0">
              Men omprövning är bra. Det är så man visar väljarna att man bekymrar
              sig mer över de problem väljarna uppfattar som centrala, inte
              de problem man själv fastnat i för 30 år sedan.
            </seg>
            <seg xml:id="i-7ddaef5ded492ec9-0">
              Vi har fått några besked från Socialdemokraterna efter vårens
              debatter. Det är tre tydliga besked: A-kassan ska höjas. Det ska
              bli mer Amsåtgärder. Förorterna ska få 15 miljarder kronor.
            </seg>
            <seg xml:id="i-5034216d60451ff5-0">
              Ja, det är sannerligen ingen extreme makeover . Det är inte ens
              en enkel omgång med den politiska pudervippan.
            </seg>
            <seg xml:id="i-9beaa376ba631d26-0">
              Genom att föreslå återställare i a-kassan slår Socialdemokraterna
              ett slag för ett orättvist Sverige där låginkomsttagarna uppenbarligen
              inte ska få tjäna pengar på eget arbete.
            </seg>
            <seg xml:id="i-897262931396fe9e-0">
              Socialdemokraterna vill ge dem mer som inte arbetar men som har
              tjänat mycket. Alliansregeringen vill ge dem mer över som jobbar
              och tjänar lite så att fler kommer i arbete. Det är i sanning
              arbetslinjen i kontrast till ersättningslinjen.
            </seg>
            <seg xml:id="i-b991d975d2b8bc7c-0">
              Vi vill behålla nedtrappningen av a-kassan på det sätt som professor
              Bertil Holmlund argumenterade för på Socialdemokraternas eget
              seminarium för någon vecka sedan eftersom det leder till fler
              i arbete. Jag noterar också det var ett tidningsreportage samma
              dag att en nyligen publicerad studie i Finland visar att en höjning
              av a-kassan har lett till en högre arbetslöshet.
            </seg>
            <seg xml:id="i-043e9017962556d8-0">
              Varför vill Socialdemokraterna medvetet föra en politik för högre
              arbetslöshet? Detta är för mig en gåta.
            </seg>
            <seg xml:id="i-605b126114587bc9-0">
              Nej, jag säger som socialdemokraternas starke man i Tyskland,
              vice-kansler Franz Müntefering som just nu kämpar för att behålla
              en stramare a-kassa: Vi ska inte föreslå en lösning som finansierar
              passivitet. Tänk om Socialdemokraterna i Sverige gav sig ut på
              en studieresa till Tyskland! Det vore nog en bra idé.
            </seg>
            <seg xml:id="i-b13fd64656e39003-0">
              Det största bekymret med socialdemokratisk politik är dess omvända
              syn på rättvisa.
            </seg>
            <seg xml:id="i-17e35dc1dd122821-0">
              För 30 år sedan rasade pomperipossadebatten i Sverige. De med
              höga inkomster kunde ibland betala över 100 procent i marginalskatt.
            </seg>
            <seg xml:id="i-76376d08089eb140-0">
              Med socialdemokratisk politik flyttade Pomperipossa ned från
              höginkomsttagarna och satte klorna i vanligt folk. Pomperipossa
              flyttade från Vimmerby till förorterna. Det var hos barnskötarna,
              vårdbiträdena och kommunalarbetarna Pomperipossa bosatte sig.
              Det var där vi såg marginaleffekter på uppemot, och stundtals
              över, 100 procent.
            </seg>
            <seg xml:id="i-39916a7e7c9d83d8-0">
              Det betyder att det för vanligt folk var en ekonomisk förlustaffär
              att gå från utanförskap till eget arbete. Det om något är en orättvis
              och orättfärdig politik som cementerar utanförskap och arbetslöshet.
              Socialdemokraternas bidrag till förnyelse och en ny jobbpolitik
              är dessvärre att erbjuda mer av samma.
            </seg>
            <seg xml:id="i-8285fd3c61dda9ed-0">
              Men är då inte Socialdemokraternas förslag om mer Amsåtgärder
              en bra idé? Nej, det är det inte. År 2006, mitt i högkonjunkturen,
              satt mer än 3 procent av arbetskraften, över 150 000 personer,
              fast i arbetsmarknadspolitiska programåtgärder fler än i de flesta
              andra jämförbara länder.
            </seg>
            <seg xml:id="i-074f724d4e202ff9-0">
              Om Amsåtgärder hade varit nyckeln till en välfungerande matchning
              och låg arbetslöshet skulle vi rimligen inte ha haft några problem
              i Sverige. I stället är det inte sällan tvärtom. Inte sällan har
              arbetsmarknadspolitiken låst fast arbetslösa människor i långa
              och oftast meningslösa programåtgärder när de i stället borde
              ha haft ett jobb att gå till.
            </seg>
            <seg xml:id="i-446e415afa5626fd-0">
              Det är särskilt sant när det gäller de nedlagda kommunala ungdomsprogrammen
              och den så kallade ungdomsgarantin. Här noterar jag en socialdemokratisk
              tillnyktring i debatten under senare tid, och den är välkommen.
            </seg>
            <seg xml:id="i-17994ad764f330bf-0">
              Ibland får man höra att en hög a-kassa och en aktiv arbetsmarknadspolitik
              är förutsättningar för en god omställning i näringslivet. Det
              är självklart att trygghet är viktigt. Men den största tryggheten
              måste sitta i att ha och lätt få ett arbete, inte i övergenerösa
              och eviga ersättningssystem.
            </seg>
            <seg xml:id="i-a6828ed76080a856-0">
              Hittills i år har arbetsförmedlingen förmedlat drygt en halv
              miljon jobb. Från tidigare erfarenhet vet vi att arbetsförmedlingen
              brukar förmedla ungefär hälften av de jobb som tillsätts varje
              år i högkonjunktur. Det skulle betyda att ungefär en miljon personer
              har bytt jobb i år, motsvarande knappt en fjärdedel av arbetskraften.
            </seg>
            <seg xml:id="i-284557d660960004-0">
              Det är i sanning en arbetsmarknad som klarar av omställning.
              Det är i dag ganska lätt att byta jobb i Sverige. Men det är och
              har varit svårare att få ett jobb, att komma in. Det är därför
              vi måste fortsätta att driva en politik för sänkta trösklar in
              på arbetsmarknaden framför allt för dem som står längst bort.
            </seg>
            <seg xml:id="i-d432331dff33d45f-0">
              Socialdemokraterna hävdar inte sällan att en aktiv arbetsmarknadspolitik
              behövs för att säkra tillgången på exempelvis lastbilsförare i
              Mälardalen eller cvc-tekniker i Blekinge, att det är Amsåtgärdernas
              huvuduppgift att bidra till att dämpa flaskhalsproblem i ekonomin.
            </seg>
            <seg xml:id="i-c17494f462ac526e-0">
              Det är bara delvis sant. Vi behöver en aktiv arbetsmarknadspolitik
              för dem som står allra längst ifrån inte för att räta upp efter
              gamla misstag i utbildningspolitiken i första hand utan för att
              rusta den enskilde som befinner sig i utanförskap så att han eller
              hon snabbare kommer tillbaka i arbete.
            </seg>
            <seg xml:id="i-3cf018d0d58c333a-0">
              Arbetsmarknadspolitiken måste därför vara strukturell och individuell.
              Den måste bygga på vad varje enskild individ faktiskt kan och
              bygga vidare på det för att korta vägen tillbaka till ett nytt
              arbete.
            </seg>
            <seg xml:id="i-77f4dd72eb09f2f6-0">
              Vi har därför dragit ned på de arbetsmarknadspolitiska programmen
              för dem som framför allt i en högkonjunktur har nära till arbetsmarknaden.
              De ska inte sitta fast i årslånga programutbildningar, utan de
              ska ha rätt till en arbetsförmedling som faktiskt förmedlar arbete
              inte ledighet, som Ulf Holm gärna vill.
            </seg>
            <seg xml:id="i-448f7baf473e0511-0">
              För dem som varit borta länge tillför vi nu 12,8 miljarder i
              en jobb- och utvecklingsgaranti och en jobbgaranti för unga.
            </seg>
            <seg xml:id="i-dfedae17190f7425-0">
              Inom ramen för jobb- och utvecklingsgarantin kommer det att finnas
              möjligheter till individuell coachning, arbetsträning, arbetspraktik,
              subventionerade anställningar och kompetenshöjande insatser.
            </seg>
            <seg xml:id="i-d4aba46c810909ee-0">
              En särskild satsning på funktionshindrade görs också eftersom
              ytterligare medel tillförs för lönebidrag och anställningar vid
              Samhall.
            </seg>
            <seg xml:id="i-588365e67ed57e44-0">
              Genom jobb- och utvecklingsgarantin öppnar vi en ny väg tillbaka
              för långtidsarbetslösa men också för en annan målgrupp, nämligen
              de oförsäkrade en grupp som tidigare inte har fått något större
              utrymme i aktivitetsgarantin.
            </seg>
            <seg xml:id="i-449c06493d2165d0-0">
              Regeringen har sedan tillträdet sänkt trösklarna in på arbetsmarknaden
              för flera grupper som befinner sig långt ifrån.
            </seg>
            <seg xml:id="i-0fe5b02f01aad325-0">
              Nystartsjobben är ett exempel. Sedan starten vid årsskiftet har
              över 12 000 personer fått ett nystartsjobb. Vart femte nystartsjobb
              har gått till en person under 24. Närmare vart tredje har gått
              till en person med utländsk bakgrund. 13 procent har gått till
              personer med funktionshinder.
            </seg>
            <seg xml:id="i-11c13fb92a9570d8-0">
              Vartannat nystartsjobb har gått till personer som har varit borta
              från arbetsmarknaden i mer än två år och vart tionde till personer
              som har varit borta i mer än fem år. Nystartsjobben är en stor
              framgång, en början på vägen tillbaka för personer som Socialdemokraterna
              satt på arbetsmarknadspolitikens slutförvaring.
            </seg>
            <seg xml:id="i-1b3d039c3c3acc91-0">
              Låt mig ta Håkan som exempel. Jag träffade honom när jag var
              i Gävle och presenterade budgeten för en månad sedan. Håkan hade
              varit arbetslös i fem år. Men den 1 oktober i år började han på
              ett nystartsjobb på en reklambyrå efter att ha genomgått ett lärlingsprogram.
            </seg>
            <seg xml:id="i-d9bf2e973abae6a4-0">
              Det är det som det handlar om att vi inte ger upp om enskilda
              personer som kan och vill arbeta men som varit borta länge.
            </seg>
            <seg xml:id="i-802f583c487368d8-0">
              Håkan liksom Dragan och Maria, som jag också träffade i Gävle,
              ville inget hellre än att ha ett jobb att gå till. Med vår politik
              får Håkan, Dragan, Maria och de andra just den möjligheten.
            </seg>
            <seg xml:id="i-f11322425f5967d9-0">
              Arbete främjar hälsa och välstånd, sade min farmor. Hon lade
              till att det också förhindrar många tillfällen till synd. Det
              jag skulle vilja lägga till är att handlingar har konsekvenser,
              att politik faktiskt gör skillnad.
            </seg>
            <seg xml:id="i-c17a78b0ad29a178-0">
              Utanförskapet har på ett år minskat med 149 000 personer. Sysselsättningen
              har ökat med 131 000 personer. Den öppna arbetslösheten har sjunkit
              med nästan 1 procentenhet. Snart har 12 000 personer fått nystartsjobb.
              Drygt hälften av dem har varit borta från arbetsmarknaden i mer
              än två år.
            </seg>
            <seg xml:id="i-ce2caee1bab89381-0">
              Vi har all-time-high i antalet sysselsatta, och vi har aldrig
              haft så många jobb anmälda på arbetsförmedlingen sedan man började
              mäta. Antalet arbetade timmar ökat mer än någonsin sedan man började
              mäta. Det är i huvudsak fasta tillsvidareanställningar, jämnt
              fördelade mellan män och kvinnor.
            </seg>
          </u>
          <note type="speaker" xml:id="i-d6de8f9d17e22b23-0">
            Anf. 29 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-6">
            <seg xml:id="i-58434f18cd46aeb7-0">
              Herr talman! Under 2006 tillkom 93 000 jobb med den socialdemokratiska
              politiken. År 2007 tillkommer lite mer, det ska sägas. Arbetsmarknadsministern
              sade här att det var massarbetslöshet som rådde vid tidpunkten
              för valet för ett år sedan. Går skiljelinjen mellan massarbetslöshet
              och en arbetsmarknad i balans, som arbetsmarknadsministern nu
              säger, någonstans vid 120 000 jobb? Man sade ju under valrörelsen
              att utanförskapet omfattade 1 ½ miljon.
            </seg>
            <seg xml:id="i-dce2ba029c86f4be-0">
              Dessutom verkar det enligt finansplanen som att regeringen har
              gett upp hoppet om dem som är satta i utanförskap. Det är en ganska
              dyster utveckling som man spår om vad som ska hända på arbetsmarknaden
              i framtiden. Har arbetsmarknadsministern gett upp? Kommer man
              inte längre?
            </seg>
          </u>
          <note type="speaker" xml:id="i-05a890a29bbb5b7f-0">
            Anf. 30 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-3">
            <seg xml:id="i-affc540260c83f32-0">
              Herr talman! 93 000 nya jobb var det under helår augusti 2005augusti
              2006. Det är inte riktigt sant att det bara gällde 2006. Man måste
              också titta på vilken typ av jobb det handlar om. Det var mest
              deltidsanställningar, visstidsanställningar och egenföretagande.
              Det som nu kommer är heltidsanställningar och fasta anställningar
              jämnt fördelat mellan män och kvinnor.
            </seg>
            <seg xml:id="i-a1baad10780290ae-0">
              Är vi nöjda med att 149 000 personer på ett år har lämnat utanförskap?
              Svaret är naturligtvis nej. Men vi har haft ett år på oss att
              rensa upp efter det femtedelssamhälle som ni lämnade efter er.
              Vi har tre år kvar av mandatperioden, och vi vill naturligtvis
              vinna också nästa val.
            </seg>
          </u>
          <note type="speaker" xml:id="i-2c20d2228b55ac48-0">
            Anf. 31 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-7">
            <seg xml:id="i-d0d3d7ec279c5b12-0">
              Herr talman! Arbetsmarknadsministern var orolig för alla som
              har stått utanför a-kassan. Nu har ytterligare 350 000 lämnat
              a-kassan på grund av regeringens politik. Det har blivit dyrare,
              och det har blivit en sämre försäkring.
            </seg>
            <seg xml:id="i-7ece447cdc52cb68-0">
              Nu såg jag i en intervju i Kommunalarbetaren att arbetsmarknadsministern
              börjar darra på manschetten när det gäller den obligatoriska försäkringen.
              Det gav en ganska darrig signal om vad som ska hända. Vad ska
              hända med alla dessa som saknar arbetslöshetsförsäkring den dag
              konjunkturen vänder och många kommer att få se sina arbetsplatser
              försvinna? Som vi vet är det så det kommer att bli förr eller
              senare.
            </seg>
          </u>
          <note type="speaker" xml:id="i-ff417d744a6d6fd4-0">
            Anf. 32 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-4">
            <seg xml:id="i-487dd40523106e33-0">
              Herr talman! När Sven-Erik Österberg lämnade regeringen var det
              700 000 svenska löntagare som inte hade a-kassa. Nu har det blivit
              några till, och vi vet naturligtvis att många av dem som har lämnat
              är personer som inte längre uppfyller ett arbetsvillkor eller
              har nära till pensionering. Vi vet också att folk tenderar att
              underförsäkra sig särskilt i goda tider.
            </seg>
            <seg xml:id="i-a3e83151b702493b-0">
              Jag tycker fortfarande att ett obligatorium är helt rätt och
              nödvändigt. Det som möjligen var en nyhet i detta var att Kommunalarbetaren
              tolkade det hela som att vi skulle lyssna på remissinstanserna.
              Det är självklart att vi ska göra det. Det är ingen tekniskt lätt
              historia. Vi ska göra det bästa av det, men jag vill läsa remissvaren
              innan vi går vidare.
            </seg>
          </u>
          <note type="speaker" xml:id="i-a01c040e7b7f0dd6-0">
            Anf. 33 JOSEFIN BRINK (v) replik:
          </note>
          <u who="josefin_brink_fef83c" xml:id="i-d370e1a29e80766e-2">
            <seg xml:id="i-5a27845d497c7e39-0">
              Herr talman! Jag noterar att arbetsmarknadsministern över huvud
              taget inte nämner frågan om de deltidsarbetslösa. Jag vill upprepa
              frågan: Tycker arbetsmarknadsministern att det är rimligt att
              en person som har en fast anställning på 75 procent ska säga upp
              sig från den och flytta i väg för att ta ett vikariat på tre månader?
            </seg>
            <seg xml:id="i-19d6557298b5d79e-0">
              Jag undrar vidare: Ska det uppfattas som en förbättring för de
              deltidsarbetslösa att man nu efter 75 ersättningsdagar försvinner
              ur arbetslöshetsstatistiken därför att man inte längre behöver
              kvarstå som arbetssökande? Det finns ingen anledning när man inte
              längre har någon a-kassa. Snacka om att städa i statistiken! Alternativet
              är att man helt enkelt blir heltidsarbetslös därför att man tvingas
              att säga upp sig för att det inte går att leva på sin lön.
            </seg>
          </u>
          <note type="speaker" xml:id="i-f472ad7b5d1cf0ed-0">
            Anf. 34 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-5">
            <seg xml:id="i-1d03d595dfcca6f0-0">
              Herr talman! Om man menar allvar med att arbetslöshetsförsäkringen
              ska vara en omställningsförsäkring ska vi inte ha ett system som
              innebär att man i praktiken kan deltidsstämpla i upp till 18 år.
              Det är helt orimligt.
            </seg>
            <seg xml:id="i-e9c90a1dfe7681b1-0">
              Jag noterar vidare att vi tidigare haft begränsningar som Socialdemokraterna
              har varit med och infört. Vad jag förstår av Miljöpartiets argumentation
              här tidigare har vi haft debatter om detta under den föregående
              mandatperioden då Socialdemokraterna uppenbarligen ville införa
              en deltidsbegränsning. Det tycker jag är klokt och riktigt.
            </seg>
            <seg xml:id="i-2f9f6b35b0aab919-0">
              Vi har haft en situation där arbetsgivare har kunnat avstå ifrån
              att organisera arbetet på ett sådant sätt att man har kunnat erbjuda
              heltid genom att vältra över kostnaderna för deltidsstämpling
              på a-kassor och på skattebetalarna. Det tycker jag är helt orimligt.
            </seg>
            <seg xml:id="i-9bb388d177d26723-0">
              Låt oss nu peka på, något som Ulf Holm var inne på, och se på
              de kommuner det är ofta dessa det handlar om som inte har lyckats
              med att organisera sitt arbete så att de kan erbjuda heltid. Det
              tycker jag är väldigt märkligt. Kommunerna är oftast den största
              arbetsgivaren. Men det finns två goda exempel. Linköpings kommun,
              som är en allianskommun, och Nynäshamn som är en socialdemokratiskt
              styrd kommun.
            </seg>
          </u>
          <note type="speaker" xml:id="i-7bbd456040a55939-0">
            Anf. 35 JOSEFIN BRINK (v) replik:
          </note>
          <u who="josefin_brink_fef83c" xml:id="i-d370e1a29e80766e-3">
            <seg xml:id="i-c666754d4e53bc3d-0">
              Herr talman! Jag håller med om det. Jag tycker också att det
              är orimligt att människor år ut och år in ska behöva kvarstå som
              arbetssökande och gå på a-kassa trots att de redan har ett jobb.
              Det är vi helt överens om. Men vad lösningen från regeringen är
              nu är att man vältrar över kostnaderna för detta på den enskilde
              deltidsarbetslöse, som faktiskt vill och kan jobba heltid, utan
              att man ställer krav på arbetsgivarna att erbjuda det. Det är
              det som är så bakvänt.
            </seg>
            <seg xml:id="i-5f00ec19197dbc2e-0">
              Frågan kvarstår: Är det rimligt att de deltidsarbetslösa ska
              jagas land och rike runt trots att de inte kan påverka sin egen
              arbetstid?
            </seg>
          </u>
          <note type="speaker" xml:id="i-bc03a7c184e7742a-0">
            Anf. 36 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-6">
            <seg xml:id="i-5692387a3cf7fa43-0">
              Herr talman! Problemet med den lagstiftning som skulle ge rätt
              till heltid är att det riskerar, något som vi har debatterat tidigare,
              att bli rätt till nolltid. Jag noterar att 18 av de 24 remissinstanser
              som hade att behandla det förslaget sade nej, bland annat TCO,
              Saco och Ams, just av den anledningen. Det är fel väg att gå.
            </seg>
            <seg xml:id="i-25166736bc0e2166-0">
              Nu går det inte som arbetsgivare att vältra över kostnaderna
              på skattebetalarna och på a-kassorna, utan nu får man faktiskt
              ta sitt arbetsgivaransvar.
            </seg>
            <seg xml:id="i-e938b9d609b6175c-0">
              Det behöver göras mer, morötter eller vad det nu kan vara. Det
              ska vi naturligtvis titta på och överväga.
            </seg>
          </u>
          <note type="speaker" xml:id="i-4b18fafde077af82-0">
            Anf. 37 ULF HOLM (mp) replik:
          </note>
          <u who="ulf_holm_0cd69a" xml:id="i-f57ad3786c6f37a8-4">
            <seg xml:id="i-b5dd36aea749a5ec-0">
              Herr talman! Jag blev förvånad av arbetsmarknadsministerns tal.
              Det var väldigt mycket Amsåtgärder och ingenting om hur vi skapar
              nya arbetstillfällen i Sverige. Det är möjligt att det måste finnas
              ett visst antal Amsåtgärder. Arbetsmarknadsministern om någon
              har en tillfällig anställning på tre år till, för jag tror inte
              alls att ni sitter kvar.
            </seg>
            <seg xml:id="i-c61c3869097aa2e5-0">
              Det viktiga jag skulle vilja ta upp är arbetsmiljölagstiftningen.
              Det kom en undersökning som visar att tre av fyra arbetsgivare
              inte följer arbetsmiljölagen. Samtidigt ska regeringen skära ned
              ytterligare miljoner på Arbetsmiljöverket, alltså de som har hand
              om tillsynen över arbetsmiljölagstiftningen. Det står också att
              den psykosociala arbetsmiljön är dålig på vartannat företag. Det
              är ganska skrämmande läsning.
            </seg>
            <seg xml:id="i-da638554239531a9-0">
              Vad tänker arbetsmarknadsministern göra?
            </seg>
          </u>
          <note type="speaker" xml:id="i-12dd62a9aa23bab1-0">
            Anf. 38 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-7">
            <seg xml:id="i-8f0b2fc40c7aff88-0">
              Herr talman! Jag fick i dag tidningen Du &amp; jobbet, som har en
              stor artikel där man har gått igenom 400 forskarrapporter som
              alla konstaterar samma sak: Jobb är bra för hälsan. Det är den
              andra sidan av det mynt som Ulf Holm pekar på.
            </seg>
            <seg xml:id="i-023c973df5c79998-0">
              Samtidigt vet vi att arbetsrelaterad ohälsa kostar någonstans
              kring 50 miljarder per år både i produktionsbortfall och i olika
              typer av direkta kostnader. Det är naturligtvis en viktig fråga.
            </seg>
            <seg xml:id="i-61b3e344e70a60db-0">
              Jag vill gärna koppla ihop arbetslinjen med arbetsmiljöpolitiken.
              Det behöver inte nödvändigtvis innebära att det är antalet inspektioner
              som är det alldeles avgörande, att det finns ett rakt samband
              mellan de sakerna. Men vi måste ha en laddning inom arbetsmiljöpolitiken
              som är positiv i meningen att det ska löna sig. Vi ska visa att
              det lönar sig för arbetsgivare att erbjuda god arbetsmiljö.
            </seg>
            <seg xml:id="i-d6c9e19b5f355a3c-0">
              Jag vet om diskussionen om de gröna smilisarna. Det verkar som
              att vi skulle ersätta arbetsmiljöinspektörerna med gröna klistermärken.
              Det är naturligtvis inte alls sant. Jag vill ladda arbetsmiljöpolitiken
              med goda exempel och gärna morötter för att lyfta fram de goda
              arbetsgivarna.
            </seg>
          </u>
          <note type="speaker" xml:id="i-f1f8aa85e1336be9-0">
            Anf. 39 ULF HOLM (mp) replik:
          </note>
          <u who="ulf_holm_0cd69a" xml:id="i-f57ad3786c6f37a8-5">
            <seg xml:id="i-b1f991799726f81d-0">
              Herr talman! Det var inte direkt något svar på frågan. Jag frågade
              vad arbetsmarknadsministern tänker göra. Han säger att det är
              viktigt med arbetslinjen, men det är inte den diskussionen nu.
              Det handlar om alla dem som går till arbetet och mår dåligt där
              och som har förslitningsskador. Vad tänker ministern göra egentligen?
              Jag fick inget svar på det.
            </seg>
            <seg xml:id="i-9992a18fbbf57188-0">
              Sedan kan vi diskutera goda exempel hur länge som helst, jättebra.
              Men någon måste samla ihop dem. Någon måste säkerställa dem och
              se om det är goda exempel, om man kan tjäna pengar och så vidare.
              Arbetsmiljöverket är en ganska bra institution.
            </seg>
          </u>
          <note type="speaker" xml:id="i-393be786fa0ea7bf-0">
            Anf. 40 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-8">
            <seg xml:id="i-bdaed986baa55248-0">
              Herr talman! Om det sista råder det ingen tvekan. Det håller
              jag helt med om.
            </seg>
            <seg xml:id="i-b230a06185ffbd7a-0">
              I slutet av augusti anordnade vi ett stort arbetsmiljöseminarium
              där vi hade företrädare för forskare, akademiker, olika parter
              på arbetsmarknaden, Arbetsmiljöverket och andra inblandade. Det
              var första steget mot att utverka en ny nationell arbetsmiljöstrategi.
              Vi fick redan där ett stort antal förslag som vi kommer att arbeta
              vidare med inom ramen för det arbetet.
            </seg>
          </u>
          <note type="speaker" xml:id="i-de69160c007419bc-0">
            Anf. 41 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-0">
            <seg xml:id="i-6d71aacb21410789-0">
              Herr talman! För att vi ska klara integrationen är arbetet A
              och O för dem som är födda i andra länder. Arbete, arbete och
              åter arbete.
            </seg>
            <seg xml:id="i-a79e24b3ec722205-0">
              Nu ser vi att allt fler utrikes födda får ett arbete, och det
              är positivt. Utrikes födda fungerar som en buffert på arbetsmarknaden.
              De kommer in när det är högkonjunktur och åker ut när det blir
              sämre tider.
            </seg>
            <seg xml:id="i-df72ba470db420e8-0">
              Jag är bekymrad för att Littorin knappt nämnde den här gruppen
              människor i sitt anförande. Snacka om att dölja arbetslöshet!
            </seg>
            <seg xml:id="i-967d91f88125223e-0">
              Jag vill använda en annan persons bekymmer. I Svenska Dagbladet
              skrev före detta talesmannen för integrationspolitiken Rojas:
              Jag är väldigt bekymrad. Regeringen håller på att misslyckas.
              Man missar chansen att lösa det här problemet.
            </seg>
            <seg xml:id="i-f643c1e2d6513130-0">
              Vad tänker Littorin göra för att inte missa den här chansen?
            </seg>
          </u>
          <note type="speaker" xml:id="i-f7f9805f1883dc6e-0">
            Anf. 42 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-9">
            <seg xml:id="i-85909da158345022-0">
              Herr talman! Låt mig först och främst instämma i Luciano Astudillos
              grundhypotes. Om vi hade haft samma arbetskraftsdeltagande bland
              de utrikes födda som bland övriga hade vi haft över 100 000 till
              i arbetskraften. Det hade varit en bra idé av många skäl självfallet
              av samhällsekonomiska skäl men absolut också av det skäl som Luciano
              Astudillo anför. Om vi ska få integrationen att fungera måste
              vi se till att fler med utländsk bakgrund har en plats på svensk
              arbetsmarknad.
            </seg>
            <seg xml:id="i-ff6e8d1a3d031610-0">
              Jag tror också att det är det bästa sättet att ympa mot främlingsfientliga
              åsikter att man har en möjlighet att snabbt ta sig in på arbetsmarknaden
              och på det sättet lära sig svenska, finnas med och ha en arbetsgemenskap,
              en lön att leva på och vad det nu kan vara. Jag delar fullständigt
              synen på den ambitionsnivån.
            </seg>
            <seg xml:id="i-a9a98c5b2a0e87dc-0">
              Vi gör många saker samtidigt. Vi försöker genom nystartsjobben
              och instegsjobben att underlätta integrationen. När det gäller
              instegsjobben handlar det om att kombinera tillträde till arbetsmarknaden
              med språkutbildning. Jag är definitivt öppen för att göra mer.
              Om vi får bra idéer tar jag gärna emot dem.
            </seg>
          </u>
          <note type="speaker" xml:id="i-5faea4b2e9262813-0">
            Anf. 43 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-1">
            <seg xml:id="i-a69a8fef4b776dad-0">
              Herr talman! Det är ett typiskt Littorinskt svar. Han håller
              med. Han delar synen på grundhypotesen och använder hela sin talartid
              åt det i stället för att se verklighetsproblemen. Men problemet
              finns där ute vad politiken innebär för folk när de inte får jobb
              trots den högkonjunktur vi är inne i. Det går ju inte att stå
              och säga en sak här när vi ute i verkligheten ser att trots instegsjobb
              och trots nystartsjobb är en av språkrören på högersidan för integrationen
              bekymrad. Man håller på att missa chansen.
            </seg>
          </u>
          <note type="speaker" xml:id="i-f237537727851d72-0">
            Anf. 44 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-10">
            <seg xml:id="i-527838a8216c8724-0">
              Herr talman! Jag kan bara konstatera att en tredjedel av nystartsjobben
              har gått till personer med utländsk bakgrund. Vi kommer att göra
              mer för att se till att språk och arbetskraftsdeltagande går hand
              i hand för dem som är utrikes födda.
            </seg>
            <seg xml:id="i-194ed38dc6cdc7bc-0">
              Jag förstår att Luciano Astudillo inte nöjer sig med det, och
              det tycker jag inte heller att man ska göra om jag ska vara helt
              ärlig. Vi måste göra mer, och det finns all anledning att lyssna
              på en del av de förslag som Socialdemokraterna har i den här delen.
              Jag ska gärna ta till mig en del av den diskussionen.
            </seg>
          </u>
          <note type="speaker" xml:id="i-6a8229dabde6564d-0">
            Anf. 45 AGNETA GILLE (s) replik:
          </note>
          <u who="agneta_gille_fdd01f" xml:id="i-92a792d30a58519f-0">
            <seg xml:id="i-0b6f36d2049ea8e9-0">
              Herr talman! Det var spännande att lyssna till arbetsmarknadsministerns
              inledning. Den större delen av de tio minuterna ägnades åt den
              socialdemokratiska politiken. Det ska bli roligt och spännande
              att läsa protokollet efteråt och se hur många gånger arbetsmarknadsministern
              nämnde ordet socialdemokrati.
            </seg>
            <seg xml:id="i-732a03953fa15572-0">
              Jag tycker inte att Josefin Brink, som på ett föredömligt sätt
              har beskrivit de deltidsarbetande kvinnornas situation, har fått
              ett svar av arbetsmarknadsministern. Det är inte bara Kommunals
              kvinnor eller kommun- och landstingskvinnorna som jobbar deltid.
              Det är också Handels kvinnor. Det är också många inom Hotell och
              restaurang som jobbar deltid. Där kan man se att det inte sker
              någon förändring. Vad händer med de kvinnorna? Är det de som kommer
              att få jagas från sina orter och sina hem runt om i landet? Det
              går lätt att säga att nu kommer jobben när det är högkonjunktur.
              Men vad händer när lågkonjunkturen kommer?
            </seg>
          </u>
          <note type="speaker" xml:id="i-7cf63929085b7496-0">
            Anf. 46 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-11">
            <seg xml:id="i-fde4e53f2ae11a19-0">
              Herr talman! Möjligen skulle Agneta Gille tala med Pär Nuder
              om deltidsbegränsningen eftersom ni uppenbarligen förde den diskussionen
              på Finansdepartementet under förra mandatperioden. Jag ska ändå
              försöka besvara frågan.
            </seg>
            <seg xml:id="i-0dc378759de80696-0">
              Jag måste tydligt säga att arbetslöshetsförsäkringen är tänkt
              att vara en omställningsförsäkring. Den är inte tänkt att vara
              en evig försörjningskälla. Det tror jag i grunden att vi är överens
              om. Om vi inte är det så har vi ett större problem än så. Det
              är inte rimligt att man kan gå och deltidsstämpla i upp till 18
              år; då är det inte längre en omställningsförsäkring. Detta innebär
              att vi måste se till att göra det som Socialdemokraterna vid två
              tillfällen tidigare har gjort, nämligen införa en deltidsbegränsning.
              Det är också det vi gör.
            </seg>
            <seg xml:id="i-855a1034ac9f2c0e-0">
              Samtidigt öppnar vi för nystartsjobb i offentlig sektor. Vi gör
              det för att deltidsarbetslösa ska kunna gå in i nystartsjobben,
              och vi gör en lång rad andra saker för att sätta press och hänga
              morötter framför de arbetsgivare som Agneta Gille ger uttryck
              för.
            </seg>
          </u>
          <note type="speaker" xml:id="i-e838afb7341c5d3a-0">
            Anf. 47 AGNETA GILLE (s) replik:
          </note>
          <u who="agneta_gille_fdd01f" xml:id="i-92a792d30a58519f-1">
            <seg xml:id="i-3a5c127b77788f95-0">
              Herr talman! Det arbetsmarknadsministern och regeringen gör är
              att man bara riktar allting mot de utsatta kvinnorna och ingenting
              mot arbetsgivarna. Arbetsgivarna slipper undan och glider i alla
              delar. Det är de arbetslösa och deltidsarbetande kvinnorna som
              ska sättas åt, tydligen. Och det är precis det regeringen gör
              i den här frågan. Ni gör ingenting för att komma till rätta med
              deltidsproblematiken i grunden. Gör någonting åt det i stället!
              Sätt press på arbetsgivarna, arbetsmarknadsministern!
            </seg>
          </u>
          <note type="speaker" xml:id="i-afc08816ff5432d8-0">
            Anf. 48 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-12">
            <seg xml:id="i-6420ff02cccc9af7-0">
              Herr talman! Agneta Gilles parti hade makten i tolv år. Man lämnade
              efter sig en utveckling på arbetsmarknaden som var katastrofal.
              Deltidsarbetslösheten ökade under hela den mandatperioden. Ursäkta
              mig, men någon måtta får det vara! Vi ser nu till att göra saker
              med nystartsjobb i offentlig sektor och med möjligheter för deltidsarbetslösa
              att få ett nystartsjobb som är just den typen av morötter som
              vi pratar om.
            </seg>
            <seg xml:id="i-0b07880371706294-0">
              Det kan inte vara så att arbetsgivarna kan vältra över kostnader
              för deltidsstämpling på a-kassorna och på skattebetalarna. Nu
              sätter vi stopp för det.
            </seg>
          </u>
          <note type="speaker" xml:id="i-0065060e3efafc60-0">
            Anf. 49 STEFAN TORNBERG (c):
          </note>
          <u who="stefan_tornberg_ce5c0c" xml:id="i-ebd9af5ca86dc924-0">
            <seg xml:id="i-6402a6d3184cd912-0">
              Herr talman! För snart ett år sedan annonserade IF Metall i Norrbottenstidningarna
              och uppmanade norrbottningarna att ringa mig och min länskollega
              i riksdagen, Krister Hammarbergh, och fråga när och var de nya
              jobben kommer. Det var ett av flera inslag i den kampanj som LO
              och Socialdemokraterna bedrev mot de förändringar som vi i riksdagsmajoriteten
              hade beslutat om. Mitt enkla svar till dem som hörde av sig var:
              Jobben kommer här och nu och i hela Sverige.
            </seg>
            <seg xml:id="i-18b192a3ad7aeb36-0">
              Självfallet var jag när jag svarade övertygad om det rätta i
              de beslut vi hade fattat och i den politik som alliansregeringen
              hade aviserat och att den skulle ha effekt på sysselsättningen.
              Därför var det lätt att svara så rakt och enkelt. Ändå har det
              som har inträffat med råge överträffat alla förväntningar som
              jag hade.
            </seg>
            <seg xml:id="i-258fcda4845d51bd-0">
              Det gäller inte minst i min egen valkrets, Norrbotten, där den
              totala arbetslösheten har minskat med 5 796 personer, 41 procent,
              till en rekordlåg nivå. Särskilt glädjande är det att ungdomsarbetslösheten
              i Norrbotten har minskat med hela 37 procent på bara ett år. Det
              motsvarar att elever från 42 avgångsklasser på gymnasiet nu har
              fått arbete i stället för att hamna i utanförskap efter examen.
            </seg>
            <seg xml:id="i-581d089d78964d0f-0">
              Herr talman! Nu handlar det här inte bara om Norrbotten utan
              om en utveckling som finns i hela vårt land. Inte i någon tidigare
              högkonjunktur har hela vårt land haft en sådan positiv utveckling
              av näringsliv och sysselsättning som nu är fallet. Äntligen har
              vi en politik som tar vara på högkonjunkturen så att det ger jobb
              och utveckling i hela landet. Det visar att alliansregeringens
              politik är rätt väg för att bryta utanförskapet och minska de
              regionala klyftorna.
            </seg>
            <seg xml:id="i-18bf55d3a78fbc8b-0">
              Vad vi ser är ett värderingsskifte som är utmanande för många
              det ska erkännas men desto mer hoppingivande för mig och andra
              som tror på människors förmåga att själva ta ansvar och forma
              sin egen framtid. Det är en förmåga och ett ansvarstagande som
              det är vår uppgift här i Sveriges riksdag att på alla sätt möjliggöra
              och stötta.
            </seg>
            <seg xml:id="i-b6cbc4e7050908c5-0">
              I grunden handlar det om att öka enskilda människors makt och
              möjligheter, och då måste också den formella makten flyttas ned
              på regional och lokal nivå. Jag är mycket glad åt det rungande
              ja som den lokala och regionala nivån har gett i remissvaren på
              Ansvarskommitténs förslag. Det visar att det finns en beredskap
              för att inte säga längtan runt om i vårt land för att själv ta
              ett större ansvar för utvecklingen av välfärd och näringsliv.
            </seg>
            <seg xml:id="i-a5cbb7e543261daa-0">
              Därför anser jag att det är viktigt att de tankegångar och förslag
              som finns hos Ansvarskommittén förverkligas. Det ska givetvis
              ske i ett underifrånperspektiv där man lokalt och regionalt formar
              de nya regionerna. Remissvaren visar också att förväntningarna
              är stora och att trycket är hårt på regeringen och oss i denna
              kammare att svara upp mot det. Vad jag kan förstå är de politiska
              förutsättningarna goda för att vi i brett samförstånd ska forma
              en mer hållbar samhällsorganisation med utvecklingskraft.
            </seg>
            <seg xml:id="i-733ccbcf6e644b40-0">
              Trycket är om möjligt ännu hårdare när det gäller att komma till
              rätta med det eftersatta underhållet och den bristande infrastrukturen
              i vårt land. Industrins bristande möjligheter att på ett snabbt
              och kostnadseffektivt sätt frakta sina varor och sitt material
              och arbetskraftens begränsade rörlighet är ett allvarligt hot
              mot den positiva utveckling som vi är inne i nu. Sverige måste
              knytas samman med väl fungerande godstransporter på järnväg, och
              arbetsmarknadsregionerna måste göras större med snabba och effektiva
              persontransporter.
            </seg>
            <seg xml:id="i-476161896d6cce08-0">
              För mig är det ingen motsättning mellan att satsa på byggandet
              av till exempel Norrbotniabanan och investeringarna för att eliminera
              flaskhalsar i storstadsområdena. Det gäller särskilt inte i dagens
              läge där en så stor del av industriinvesteringarna i vårt land
              sker i de två nordligaste länen Norrbotten och Västerbotten. Det
              är investeringar som måste tas till vara så att de kan bilda bas
              för en hållbar näringslivsstruktur även efter den värsta investeringsfasen.
              Sverige hänger ihop, och därför är det viktigt att vår infrastruktur
              knyts samman.
            </seg>
            <seg xml:id="i-cede8b50de3e6808-0">
              På kort sikt är dock arbetskraftsbristen det allvarligaste hotet
              mot en fortsatt positiv utveckling. Därför är regeringens förslag
              om en miljardsatsning på en rehabiliteringsgaranti och insatser
              för dem som står längst från arbetsmarknaden mycket viktiga. Kritiken
              har varit hård mot neddragningar av antalet platser i arbetsmarknadsutbildning.
              Det har också diskuterats här i dag.
            </seg>
            <seg xml:id="i-8d75a79e91e7bf46-0">
              Därför är det nödvändigt att ställa frågan hur den rekordsatsning
              på arbetsmarknadsutbildning som vi såg från vänstermajoriteten
              före valet inte förberett fler inför de arbeten som nu erbjuds
              på löpande band. Den satsningen har inte klarat det. Tvärtom har
              åtgärderna låst ute tusentals från den reguljära arbetsmarknaden.
              Det har varit viktigare att pressa ned den öppna arbetslösheten
              än att förbereda den arbetslöse för framtidens arbetsmarknad.
            </seg>
            <seg xml:id="i-02284c276f02b611-0">
              Herr talman! Som jag inledde med att säga ställde IF Metall för
              snart ett år sedan en fråga om var och när de nya jobben kommer.
              I dag ser vi hur människor kommit i arbete på ett rekordartat
              och mycket glädjande sätt. Nu är budskapet från IF Metall hemma
              i Norrbotten att jobben redan var på gång för ett år sedan. Så
              var det helt klart. Men vad som krävdes var en ny regering.
            </seg>
          </u>
          <note type="speaker" xml:id="i-275660b5bcf02f3a-0">
            Anf. 50 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-8">
            <seg xml:id="i-3995c446b1222f4c-0">
              Herr talman! Det är intressant att höra att Stefan Tornberg är
              ganska bländad av förträffligheten i den politik som hans egen
              regering för utan att han granskar vad som faktiskt händer.
            </seg>
            <seg xml:id="i-35ca16b94ce71c7a-0">
              Det är lite magstarkt att här hänföra hela utvecklingen i Norrbotten
              till att det skulle bero på ett regeringsskifte och att det är
              därifrån jobben skulle komma. Det är väl högkonjunkturen i Asien
              som lett till att man efterfrågar malm som aldrig förut och som
              håller uppe priserna som lägger grunden till hela utvecklingen
              i Norrbotten. Det har inte speciellt mycket med regeringsskiftet
              i Sverige att göra. Det är en kontinuerlig utveckling genom en
              finansiell politik som förts i Sverige under en lång period som
              lett till det.
            </seg>
            <seg xml:id="i-e58919fd5f3c90ea-0">
              Regeringen förbereder ingenting för långkonjunkturen. Man skattesubventionerar
              låglönejobb hellre än att satsa på kvalificerad utbildning så
              att man får kvalificerad arbetskraft som kan ta de nya jobben
              som kommer. Det är inget fel att göra ett låglönejobb. Men det
              är fel om de människor som kommer får stanna där för evigt. Det
              är vad som händer om man inte ger dem någon annan chans. Det är
              där regeringen brister i sin politik.
            </seg>
          </u>
          <note type="speaker" xml:id="i-a0146489fb2c3c1f-0">
            Anf. 51 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-ebd9af5ca86dc924-1">
            <seg xml:id="i-57538f29e5045739-0">
              Herr talman! Det är helt klart högkonjunkturen inte bara i Norrbotten
              utan i hela vårt land som är den största och avgörande orsaken
              till att det kommer jobb. Skillnaden är mellan den politik som
              drevs av den tidigare regeringen och den som den nuvarande regeringen
              driver.
            </seg>
            <seg xml:id="i-4ea9d1247459cdff-0">
              Nu drivs en politik som kan ta till vara de förutsättningar som
              finns och den högkonjunktur vi är inne i på ett bättre sätt. Det
              gäller i Sverige och inte minst i Norrbotten. Det gäller att inte
              lita på att de miljardinvesteringar som nu sker i gruvindustri
              och annat räcker.
            </seg>
            <seg xml:id="i-925efc23a77eeaab-0">
              Det kommer också en verklighet efteråt. Då behöver vi ha ett
              livskraftigt näringsliv. Därför är den politik som regeringen
              driver på punkt efter punkt den rätta för att långsiktigt se till
              att norrbottningarna och andra i Sverige själva kan bygga upp
              en hållbar samhällsutveckling.
            </seg>
          </u>
          <note type="speaker" xml:id="i-b6e169910246c65a-0">
            Anf. 52 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-9">
            <seg xml:id="i-034814239fd6c2a9-0">
              Herr talman! Är det inte bättre att satsa på kvalificerad utbildning
              till gruvarbetare i Norrbotten när vi vet att jobben kanske kommer
              där, Stefan Tornberg, än att i stället skattesubventionera för
              att de ska städa i överklassens och medelklassens lägenheter i
              Luleå? Vore det inte bättre att ha den inriktningen om du ska
              förbereda Sverige för framtiden?
            </seg>
          </u>
          <note type="speaker" xml:id="i-3e6099f40df8895b-0">
            Anf. 53 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-ebd9af5ca86dc924-2">
            <seg xml:id="i-46bf25367c1420f0-0">
              Herr talman! Vi har en kvalificerad utbildning av gruvarbetare.
              Ett dilemma för gruvindustrin i Norrbotten är att rekrytera människor
              och öka rörligheten så att de kan etablera sig och flytta tillbaka
              till Norrbotten och också nyetablera sig.
            </seg>
            <seg xml:id="i-bf2816ed88387477-0">
              Det handlar framför allt om att få unga personer under 25 år
              att efter sin utbildning ta det steget. Det gäller att de ser:
              Här finns en möjlighet. Här kan jag etablera ett nytt liv. Det
              förutsätter också att vi kan visa att det finns någonting efteråt,
              det kommer någonting mer och att det är en region som kan utvecklas
              på egen hand.
            </seg>
          </u>
          <note type="speaker" xml:id="i-5a6d3f8eb4c1f8e4-0">
            Anf. 54 MARIA STENBERG (s) replik:
          </note>
          <u who="hans_stenberg_6f64dd" xml:id="i-373b4058f2095ea7-0">
            <seg xml:id="i-192cf84fc21aabf3-0">
              Herr talman! Det är trevligt att höra till det röda Norrbotten.
              Över 50 procent av väljarkåren i Norrbotten ansåg att den socialdemokratiska
              politiken var den bästa politiken för att representera Norrbotten.
              Det är härligt att höra till det länet. Vi kommer ju från samma
              län.
            </seg>
            <seg xml:id="i-375d8f5fc152afb3-0">
              Norrbotten har både små och stora kommuner. Det är väldigt glest
              mellan människor, speciellt hemma i min hemkommun Arjeplog. Nu
              har Sveriges Kommuner och Landstings expert på vuxenutbildning
              konstaterat att olikheten och orättvisan över landet nu sprids
              när den borgerliga regeringen drar bort en tredjedel av vuxenutbildningen.
            </seg>
            <seg xml:id="i-1ff3e6e559fdc1aa-0">
              Det slår naturligtvis hårt mot människor som bor i små kommuner
              i glesbygd. Min fråga till Stefan Tornberg blir: Tycker du att
              det är en rättvis utveckling för människor som bor i glesbebyggda
              kommuner?
            </seg>
          </u>
          <note type="speaker" xml:id="i-3dc85e311661d92c-0">
            Anf. 55 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-ebd9af5ca86dc924-3">
            <seg xml:id="i-6da53653c8910e86-0">
              Herr talman! Maria Stenberg pekar på ett av Norrbottens stora
              problem, och det är den stora röda dominansen. Det finns en grundläggande
              misstro i mitt hemlän mot statsmakterna. Det har på något sätt
              också gjort att man är beroende. Man förväntar sig att någon annan
              ska komma och lösa problemen. Det finns en bristande tilltro till
              den egna förmågan.
            </seg>
            <seg xml:id="i-d533ecb5c5e802b0-0">
              Det håller på att vända i Norrbotten. Nu ser vi hur nya företag
              startas, människor kommer i arbete och nya idéer kommer fram på
              ett helt annat sätt. Det är där framtiden ligger, Maria. Den ligger
              inte i ökade utbildningsinsatser i högkonjunktur som håller människor
              borta från arbetsplatser.
            </seg>
            <seg xml:id="i-be725fdfdb8ee16e-0">
              Det som gäller i Norrbotten är att få in människor i reguljära,
              vanliga arbeten och ta vara på den utvecklingskraft som vi nu
              har i vårt eget län.
            </seg>
          </u>
          <note type="speaker" xml:id="i-67340e4afa70a264-0">
            Anf. 56 MARIA STENBERG (s) replik:
          </note>
          <u who="hans_stenberg_6f64dd" xml:id="i-373b4058f2095ea7-1">
            <seg xml:id="i-2010ce8995d9262d-0">
              Herr talman! Jag hoppas att det är väldigt många norrbottningar
              som hör Stefan Tornbergs svar.
            </seg>
            <seg xml:id="i-dd15525398ca3238-0">
              Vi vet att det finns väldigt många människor som inte har en
              grundläggande gymnasiekompetens. Det är konstaterat att olikheten
              sprider sig över landet. Det är svårare att bo i små kommuner
              och få tillgång till en vuxenutbildning.
            </seg>
            <seg xml:id="i-a308bc410836af58-0">
              Tycker Stefan Tornberg att det är rättvist för till exempel Arjeplogsborna?
              Arjeplog är en väldigt liten kommun. Tycker du att det är en rättvis
              politik?
            </seg>
          </u>
          <note type="speaker" xml:id="i-1e9faebe74480524-0">
            Anf. 57 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-ebd9af5ca86dc924-4">
            <seg xml:id="i-063f0e1017a9a588-0">
              Herr talman! Det viktiga för Arjeplogsborna handlar inte om att
              ha en statistisk beräkning av hur vuxenutbildningen är fördelad
              jämfört med andra. Det viktiga för Arjeplogsborna är att man ser
              till att de kommer till arbete och att människor får arbete, och
              det händer i Arjeplog.
            </seg>
            <seg xml:id="i-fa81b41b4cbef6f8-0">
              Arbetslösheten i Arjeplog är rekordlåg. Det som gäller i Arjeplog
              är att se till att bredda näringslivet, få dit mer verksamheter
              och att få unga att flytta tillbaka till kommunen.
            </seg>
          </u>
          <note type="speaker" xml:id="i-3ee162cc8a630676-0">
            Anf. 58 TOBIAS KRANTZ (fp):
          </note>
          <u who="unknown" xml:id="i-b29f8527a7864ace-13">
            <seg xml:id="i-bf5139ce8aea1deb-0">
              Herr talman! Jag ville inte, jag blev väldigt, väldigt ledsen.
              Gunnel Kock, 49 år, fick besked via sin mobiltelefon om att hon
              skulle förtidspensioneras mot sin vilja. Hon berättar i tidningen
              Expressen om sina upplevelser.
            </seg>
            <seg xml:id="i-31e706b312acc1c3-0">
              Jag ringde Försäkringskassan, de sa att det inte var deras jobb,
              jag ringde kommunen och arbetsförmedlingen och fick samma svar,
              säger Lena Stålklinga, 25 år, till Göteborgs-Posten. Lena fick
              förtidspension när hon var 19 år. Förgäves har hon därefter försökt
              delta i rehabilitering.
            </seg>
            <seg xml:id="i-cbc371c45d6dd8cc-0">
              Det svenska utanförskapet beskrivs ofta i abstrakta termer. Men
              visst går det att peka på en rad siffror som visar på utanförskapets
              omfattning. Det är 634 000 människor som har sjuk- eller aktivitetsersättning,
              det som tidigare hette förtidspension, eller som har varit sjukskrivna
              längre än ett år. Kostnaderna för sjukpenning och förtidspension
              uppgick år 2006 till 106 miljarder kronor. Under de senaste 30
              åren har andelen förtidspensionärer tredubblats.
            </seg>
            <seg xml:id="i-016e1a90e3afbd57-0">
              Ändå är det människoödena som berör och upprör. Varken Gunnel
              eller Lena ville något annat hellre än att arbeta. Men stödet
              uteblev. Ingen verkade bry sig, och Gunnel och Lena är tyvärr
              inte ensamma.
            </seg>
            <seg xml:id="i-74f24d942a319228-0">
              Många sjukfall rullar på utan mål och mening, förklarade riksrevisor
              Eva Lindström i samband med att Riksrevisionen nyligen presenterade
              en kritisk granskning av Försäkringskassan.
            </seg>
            <seg xml:id="i-7ed5f34e20d30d77-0">
              De flesta som är anställda på Försäkringskassan gör naturligtvis
              sitt yttersta utifrån de regler och bestämmelser som har gällt.
              Problemet är den politik som har förts under många år och som
              har präglats av en vänta-och-se-mentalitet. Det är en politik
              som har lämnat människor som Gunnel och Lena i sticket. Den nya
              regeringen lägger nu om kursen.
            </seg>
            <seg xml:id="i-88713e6270d5397a-0">
              En rehabiliteringsgaranti införs. Under de kommande åren satsar
              regeringen 3,4 miljarder kronor på att ge människor rätt till
              rehabilitering.
            </seg>
            <seg xml:id="i-babe04b7d7353a47-0">
              En rehabiliteringskedja inrättas. Det innebär att den enskildes
              arbetsförmåga regelbundet ska prövas under en sjukskrivning, och
              insatser ska sättas in tidigt. Erfarenheten är tydlig: Alltför
              många långa sjukskrivningar leder till förtidspension. Av dem
              som har blivit förtidspensionerade återvänder en försvinnande
              liten del till arbetsmarknaden. Riksrevisionen har räknat med
              siffran 1 procent.
            </seg>
            <seg xml:id="i-a80b59e7b377e51f-0">
              Företagshälsovården stärks. En stark företagshälsovård kan både
              förebygga sjukskrivningar och se till att sjukskrivningar som
              inträffar blir så korta som möjligt.
            </seg>
            <seg xml:id="i-38cb2b344b0b203f-0">
              Finansiell samordning införs. Det innebär att pengar som i dag
              går till sjukskrivning av människor som väntar på behandling i
              stället används så att människor snabbare kan få en behandling.
            </seg>
            <seg xml:id="i-66ddbb7935dab27f-0">
              Nyfriskjobb inrättas. Nyfriskjobb innebär att arbetsgivare får
              en rejäl skatterabatt för att anställa den som är långtidssjuk
              eller förtidspensionär. Tiden som det är möjligt för förtidspensionärer
              att prova på ett jobb och samtidigt behålla sin sjukersättning
              förlängs.
            </seg>
            <seg xml:id="i-350a666e037da2b8-0">
              Ett system med så kallad steglös avräkning skapas. Det betyder
              att en förtidspensionär i viss utsträckning får behålla sin ersättning
              så att det nya jobbet leder till att den sammanlagda inkomsten
              ökar.
            </seg>
            <seg xml:id="i-b38eaa2bd8bd5c97-0">
              Herr talman! Det går bra för Sverige. Arbetslösheten sjunker
              kraftigt. Under de kommande åren beräknas antalet jobb öka med
              200 000, varav ungefär en tredjedel, enligt Konjunkturinstitutets
              bedömning, är en direkt följd av regeringens politik.
            </seg>
            <seg xml:id="i-648a65d2cae95202-0">
              Nu måste också människor som Gunnel och Lena få uppleva färre
              återvändsgränder och i stället fler vägar tillbaka till arbete.
            </seg>
            <seg xml:id="i-34477bc1b3e10d78-0">
              Herr talman! Samhället måste sluta svika förtidspensionärerna.
            </seg>
          </u>
          <note type="speaker" xml:id="i-7394f0da255e7e31-0">
            Anf. 59 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-82b4784a00598d77-0">
            <seg xml:id="i-5cc61b72fc11896e-0">
              Herr talman! Jag ska prata lite om kvinnors arbetsmarknad. Temat
              är ju arbete och företagande. När kvinnorna började komma ut på
              arbetsmarknaden, kanske framför allt på 70-talet, hamnade många
              av dem inom vård- och omsorgssektorn. Det var naturligt eftersom
              kvinnor under lång tid har tagit ansvar för omsorgsarbetet. Men
              om vi ska öka jämställdheten och kvinnors makt och inflytande
              och även ekonomiska självständighet måste vi bryta utvecklingen
              att kvinnor framför allt ska jobba inom vård och omsorg.
            </seg>
            <seg xml:id="i-9eb22e0dc5a36cb9-0">
              Man kan göra det, men då behöver vi också få fler som kan starta
              eget. Vi behöver helt enkelt fler kvinnor som vågar starta företag.
              I dag drivs endast 25 procent av företagen i Sverige av kvinnor.
              Antalet kvinnor som driver företag i Sverige har sjunkit på senare
              år, men den nedåtgående trenden tycks nu ändå ha brutits. Kvinnor
              startar i dag fler företag än tidigare, och kvinnor står i dag
              för 32 procent av nyföretagandet. Till stor del är det många invandrarkvinnor
              som bidrar till den ökningen.
            </seg>
            <seg xml:id="i-f2b82d05bb0e9267-0">
              Kvinnor har ofta en hög ambition att välja både karriär och familj.
              Vi måste svara upp mot de här önskemålen. Därför behöver socialförsäkringssystem
              och andra delar i vårt regelsystem ses över för att svara mot
              de här kraven.
            </seg>
            <seg xml:id="i-5f18be3ed4fc9717-0">
              Om kvinnor startade företag i samma utsträckning som män skulle
              Sverige ha betydligt fler företag. Sverige har därför inte råd
              att låta bli att satsa på kvinnor som företagare.
            </seg>
            <seg xml:id="i-90d2a4040ebc9ec9-0">
              Inom EU talar man i dag om att man vill få in fler kvinnor på
              arbetsmarknaden, och det är bra. I Sverige har vi redan en hög
              andel kvinnor på arbetsmarknaden. Vi har en hög förvärvsfrekvens.
              Däremot behöver vi satsa på kvinnors arbetsmarknadsmöjligheter
              och kvinnors potential. Svenska kvinnor är mer sällan vd:ar och
              högre chefer än i andra länder inom EU. Vad beror det på? I Sverige
              vill kvinnor kombinera barn och arbetsliv. Det har gjort att man
              kanske inte lika ofta har satsat på en högre karriär. I andra
              länder har kvinnor fått välja bort barn för att komma upp i karriären
              och få höga vd-poster.
            </seg>
            <seg xml:id="i-b6ea1994fba5fc4b-0">
              Även forskningen i Sverige visar att kvinnor utan barn har en
              helt annan löneutveckling än kvinnor med barn. Ska vi då avstå
              från barn för att nå höga chefsposter? Nej, jag tror inte att
              vi ska behöva göra det. Jag tror att vi kan kombinera familj och
              arbete och också få kvinnor att komma längre i karriären, men
              då krävs att vi på allvar gör riktade insatser för att få kvinnor
              att våga anta nya utmaningar på arbetsmarknadsområdet.
            </seg>
            <seg xml:id="i-616432c76b7d1065-0">
              I dag i Svenska Dagbladet presenteras årets Ruter Dam som är
              Signhild Arnegård-Hansen. Hon har både gjort karriär och haft
              barn. Hon säger så här: För den som vill nå toppen rekommenderar
              jag entreprenörsvägen.
            </seg>
            <seg xml:id="i-abcac2494e7e94f9-0">
              Jag tror att det är oerhört bra att satsa på entreprenörer och
              kvinnliga entreprenörer. Men i sina budgetmotioner säger Socialdemokraterna
              och framför allt Vänsterpartiet att man ska skapa tusentals jobb
              inom offentlig sektor. Det spåret har vi väl redan prövat? Hur
              ska fler komma in i bolagsstyrelser om man bara ska jobba i offentlig
              sektor? För mig hänger det inte ihop. Jag tycker att vi ska utveckla
              jobben i offentlig sektor. Men för jämställdheten i samhället
              i stort, för att kvinnor ska ta makten även inom den finansiella
              sektorn och om vi vill satsa på kvinnors ökade ekonomiska självständighet
              är det nog snarare företagare de ska bli eller anställda inom
              näringslivet. Det måste vi uppmuntra.
            </seg>
            <seg xml:id="i-4e1fce0353f694a9-0">
              Det kvinnor i dag upplever som hinder för att starta eget handlar
              till stor del om brist på förebilder, inställningen till risktagande,
              brist på kapital, krångligt regelverk med alla lagar och regler
              för företagare, tidsbrist, socialförsäkringssystemen, skolans
              roll där man inte uppmuntrar entreprenörer. Kvinnor som går utbildning
              till undersköterskor får inte heller kunskap om att man kan starta
              eget. De vill ha mentorer och lotsar för att få veta vilka kontakter
              man behöver ta och hur man ska gå vidare om man vill starta eget.
            </seg>
            <seg xml:id="i-5a6602c3e9b4c4d9-0">
              Den nya regeringen satsar på kvinnligt företagande. I årets budget
              fortsätter regeringen att avsätta pengar till att förstärka framför
              allt forskning och utveckling i de här frågorna.
            </seg>
            <seg xml:id="i-649f24e7215e2148-0">
              Herr talman! Jag tror att det är en oerhört viktig satsning.
              Det är bra för Sverige, men det är också bra för kvinnors framtidsmöjligheter
              och för en ökad ekonomisk jämställdhet mellan kvinnor och män.
            </seg>
          </u>
          <note type="speaker" xml:id="i-6655c1aed051134f-0">
            Anf. 60 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-2">
            <seg xml:id="i-037b0a9a676d9bbb-0">
              Herr talman! För mig hänger inte Désirée Pethrus Engströms resonemang
              ihop med den politik som ni faktiskt för. Jag håller med om grundanalysen.
              Kvinnligt företagande är viktigt. Entreprenörskap är väldigt viktigt.
              Vi måste skapa väldigt goda förutsättningar för att unga människor
              och kvinnor ska våga starta företag och driva egna företag.
            </seg>
            <seg xml:id="i-b361fff2012fba0a-0">
              Men vad händer? Vi har mer regelkrångel i dag än för bara ett
              år sedan. Den utredning som skulle titta på trygghetssystemen
              för företagare har den sittande regeringen lagt ned, och hittills
              har vi inte sett en ny utredning på det området. De allra minsta
              företagen har fått en höjd skatt. Det hänger inte ihop med resten
              av det här anförandet.
            </seg>
          </u>
          <note type="speaker" xml:id="i-675d63148d81be0c-0">
            Anf. 61 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-82b4784a00598d77-1">
            <seg xml:id="i-c22229364abe8bac-0">
              Herr talman! Jag håller inte med om att det skulle vara mer regelkrångel.
              Regeringen jobbar på allvar med att minska antalet regler och
              krångligheter för företagare. Man har som ambition, och det kommer
              man att få svara upp mot 2010, att sänka det med 25 procent. Det
              är för övrigt en ambitionsnivå som ligger inom hela EU-systemet.
            </seg>
            <seg xml:id="i-cf0232509e4b10b3-0">
              För många kvinnor och för dem som vill starta eget är det ju
              oerhört viktigt att man både får kunskap, kompetens, stöd och
              riskvilligt kapital. Det är detta som den nya regeringen jobbar
              med att hitta metoder för kvinnor för att öka kunskapen om att
              starta eget. Det är jätteviktigt, och det är det vi har lagt pengar
              och resurser på i budgeten.
            </seg>
          </u>
          <note type="speaker" xml:id="i-9f434934c1ac28bd-0">
            Anf. 62 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-3">
            <seg xml:id="i-34fb6888504cb198-0">
              Herr talman! Målet att minska regelkrånglet var ju någonting
              som den förra regeringen antog. Det är, som Désirée säger, ett
              mål som hela EU har antagit. Problemet är vad man håller med om
              här i debatten och vad som är själva verkligheten där ute för
              småföretagen. Jag tror att det var Newsdesk som gjorde en sammanställning
              som visade att antalet regler för småföretagen är fler nu än för
              bara ett år sedan.
            </seg>
            <seg xml:id="i-b8e1ffbcead628fe-0">
              Utredningen är nedlagd, och dessutom är skatten höjd för de allra
              minsta företagen. Det är borgerlig politik.
            </seg>
          </u>
          <note type="speaker" xml:id="i-0697a45fca38ef14-0">
            Anf. 63 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-82b4784a00598d77-2">
            <seg xml:id="i-d17a03d31f1637e0-0">
              Herr talman! Om utredningen är nedlagd innebär det inte att regeringen
              kan säga att vi inte ska jobba med att minska regelkrånglet, för
              den målsättningen ligger kvar i regeringens ambitioner. Alla företagare
              kanske inte är nöjda med allting som händer, och man tycker inte
              att det går tillräckligt fort. Men vi har en lista och den kanske
              ni har sett som alliansen har tagit fram över alla de åtgärder
              som ändå har vidtagits på företagarområdet för att minska krånglet
              och för att det ska löna sig att anställa personer.
            </seg>
            <seg xml:id="i-0a8172e47ebca6ce-0">
              De åtgärder vi vidtar är linjer för att fler ska få jobb. Fler
              kvinnor får jobb i dag än under den socialdemokratiska regeringen.
              Det är de facto riktigt.
            </seg>
          </u>
          <note type="speaker" xml:id="i-08066c645b2cbf17-0">
            Anf. 64 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-0">
            <seg xml:id="i-3fc96d58e3619eb3-0">
              Herr talman! När det gäller detta med jämställdhetsarbete och
              hur man förbättrar för olika grupper på arbetsmarknaden är det
              spännande att höra en representant från Kristdemokraterna prata
              om nya utmaningar på arbetsmarknaden. Jag funderar på om detta
              inkluderar till exempel vårdnadsbidraget alltså den här arbetslinjen
              att man ska betala kvinnor för att vara hemma? Är det en sådan
              ny utmaning på arbetsmarknaden som innebär att man förbättrar
              jämställdheten, får in fler kvinnor i arbetslivet och stärker
              arbetslinjen?
            </seg>
          </u>
          <note type="speaker" xml:id="i-fb385b3f6370e70e-0">
            Anf. 65 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-82b4784a00598d77-3">
            <seg xml:id="i-227c426ff9b6657d-0">
              Herr talman! Det förvånar mig att du, Patrik Björck, förutsätter
              att vårdnadsbidraget ska användas av kvinnor. Det är inte tanken.
              Tanken är att vi ska se till att både kvinnor och män väljer vårdnadsbidraget.
              Det är en barnsatsning i första hand. Det ska jag erkänna: Det
              är inte en företagarsatsning, utan den handlar om att vi ska kunna
              få livspusslet att hänga ihop på ett bättre sätt. När man tittar
              på det brukar jag jämföra med föräldraförsäkringen. Den har också
              till stor del gjort att många kvinnor har valt att vara hemma,
              men många kvinnor vill kunna kombinera, och även vårdnadsbidraget
              ska precis som föräldraförsäkringen gå att kombinera med arbete.
            </seg>
          </u>
          <note type="speaker" xml:id="i-840b7274a504a22f-0">
            Anf. 66 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-1">
            <seg xml:id="i-63049bdd0d14156a-0">
              Herr talman! Nu påstod jag ju ingenting jag frågade. Min fråga
              var: Tror Désirée Pethrus Engström att vårdnadsbidraget kommer
              att innebära att vi får fler kvinnor i arbete, att det stärker
              arbetslinjen och att det blir fler kvinnliga företagare av den
              reformen? Det var det som var min fråga.
            </seg>
            <seg xml:id="i-2576603b83744761-0">
              När det sedan gäller nya utmaningar: Hur ser Désirée Pethrus
              Engström på kvoteringar när det gäller styrelseplatser för att
              förbättra det kvinnliga deltagandet i företagen?
            </seg>
          </u>
          <note type="speaker" xml:id="i-c767d65f790ab18d-0">
            Anf. 67 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-82b4784a00598d77-4">
            <seg xml:id="i-bb46606a44a01482-0">
              Herr talman! Som jag sade är vårdnadsbidraget en satsning på
              barnfamiljerna för att få livspusslet att gå ihop precis som föräldraförsäkringen
              är det. Föräldraförsäkringen är inte heller en företagarsatsning.
            </seg>
            <seg xml:id="i-2590e2d6d3e5e64e-0">
              När det gäller kvotering till bolagsstyrelser tycker jag inte
              att det är en rimlig väg att gå för att komma in i det privata
              näringslivet. Däremot tycker jag att vi ska se till att trycka
              på företagen. Men vi kan ju inte som Socialdemokraterna och Vänstern
              säga att alla kvinnor ska jobba i offentlig sektor. Det är ju
              där ni oftast vill lägga alla åtgärder. Hur ska de då kunna bli
              vd:ar i bolagsstyrelser? Det är för mig obegripligt. Den logiken
              går inte ihop.
            </seg>
          </u>
          <note type="speaker" xml:id="i-827c6dc0795c029a-0">
            Anf. 68 LUCIANO ASTUDILLO (s):
          </note>
          <u who="luciano_astudillo_861f97" xml:id="i-45aa1b74345ce3c8-4">
            <seg xml:id="i-92535b2a4fb3b855-0">
              Herr talman! Socialdemokratin måste i alla lägen ha den bästa
              jobb- och arbetsmarknadspolitiken. Det är ett nödvändigt historiskt
              arv. Vi har förstått väljarnas besked för snart ett år sedan.
              Vi ska göra vår hemläxa självkritiskt men framför allt samhällskritiskt.
              Målet är och förblir detsamma: arbete åt alla.
            </seg>
            <seg xml:id="i-a96039ac02e27d71-0">
              I detta är arbetslinjen en grundbult arbetslinjen som bygger
              på en balans mellan rätt och plikt och insikten om att alla utifrån
              förmåga ska ges möjligheter och stöd för att kunna få ett arbete,
              men också kravet, förväntningen, att alla ska anstränga sig, förkovra
              sig och göra det de kan för att bidra. Arbetslinjen är rätten
              till ett arbete och skyldigheten att arbeta.
            </seg>
            <seg xml:id="i-c055f4e73d21ef6f-0">
              Men arbetslinjen är ett uttryck för mycket mer än så. Det är
              inte bara en ekonomisk eller arbetsmarknadspolitisk modell. Den
              är också ett uttryck för en samhällssyn.
            </seg>
            <seg xml:id="i-f40fecd4b35c5f81-0">
              Låt mig säga så här: Drabbas grannens unge tonåring av långvarig
              arbetslöshet påverkar det också mig även om det inte är mitt barn.
            </seg>
            <seg xml:id="i-114c1f9654f264a9-0">
              Tvingas en äldre kvinna på grund av många års tunga lyft och
              monotont arbete att lämna sitt arbete före ålderspension blir
              också mitt liv fattigare även om hon inte är min mor.
            </seg>
            <seg xml:id="i-4d1ee6dedb4623a7-0">
              Diskrimineras en invandrad person på grund av att han eller hon
              har ett osvenskt klingande namn som är svårt att uttala är det
              också mitt människovärde som kränks även om jag råkar vara född
              här i Sverige.
            </seg>
            <seg xml:id="i-27dc6201df53fa9e-0">
              Arbetslinjen är rätten till ett arbete och skyldigheten att arbeta.
              Men den innebär också den djupaste insikt om att vi är beroende
              av varandra.
            </seg>
            <seg xml:id="i-b101de972fc70e8a-0">
              Herr talman! Den borgerliga regeringen vann valet genom löftet
              om att återupprätta arbetslinjen. Nu ser alla fullt ut vad som
              egentligen dolde sig bakom denna retorik om mer jobb och minskat
              utanförskap.
            </seg>
            <seg xml:id="i-b9118de9770c25ad-0">
              A-kassan vanliga löntagares arbetslöshetsförsäkring har ni försämrat
              i flera omgångar. Den är dyrare och ger sämre skydd och svårare
              att få stöd. Nu riskerar deltidsarbetslösa kvinnor att bli arbetande
              fattiga. 350 000 har flytt inkomstförsäkringen. Snacka om Reinfeldteffekt!
            </seg>
            <seg xml:id="i-734a3285bcea477b-0">
              Stödet till dem som fortfarande är arbetslösa har ni gradvis
              dragit undan. Utbildningsvikariat, vuxenutbildningar och yrkesutbildningar
              har minskat i antal eller upphört. Anställningsstöden har reducerats
              trots att flera svenska företagare säger till oss: Vi behöver
              utbildad arbetskraft.
            </seg>
            <seg xml:id="i-1e187bbcd0c69f1c-0">
              Nu har ni öppnat för ökad otrygghet på arbetsmarknaden trots
              att ni innan valet lovade att inte röra anställningstryggheten.
              Men det absolut allvarligaste med denna politik är att ni eroderar
              samhällssolidariteten den samhällssolidaritet som gjort Sverige
              till ett framgångsrikt land.
            </seg>
            <seg xml:id="i-32f1d85fefc93725-0">
              Fler får jobb. Det är jättebra, men i första hand är det en effekt
              av den goda konjunkturen. Utanförskapet dröjer sig kvar. Långtidsarbetslösheten
              bland ungdomar är fortfarande hög, och socialbidragen har inte
              minskat på ett år. Kvar på arbetsförmedlingarna väntar de som
              står längst från jobben.
            </seg>
            <seg xml:id="i-a5136707ecdf7c0a-0">
              Herr talman! Vi socialdemokrater ska göra vår hemläxa. I Sverige
              har vi tre utmaningar. De handlar om dem som slås ut från arbetsmarknaden,
              dem som varit långvarigt utanför den och dem som aldrig fått chansen
              att komma in.
            </seg>
            <seg xml:id="i-370094571c820d1f-0">
              För ett par veckor sedan träffade jag en somalisk man på Skärholmens
              arbetsförmedling. Han hade precis misslyckats med ett svenskprov
              som krävdes för att få ta del av en yrkesutbildning. Besvikelsen
              och frustrationen lyste i hans ögon. Hur ser en arbetslinje ut
              för honom och alla andra utrikes födda som än i dag inte ges möjligheten
              att bidra?
            </seg>
            <seg xml:id="i-ba01f84f1d6f300a-0">
              För någon månad sedan träffade jag Mjudet, Daisy, Azra, Anita
              och Ann-Marie. De städar på min gamla gymnasieskola. De är fem
              rivjärn som städar 11 000 kvadratmeter varje dag. De talade stolt
              om sitt arbete. Vi är ju en kugge i hjulet, sade de. Tänk om vi
              skulle sluta städa skolan. Hur länge skulle man då kunna bedriva
              verksamhet här?
            </seg>
            <seg xml:id="i-72f9de2b3b90ec58-0">
              Samtidigt fanns den djupaste insikten om att ingen av dem nog
              skulle orka jobba till ålderspensionen. Hur ser en arbetslinje
              ut för dem?
            </seg>
            <seg xml:id="i-4df23451ee9ef40f-0">
              För två år sedan var jag klubbordförande i fotbollsklubben Mabi.
              Vi körde i gång ett arbete med att hjälpa unga killar och tjejer
              som misslyckats med skolan att läsa upp svenskan, matten och engelskan
              genom att lura dem in via fotbollen. Jag har träffat en del av
              dem. Det var 20 av 25 som lyckades. De gick in i gymnasiet, men
              många har tyvärr hoppat av.
            </seg>
            <seg xml:id="i-739be491ffc387c1-0">
              50 00060 000 ungdomar saknar fullbordat gymnasium. Hur ser en
              arbetslinje ut som kan stötta de ungdomarna?
            </seg>
            <seg xml:id="i-e4c9464234a27e60-0">
              Vi socialdemokrater ska göra vår hemläxa. Vi ska inte återta
              arbetslinjen, som borgerligheten stal från oss. Vi ska inte heller,
              som Littorin ofta upprepar, återupprätta arbetslinjen. Nej, vi
              ska se till att formulera en framtidsinriktad arbetslinje som
              ser de problem som Sverige ändå dras med och som inte sviker,
              ja, till och med angriper, som borgarna gör, de människor som
              fortfarande står utanför.
            </seg>
          </u>
          <note type="speaker" xml:id="i-042960f4c0474457-0">
            Anf. 69 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-2">
            <seg xml:id="i-7d99be6833452aa1-0">
              Herr talman! För några veckor sedan läste jag i tidningen ett
              uttalande från en politiker. Han sade: Det var för stora grupper
              som inte fick möjlighet att arbeta. Där måste vi hitta nya system
              och verktyg.
            </seg>
            <seg xml:id="i-0db5ee0b7430dc55-0">
              Vem kan ha sagt detta? Kanske det var vår statsminister eller
              möjligen arbetsmarknadsministern? Nej, det var faktiskt Luciano
              Astudillo som uttalade detta om den tidigare socialdemokratiska
              arbetsmarknadspolitiken.
            </seg>
            <seg xml:id="i-54d8fd3f5aa99cbf-0">
              Socialdemokraternas politik kan sammanfattas med ett enda ord,
              och det är återställare. Samtidigt säger Luciano att vi måste
              hitta nya system och nya verktyg. Hur går det ihop med alla dessa
              återställare samtidigt som man säger att man vill göra nya saker?
              Det är faktiskt så att allt det som Luciano Astudillo nu vill
              återställa är den politik och alla de förändringar som har gett
              så mycket framgångar nu, det här senaste året.
            </seg>
          </u>
          <note type="speaker" xml:id="i-b348c7ebd8dfe32f-0">
            Anf. 70 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-5">
            <seg xml:id="i-93b9f2e9761d1c8a-0">
              Herr talman! Det där sista är egentligen inte sant. Vi skapade
              93 000 nya jobb förra året utan att fördärva a-kassan.
            </seg>
            <seg xml:id="i-3456258fefc01c0b-0">
              Det är så här, och det kanske inte förstås av Moderaterna, att
              vi är ett folkrörelseparti, och vi har precis satt i gång ett
              rådslagsarbete. Det går inte att diktera uppifrån och ned hur
              de nya Socialdemokraterna ser ut, utan det sker brett i ett samtal
              ute bland s-föreningar, bland arbetslösa och bland dem som har
              arbete och ute bland företagare. Det är en diskussion som vi precis
              har satt i gång.
            </seg>
            <seg xml:id="i-1b9809d4774c34e8-0">
              Vi måste också samtidigt bedriva en aktiv oppositionspolitik
              och kritisera hur ni klyver samhället och hur ni ger er på dem
              som fortfarande är arbetslösa i stället för att ge dem stöd. Det
              kommer vi fortsätta göra.
            </seg>
            <seg xml:id="i-519b24fd4abd81c1-0">
              Men den konkreta politiken håller vi på och formulerar, och den
              kommer vi att gå till val på 2010. Därmed kommer vi också att
              ha ett fullgott alternativ till den klyvning av samhället som
              vi i dag ser.
            </seg>
          </u>
          <note type="speaker" xml:id="i-11875f08efe7c993-0">
            Anf. 71 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-3">
            <seg xml:id="i-90a2c081576863f4-0">
              Herr talman! Jag gläder mig åt självkritik det är nyttigt.
            </seg>
            <seg xml:id="i-0de71c46b38c5975-0">
              Men jag har två konkreta frågor. Hur kan Socialdemokraterna föreslå
              att återinföra plusjobben mitt i en högkonjunktur när det är arbetsbrist
              inom en massa yrken? Och hur kan ni föreslå att vi ska ta bort
              nystartsjobben, som har gett 12 000 långtidsarbetslösa människor
              ett riktigt, fast jobb med avtalsenlig lön? Många av de människorna
              hade nästan gett upp hoppet om att äntligen få ett jobb. Nu har
              de fått det. Detta vill ni plocka bort.
            </seg>
          </u>
          <note type="speaker" xml:id="i-322eb4fa009cffde-0">
            Anf. 72 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-6">
            <seg xml:id="i-04217b779f799687-0">
              Herr talman! Vi föreslår inte att nystartsjobben ska tas bort.
              Vi föreslår förstärkta nystartsjobb där vi subventionerar ännu
              mer än vad ni gör med det förslag som ni har.
            </seg>
            <seg xml:id="i-ce62a8a6fb67e29e-0">
              Vad gäller plusjobben tror jag att du ska ta ett samtal med Littorin
              och kollegerna i regeringen. Det finns nämligen grupper i vårt
              samhälle som trots de tröskelneddragningar som ni gör nu inte
              kommer in på arbetsmarknaden. Plusjobben var ett sätt att få dem
              som stod längst bort från arbetsmarknaden att faktiskt få möjlighet
              att jobba. Det är dem, framför allt de äldre, som ni sviker, som
              hade plusjobb och ett eller två år kvar till pensionen. Det är
              dem ni har svikit.
            </seg>
          </u>
          <note type="speaker" xml:id="i-0da472e7818caf90-0">
            Anf. 73 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-82b4784a00598d77-5">
            <seg xml:id="i-fa2ec49bca21e395-0">
              Herr talman! Jag tycker att Socialdemokraterna har lämnat en
              mänsklig katastrof efter sig med den stora andel människor som
              är utanför, och det borde man tänka mycket och allvarligt på när
              man nu funderar på sin nya politik.
            </seg>
            <seg xml:id="i-2cbc1473b8f6fa82-0">
              Jag skulle vilja ställa en fråga eftersom jag ser olika uttalanden
              av Luciano Astudillo, ibland en sak här i kammaren och andra saker
              till medierna, när det gäller just om det ska vara arbetslinjen
              eller bidragslinjen som är viktigast. Ser du, Luciano Astudillo,
              arbetslöshetsförsäkringen som en omställningsförsäkring, och ser
              du att ni kanske behöver ompröva er politik när det gäller den
              stora satsningen? Ni lägger 11 miljarder mer i årets budget än
              vad vi gör på bidrag.
            </seg>
          </u>
          <note type="speaker" xml:id="i-564d3f394e075eb6-0">
            Anf. 74 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-7">
            <seg xml:id="i-245e7836cc556e36-0">
              Herr talman! Vi har helt olika syn på den här omställningsförsäkringen.
              Jag ser den som en försäkring. Désirée kallar den för ett bidrag.
              Det är den stora skiljelinjen.
            </seg>
            <seg xml:id="i-c4ae3baeff78aa78-0">
              Dessutom har vi olika sätt att beskriva verkligheten. Det finns
              mycket att göra i Sverige för att hjälpa dem som står längst bort
              från arbetsmarknaden. Men kalla inte Sverige för en mänsklig katastrof.
              Sverige hävdade sig väl redan för ett år sedan. Vi hade en hög
              sysselsättningsfrekvens också i Sverige, om man jämför med våra
              nordiska grannländer eller med OECD-länderna.
            </seg>
            <seg xml:id="i-d1cacd093418a831-0">
              Den mänskliga katastrofen, det är att ni ger er på dem som saknade
              arbete redan tidigare. Det är ju ni som bidrar till att människor
              som redan var fattiga blir ännu fattigare. Ni klyver Sverige,
              och så ger ni mer till de förmögna genom att avskaffa förmögenhetsskatten
              och genom att omlägga fastighetsskatten så att de allra rikaste
              hushållen i de allra dyraste villorna får mer pengar.
            </seg>
          </u>
          <note type="speaker" xml:id="i-8242631f2da8c261-0">
            Anf. 75 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-82b4784a00598d77-6">
            <seg xml:id="i-df3e48b939e1d800-0">
              Herr talman! Det där är ju väldigt mycket retorik.
            </seg>
            <seg xml:id="i-93c5ec9f7fdf210a-0">
              Vi ser nu att 120 000 nya jobb har kommit, som fördelas lika
              mellan kvinnor och män, och 90 000 av dem är fasta jobb. Det är
              en stor skillnad mot det som tidigare hänt, nämligen att människor
              har hamnat i permanent utanförskap.
            </seg>
            <seg xml:id="i-5969f8ac54f32d61-0">
              Jag har en fråga om den forskning som säger att högre a-kassa
              ger färre jobb. Avfärdar Luciano Astudillo den forskningen?
            </seg>
          </u>
          <note type="speaker" xml:id="i-d606c8966d1c3da3-0">
            Anf. 76 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-8">
            <seg xml:id="i-10a5c2b8523127a6-0">
              Herr talman! OECD:s senaste Employment Outlook 2007 säger att
              höga ersättningsnivåer har övervägande positiva effekter, till
              exempel ökad produktivitet. En bättre matchning så att rätt arbetslös
              får rätt jobb skapar jobb som är högproduktiva i stället för de
              där städjobben som ni vill skapa.
            </seg>
            <seg xml:id="i-a5695dbf43c09f38-0">
              På sikt tror jag att den politiken behöver omprövas, säger till
              och med en folkpartist i deras medlemstidning om den politik som
              ni för nu.
            </seg>
          </u>
          <note type="speaker" xml:id="i-63517f9468824cf7-0">
            Anf. 77 MAURICIO ROJAS (fp) replik:
          </note>
          <u who="unknown" xml:id="i-b29f8527a7864ace-14">
            <seg xml:id="i-458b6502aec6340f-0">
              Herr talman! Det var lustigt att bli citerad av Astudillo. Han
              börjar lyssna på mig. Synd bara att han inte lyssnade tidigare,
              år 2000, 1996 eller 2004. Kanske hade det blivit en bättre politik
              för integration då, i stället för den desintegrationspolitik som
              ni förde under så många år.
            </seg>
            <seg xml:id="i-13087a33fd175fbc-0">
              Men vi ska se hur ni har gjort hemläxan. Här läser jag ur er
              budgetmotion för detta år där det finns ett fempunktsprogram för
              en snabb introduktion för flyktingar och andra som kommer hit.
              Bland dessa punkter finns det ingenting som handlar om jobb, om
              arbete. Hur ska dessa människor så fort som möjligt närma sig
              arbetsmarknaden? Här finns ingenting. Ni fortsätter med samma
              sak: väntan, passivitet och olika utbildningar. Det här är inte
              att göra hemläxan.
            </seg>
          </u>
          <note type="speaker" xml:id="i-27784afe50c0c0f1-0">
            Anf. 78 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-9">
            <seg xml:id="i-b22b7c5f1b9ce05f-0">
              Herr talman! Mauricio Rojas får nog läsa lite mer noggrant, tycker
              jag. En av punkterna handlar just om att förbättra svenskundervisningen
              och anpassa och koppla den mer till de yrken som finns. Vi ska
              se till att när vi tar emot människor från andra länder får de
              en svenskutbildning som motsvarar de erfarenheter de har. Det
              är en av punkterna: svenska för ett snabbspår in på arbetsmarknaden.
              Men detta är bara en punkt.
            </seg>
            <seg xml:id="i-ed06ac6bbc6ba606-0">
              Sedan har vi också lovat, och det kommer vi att fullfölja, en
              miljardsatsning för miljonprogrammen. Det kommer 2010 i vårt valmanifest
              det lovar vi.
            </seg>
            <seg xml:id="i-8d465c5dce5611a5-0">
              Och det skiljer sig från vad den här regeringen har gjort första
              året. Man har ju satsat de där miljonerna och miljarderna på de
              rikaste villaägarna och på de förmögnaste människorna. Det är
              ju skillnaden, Rojas. Den regering du stöder har ju glömt bort
              de där människorna i Botkyrka, Rinkeby, Rosengård, Angered och
              Biskopsgården som du pratar så varmt om.
            </seg>
          </u>
          <note type="speaker" xml:id="i-1104855f782fa7c1-0">
            Anf. 79 MAURICIO ROJAS (fp) replik:
          </note>
          <u who="unknown" xml:id="i-b29f8527a7864ace-15">
            <seg xml:id="i-1cdbffa0702ad461-0">
              Herr talman! Ni har fem punkter, Astudillo. Där finns ingenting,
              inte ett ord, om hur dessa människor så fort som möjligt ska närma
              sig ett jobb. Det finns inte ett enda ord om det. Det är bara
              utbildning, utbildning och åter utbildning.
            </seg>
            <seg xml:id="i-0102f298cadd7de2-0">
              Ni utbildar ihjäl människorna. Ni utbildar människorna till utanförskap.
              Det har ni alltid gjort, och ni fortsätter att göra det.
            </seg>
          </u>
          <note type="speaker" xml:id="i-8b650e02e0f5a12f-0">
            Anf. 80 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-10">
            <seg xml:id="i-5b886b1660010e3d-0">
              Herr talman! Jag tror att de flesta är helt överens med mig om
              att man behöver lära sig svenska språket för att få ett jobb i
              vårt samhälle. Det är grunden för att över huvud taget kunna konkurrera
              om jobben. En viktig punkt som finns med är: Hur förbättrar vi
              vägarna för dessa människor så att de ska lära sig språket och
              få ett arbete? Läs det en gång till. Annars måste jag ifrågasätta
              hur Mauricio Rojas läser.
            </seg>
            <seg xml:id="i-378eeb8be034f188-0">
              Anf. 81 TOMAS TOBÉ (m) replik:
            </seg>
            <seg xml:id="i-aa1a7fd6f627d6ed-0">
              Herr talman! Luciano Astudillo är ansvarig för det rådslag som
              ska mejsla fram den nya jobbpolitiken. Han säger att han ska lyssna
              på organisationen innan beskeden kommer. Jag får nog ändå säga
              att det kommer många besked i dag. Det är nästan synd att inte
              fler journalister är här, för nu äntligen börjar det dimpa ned
              ett antal konkreta förslag om vad den socialdemokratiska jobbpolitiken
              kommer att innebära.
            </seg>
            <seg xml:id="i-14685de1d27dc761-0">
              Jag tackar också för svaret, som Mona Sahlin inte kunde ge, att
              nu kommer satsningen på 15 miljarder vad gäller integrationsprojekten.
              Vidare har det i dag kommit besked om en återställning av a-kassan.
              Det är ett tydligt besked från Socialdemokraterna.
            </seg>
            <seg xml:id="i-a85fd524e9135d5d-0">
              Man blir frestad att testa ytterligare några saker så att vi
              kan få lite fler besked. Stänger du helt dörren för sänkta arbetsgivaravgifter
              för ungdomar, Luciano Astudillo? Stänger du helt dörren för sänkta
              arbetsgivaravgifter i tjänstesektorn, det som skulle ge fler möjlighet
              att få ett första jobb? Det blir intressant att se om det kommer
              fler besked i dag.
            </seg>
          </u>
          <note type="speaker" xml:id="i-e958cb7e53ef7121-0">
            Anf. 82 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-11">
            <seg xml:id="i-9894e0c55c538cbb-0">
              Herr talman! Vad gäller sänkta arbetsgivaravgifter för ungdomar
              tycker vi att det är dåligt använda pengar. Tobé borde kolla med
              forskningen. Vi har forskningen på vår sida. Det är dumt att satsa
              pengar på storföretagen, som redan anställt ungdomar. I stället
              borde pengarna användas till att hjälpa de ungdomar som fortfarande
              står utanför arbetsmarknaden. Det anser forskarna, precis som
              vi socialdemokrater. Det tar vi också upp i vårt budgetförslag.
              Använd i stället pengarna för introjobb och avstampsjobb. Använd
              dem så att ungdomar kan komma in och pröva på praktik på arbetsplatser.
            </seg>
            <seg xml:id="i-e77c9a8ba603f41a-0">
              Detta är inget märkligt. Det handlar om prioriteringar. Ni ger
              pengarna till storföretag som McDonalds medan vi vill använda
              dem till att hjälpa ungdomar, just de ungdomar som jag nämnde
              i mitt anförande, de som saknar fullbordat gymnasium. Där går
              en tydlig skiljelinje i politiken.
            </seg>
            <seg xml:id="i-cbac58ca7e3a362d-0">
              Anf. 83 TOMAS TOBÉ (m) replik:
            </seg>
            <seg xml:id="i-9010629a72804698-0">
              Herr talman! Då fick vi det tredje beskedet i dag. Ni stänger
              alltså dörren för sänkta arbetsgivaravgifter för ungdomar.
            </seg>
            <seg xml:id="i-4c27db85f840573c-0">
              Jag tycker ändå att du, Luciano Astudillo, är svaret skyldig
              Sveriges arbetslösa ungdomar. På vilket sätt ökar chansen för
              unga att få ett arbete om man höjer arbetsgivaravgifterna? Det
              tycker jag är ett viktigt svar att få.
            </seg>
            <seg xml:id="i-a6c126b4e43940da-0">
              Det finns uppenbarligen en ganska stor skillnad här. Vi ser att
              arbetslösheten bland ungdomar som grupp är så allvarlig att det
              krävs kraftfulla åtgärder. Det är också intressant att höra hur
              du beskriver nedsättningen av arbetsgivaravgifterna. Jag tror
              inte att de småföretagare som i dag brett anställer ungdomar känner
              igen sig i den verklighetsbeskrivningen.
            </seg>
          </u>
          <note type="speaker" xml:id="i-fc3ce4831bfca289-0">
            Anf. 84 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-12">
            <seg xml:id="i-5f3c232b31b9daa5-0">
              Herr talman! På vilket sätt får fler ungdomar jobb när McDonalds
              får 63 miljoner mer och ett callcenterbolag, som jag glömt namnet
              på, får 14 miljoner mer? Ni borde använt de resurserna till att
              hjälpa de ungdomar som trots den högkonjunktur vi är inne i, trots
              att det går så bra för vårt land, inte får de jobb som kommer.
              Det är ett stort svek. Ni sviker de ungdomar som har det allra
              svårast, de som fortfarande väntar på arbetsförmedlingarna.
            </seg>
          </u>
          <note type="speaker" xml:id="i-971706b19a14b4ca-0">
            Anf. 85 ANNA KÖNIG JERLMYR (m) replik:
          </note>
          <u who="anna_konig_jerlmyr_fc5094" xml:id="i-6e4bad4306efca39-0">
            <seg xml:id="i-378bf149c7be19ef-0">
              Herr talman! Det är intressant att höra Luciano Astudillo ha
              en viss självkritik när det gäller den tidigare socialdemokratiska
              arbetsmarknadspolitiken. Det som kanske förvånar och det är också
              min fråga är om det är Socialdemokraternas avsikt att till dem
              som står längst från arbetsmarknaden erbjuda plusjobb. Dessa omfattas
              inte av LAS, den anställningstrygghet som Socialdemokraterna säger
              sig värna om, de har lönetak och är dessutom till hundra procent
              skattefinansierade.
            </seg>
            <seg xml:id="i-6816f1a986d27505-0">
              Jag tycker inte att det tyder på nytänkande. Snarare är det en
              signal om att gammal misslyckad socialdemokratisk politik ligger
              fast.
            </seg>
          </u>
          <note type="speaker" xml:id="i-c07e1a2d425026f1-0">
            Anf. 86 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-13">
            <seg xml:id="i-e7f76e3f59e059ce-0">
              Herr talman! Visst finns det ett anslag av självkritik men framför
              allt av samhällskritik. Vi ser att alliansen sviker dem som står
              längst bort trots den högkonjunktur vi är inne i. Det är viktigt
              att säga.
            </seg>
            <seg xml:id="i-1da19a4bd888d1e8-0">
              På arbetsförmedling efter arbetsförmedling som jag besöker kommer
              plusjobbarna tillbaka, och nystartsjobb och instegsjobb får de
              inte. De står fortfarande där och väntar. Det är ert stora svek.
              Det viktigaste är utbildning, utbildning, utbildning. Vi måste
              se till att vi har kvalificerade yrkesutbildningar och komvux.
              Vi måste hjälpa de människor som kommer till vårt land att få
              jobb. De måste bli matchningsbara med de jobb som finns. Där ligger
              ert stora svek.
            </seg>
            <seg xml:id="i-a6f36d863e20bea7-0">
              Vi tycker att det dessutom är ett svek mot alla de äldre som
              nu har plusjobb. De får inte behålla dem fram till pensionen.
              Ni drar in dem, och de sista åren tvingas dessa människor stämpla
              i stället för att vara med och bidra. Det är ert svek, och det
              har vi skrivit om i vår budgetreservation.
            </seg>
          </u>
          <note type="speaker" xml:id="i-eb7f4917f9028a4f-0">
            Anf. 87 ANNA KÖNIG JERLMYR (m) replik:
          </note>
          <u who="anna_konig_jerlmyr_fc5094" xml:id="i-6e4bad4306efca39-1">
            <seg xml:id="i-a75fe8ad1582aa83-0">
              Herr talman! Jag har en ytterligare fråga om ungdomsarbetslösheten.
            </seg>
            <seg xml:id="i-79a35b8a07371093-0">
              Bland medlemsföretag inom hotell och restaurang uppger fler än
              nio av tio att de avser att anställa fler när sänkningen av sociala
              avgifter träder i kraft nästa år.
            </seg>
            <seg xml:id="i-d34a5cbb23608b32-0">
              Socialdemokraterna säger nej till sänkta sociala avgifter. Ni
              säger också nej till sänkta arbetsgivaravgifter för unga. Vilka
              åtgärder tror ni är effektiva för att öka företagens efterfrågan
              på arbetskraft?
            </seg>
          </u>
          <note type="speaker" xml:id="i-23861afae18fd86a-0">
            Anf. 88 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-14">
            <seg xml:id="i-0b23684178809854-0">
              Herr talman! Jag skulle vilja säga: Läs budgetreservationen.
              Den debatten kommer vi att fortsätta föra. Vi kommer att fortsätta
              vara kritiska mot den politik allianspartierna för där de klyver
              Sverige, sviker dem som står längst bort från arbetsmarknaden,
              glömmer bort dem, och i stället använder pengarna till att prioritera
              skattesänkningar för de allra förmögnaste. Det är den stora skillnaden
              i politiken.
            </seg>
            <seg xml:id="i-3e1e7622f1d3db34-0">
              Jag noterar att bland dem som varit mest arga och besvikna på
              den politik som alliansen för finns Företagarförbundet där för
              övrigt Littorins syster finns.
            </seg>
          </u>
          <note type="speaker" xml:id="i-9d6ac8ce9ca4f2e0-0">
            Anf. 89 REZA KHELILI DYLAMI (m) replik:
          </note>
          <u who="reza_khelili_dylami_33fbe8" xml:id="i-2d51a3b2a5380e03-0">
            <seg xml:id="i-e8d9897857c58be4-0">
              Herr talman! Jag är mycket glad över att våra politiska linjer
              skiljer sig åt och att vi nu ser ett annat regeringsalternativ
              i landet.
            </seg>
            <seg xml:id="i-ae1f31dd348778ad-0">
              Vår vän Luciano Astudillo talade om diskriminering, somalier,
              invandrargrupper och integration. Jag ska som somalier berätta
              något för honom. Vi har ca 35 000 somalier i Sverige. De flesta
              av dem bor i Rinkeby, Tensta och Hjulsta. Jag är ordförande för
              moderatföreningen där och har dagligen kontakt med medlemmar och
              andra.
            </seg>
            <seg xml:id="i-c38ea5327cfd9e4b-0">
              I dag hör man talas om diskriminering. Det är diskriminering
              när många först läser sfi i tre timmar och därefter tillbringar
              resten av dagen med sina landsmän på kaféet i Rinkeby och talar
              somaliska. De har ingen möjlighet att kunna gå till jobbet. De
              kan inte få de jobb som Luciano Astudillo räknade upp, som att
              hjälpa till att städa sjukhus, skolor och andra ställen där de
              behövs.
            </seg>
          </u>
          <note type="speaker" xml:id="i-033c85d802d0efb8-0">
            Anf. 90 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-15">
            <seg xml:id="i-3e927b13b80b4a99-0">
              Herr talman! Den stora skiljelinjen, både när det gäller somalier
              och alla andra utrikes födda, är att arbetsmarknadsministern i
              sitt långa anförande inte nämnde ordet diskriminering medan Socialdemokraterna
              nämnt det i flera omgångar. Där finns den stora skillnaden. Diskrimineringen
              finns inte i arbetsmarknadsministerns värld. Det måste vi göra
              något åt. Vi måste skärpa politiken när det gäller diskriminering.
              Men för att få ett jobb är svenska språket A och O.
            </seg>
            <seg xml:id="i-da30b83f0f519426-0">
              Dessutom måste man stötta företagarna. Man måste se till att
              stötta de små företag som allianspartierna nu höjer skatten för
              och se till att det blir möjligt att ha ett trygghetssystem även
              för småföretagare. Det är viktigt att satsa på dessa frågor, men
              den utredningen har lagts ned.
            </seg>
          </u>
          <note type="speaker" xml:id="i-d9864e783ebeac7b-0">
            Anf. 91 REZA KHELILI DYLAMI (m) replik:
          </note>
          <u who="reza_khelili_dylami_33fbe8" xml:id="i-2d51a3b2a5380e03-1">
            <seg xml:id="i-b0b349ffafebb53a-0">
              Herr talman! Tyvärr var talartiden så kort att jag inte hann
              ställa min fråga.
            </seg>
            <seg xml:id="i-d35e0be49fa41187-0">
              Det gamla sättet är att Socialdemokraterna alltid står och pratar
              om diskriminering. 25 procent av svenska folket är invandrare.
              Det är diskriminering att många av dem är utan jobb. Luciano Astudillo
              är glad att det under den period som de hade makten skapades 93
              000 nya jobb. Samtidigt fanns det, direkt eller indirekt, en och
              en halv miljon arbetslösa. Är inte det diskriminering?
            </seg>
            <seg xml:id="i-b060ea6bd5a6619b-0">
              Jag vill även fråga hur länge en person som inte kan lära sig
              svenska ska sitta på kafé och bli försörjd av sin familj på grund
              av dålig ekonomi.
            </seg>
          </u>
          <note type="speaker" xml:id="i-e22508fa34fb7bb7-0">
            Anf. 92 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-16">
            <seg xml:id="i-f1aeb4a6615feef4-0">
              Herr talman! Ekonomin blir allt sämre ju längre borgarna får
              härja i landet eftersom de försämrar villkoren för folk.
            </seg>
            <seg xml:id="i-b726f395e550f198-0">
              Ja, diskriminering är ett allvarligt problem. Jag tog upp det,
              och det finns för övrigt också en utredning om skärpningen av
              lagstiftningen kring diskriminering. Den bereds fortfarande i
              Regeringskansliet. Vi måste skärpa den lagstiftningen. Det är
              viktigt. Men vi måste även förbättra svenskundervisningen. Det
              är också viktigt. Det är viktigt att se till att svenskan blir
              mer kopplad till de yrken som finns.
            </seg>
          </u>
          <note type="speaker" xml:id="i-2c1844f886e0a186-0">
            Anf. 93 CATHARINA ELMSÄTER-SVÄRD (m):
          </note>
          <u who="unknown" xml:id="i-b29f8527a7864ace-16">
            <seg xml:id="i-827c0d53a2576f0b-0">
              Herr talman! Jag vill inledningsvis säga något som jag hade tänkt
              säga som en kommentar till Luciano Astudillo som ondgör sig över
              McDonalds. Det företaget är den största ungdomsarbetsgivaren i
              Sverige med över 140 000 anställda. De erbjuder ungdomar det första
              jobbet som är så viktigt och avgörande för resten av livet. De
              säger att de med sänkta arbetsgivaravgifter kan anställa fler.
              Det kan ju inte vara fel. I sin replikomgång säger Luciano Astudillo
              med en rak höger till alliansen att vi sviker dem som står längst
              bort.
            </seg>
            <seg xml:id="i-dc26e3c74bb621f4-0">
              Jag vill ägna mina minuter åt de personer som verkligen med råge
              har blivit svikna, men inte av oss. Det är de personer som har
              tappat lusten, som inte hittar lusten, som inte har något hopp
              och som har känt sig fullkomligt ute i otrygghet. Det är alla
              de över 700 000 människor som på ett eller annat sätt har varit
              långtidssjukskrivna eller har tvingats till förtidspension.
            </seg>
            <seg xml:id="i-733b7b3ba0673f69-0">
              Herr talman! Låt mig först tala om att jag inte tycker att det
              är ett problem att det finns människor som ibland behöver få förtidspension.
              Det stora problemet är alla de som kan och vill jobba men som
              har tvingats till förtidspension eller, som det egentligen heter,
              är i sjuk- och aktivitetsersättningen.
            </seg>
            <seg xml:id="i-74398c2adb738a53-0">
              Vi kan titta på hur det såg ut för bara ett år sedan. Vi vet
              att 140 personer varje dag fick gå i förtidspension. Vi vet att
              ju längre man är borta, ju längre man är sjukskriven desto svårare
              är det att ta sig tillbaka till arbetsmarknaden.
            </seg>
            <seg xml:id="i-6b9aadcf851dfeee-0">
              När man har hamnat i förtidspension blir man dessutom lämnad.
              Man får inte den rehabilitering man behöver. Man får inte den
              vård man behöver. Man får inte det stöd man behöver för att komma
              tillbaka i arbete igen.
            </seg>
            <seg xml:id="i-6eb84c25e962346d-0">
              Vi vet att över 60 procent av dem som i dag är i förtidspension
              faktiskt själva säger sig ha en arbetsförmåga. Den har man inte
              tagit vara på.
            </seg>
            <seg xml:id="i-55bc95c14f4bf6f4-0">
              Under en lång lång tid har det varit känt att när det gäller
              för individen att komma tillbaka fungerar det inte i samarbetet
              mellan Försäkringskassan, arbetsförmedlingen och företaget där
              man är anställd. Ändå har man inte tagit tag i det problemet.
            </seg>
            <seg xml:id="i-646f64389ba615bf-0">
              Vad händer? Vi går vidare i ett nytt häv för att ytterligare
              minska det som vi kallar för utanförskap, för att se till varje
              persons förmåga i en viss tid i livet. Vi tror nämligen att det
              behövs att vi mer ser till människors förmåga än att vi låser
              in dem i att inte ha någon möjlighet.
            </seg>
            <seg xml:id="i-35c615bc7c41f2be-0">
              Då blir en rehabiliteringsgaranti, som Tobias Krantz var inne
              på förut, ett sätt att få pröva sina egna möjligheter i ett första
              steg. Vi vet att människor som tidigare har varit i Försäkringskassan
              står kvar på steg ett efter ett år.
            </seg>
            <seg xml:id="i-cbf472f7998b2edf-0">
              Det måste styras upp.
            </seg>
            <seg xml:id="i-ab1017b3d0dcb535-0">
              Rehabiliteringsgarantin innebär att man får möjlighet att pröva
              hos sin egen arbetsgivare eller hos andra arbetsgivare. Det kommer
              också att vara en möjlighet för människor som i dag har en anställning
              att få ta del av arbetsförmedlingens tjänster, något som man inte
              har haft möjlighet till tidigare.
            </seg>
            <seg xml:id="i-6785e732aca5570d-0">
              När vi pratar om hur människor ska kunna komma tillbaka är det
              viktigt att företagshälsan får ökade satsningar och att vi vidareutvecklar
              den, inte minst för arbete där man får komma tillbaka i egen takt
              utan att bli av med sin sjukersättning. Det har varit så oerhört
              stelbent. Man blir friskskriven till 25 procent eller 50 procent,
              man har tre månader på sig att bestämma om man kan jobba eller
              inte. Om man har varit borta länge, hur ska man utan rehabilitering
              och utan rätt vård kunna pröva tillbaka och definitivt bestämma
              sig?
            </seg>
            <seg xml:id="i-015559d483998a14-0">
              Vi tror på den här steglösa övergången.
            </seg>
            <seg xml:id="i-fe943be5cf078653-0">
              Vi öppnar för privata aktörer inte bara på jobbförmedlingssidan
              utan också på den här sidan. Vi öppnar upp inom sjukvården och
              vården över huvud taget för att hjälpa människor tillbaka. De
              ska bli motiverade och coachade, och de ska kunna få hjälp med
              rehabilitering.
            </seg>
            <seg xml:id="i-be31fb524dcc8172-0">
              Vi tror att nyfriskjobb är ett kortare steg tillbaka till ett
              friskare liv. Över 400 000 människor skulle ha rätt till nyfriskjobb.
              Många av dem är kvinnor.
            </seg>
            <seg xml:id="i-d1fa1cbabfe50560-0">
              Vad gör vi då? Det blir dubbla arbetsgivaravgifter som tas bort
              för det företag som anställer en person som har varit långtidssjukskriven
              eller i förtidspension.
            </seg>
            <seg xml:id="i-9d8e94b8722a5474-0">
              När vi nu under hösten jobbar med att hitta ett bättre samarbete
              mellan de myndigheter som har ansvar för de här människorna, inte
              minst Försäkringskassan och Arbetsförmedlingen, är det viktigt
              att de kommer överens om ett gemensamt bedömningsunderlag när
              man ser till människors funktion. Det har heller inte funnits
              tidigare.
            </seg>
            <seg xml:id="i-64c9dbffda61e521-0">
              Herr talman! Många människor har haft år av uppgivenhet, olust
              och otrygghet med socialdemokrater. De har lämnats utanför. Som
              ett nästa häv ger vi dem en ny chans och ett nytt liv.
            </seg>
          </u>
          <note type="speaker" xml:id="i-e0c5cfe565e877bb-0">
            Anf. 94 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-17">
            <seg xml:id="i-8450f67b8e0cc0df-0">
              Herr talman! Jag vill komma med ett klargörande när det gäller
              McDonalds som företag. Jag tycker att det är ett jättebra företag.
              Jag ska för övrigt träffa McDonalds vd om några veckor. Det är
              inte det som det handlar om. Missförstå mig inte medvetet.
            </seg>
            <seg xml:id="i-0f190a5616ac5b7a-0">
              Jag vet inte varifrån uppgiften kommer att McDonalds kommer att
              anställa så många fler. Jag har läst att man inte är säker på
              att man kommer att anställa fler. Det borde Catharina Elmsäter-Svärd
              veta. Det finns en gräns för hur många McDonaldsjobb vi kan ha
              i vårt land. Det finns en gräns för hur många Big Mac &amp; Co vi
              orkar äta i vårt land. Ett land kan inte bli rikt på McDonaldsjobb.
            </seg>
            <seg xml:id="i-bf6be52716f7c88f-0">
              Vår kritik gäller att ni i stället för att satsa pengarna på
              de ungdomar som fortfarande inte kommer in på arbetsmarknaden
              ger dem till storföretag som McDonalds.
            </seg>
          </u>
          <note type="speaker" xml:id="i-4f7402af0fdc9415-0">
            Anf. 95 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-b29f8527a7864ace-17">
            <seg xml:id="i-640f29a6a89710ee-0">
              Herr talman! Jag kan avslöja för Luciano Astudillo att vi i utskottet
              i dag har fått ett brev från McDonalds vd som talar om att just
              sänkta arbetsgivaravgifter kommer att leda till att de vill anställa
              fler.
            </seg>
            <seg xml:id="i-63e8fb1d20ef252e-0">
              Det finns en annan del i detta. Ett företag som McDonalds har
              inskrivet i sina stadgar, eller vad vi ska kalla det för, att
              de ska se till att ha en mångfald. Deras anställda ska spegla
              hur Sverige ser ut. Därför tar de ett extra ansvar för att anställa
              människor med funktionshinder, ett extra ansvar för personer som
              har en annan bakgrund än vad jag med mitt blonda utseende har.
            </seg>
            <seg xml:id="i-45ba311300ef2ade-0">
              Man kanske inte ska haka upp sig på dem och tro att de ska sko
              sig på detta. Det är bra att vi är överens om det. Jag menar att
              det är så lätt att fastna i ett företag som faktiskt tar ett stort
              samhällsansvar.
            </seg>
          </u>
          <note type="speaker" xml:id="i-ca64de7e77f3a494-0">
            Anf. 96 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-18">
            <seg xml:id="i-6bfa61edbc0da40e-0">
              Herr talman! Jag ska noga följa om McDonalds använder sina 63
              miljoner, som den här regeringen har gett dem, för att anställa
              ungdomar. Jag ska följa det.
            </seg>
            <seg xml:id="i-80f43f3872f6ec02-0">
              Det är inte det som är huvudproblemet. Det är inte McDonalds
              vi har hängt upp oss på, utan på den borgerliga regeringen som
              i stället för att använda pengarna till att hjälpa de ungdomar
              som inte kommer in nu ger dem till företag som McDonalds. Det
              är ett exempel. Det är dåligt prioriterat. Politik handlar om
              att välja.
            </seg>
          </u>
          <note type="speaker" xml:id="i-e1fdde0791314bad-0">
            Anf. 97 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-b29f8527a7864ace-18">
            <seg xml:id="i-b49eaeb09cc1bfe8-0">
              Herr talman! Det är just det som vi har valt att göra den här
              gången. Vi använder dessutom pengar till att se till att människor
              får nystartsjobb, nyfriskjobb och instegsjobb. Det är alla de
              riktade insatser som kompenserar företag för att de anställer
              en person som kan komma tillbaka till arbetslivet. För att inte
              tala om vad vi gör för de människor som har stått utanför på grund
              av förtidspension eller sjukskrivning och som nu äntligen kan
              få en chans till rätt rehabilitering.
            </seg>
          </u>
          <note type="speaker" xml:id="i-a95f3e3aa0ac8050-0">
            Anf. 98 LENNART LEVI (c):
          </note>
          <u who="lennart_levi_9c7112" xml:id="i-b598097e4cd1d336-0">
            <seg xml:id="i-83cb5d9e1a0a324d-0">
              Herr talman! Vi har pratat om arbetsliv, och det är bra. Vi har
              pratat om vikten av att fler får jobb. Det är jätteviktigt. Vi
              kan vara överens om det. Den där artikeln som arbetsmarknadsministern
              hänvisade till i Du &amp; jobbet illustrerar detta.
            </seg>
            <seg xml:id="i-a869bbdccc47676f-0">
              Jobb är bra för hälsan. Jobb är bra för det allra mesta här i
              livet. Men EU har en bra formel. De talar i Lissabonstrategin
              om fler och bättre jobb. Det räcker inte med jobb, vilket som
              helst. Jobbet måste vara bra. Annars får man nämligen den effekt
              som Luciano Astudillo faktiskt nämnde, att man slås ut i förtid,
              att man inte uppnår 65-årsåldern med hälsan i behåll. Det tycker
              jag är en mänsklig rättighet att få göra. Det handlar alltså om
              fler jobb och bättre jobb.
            </seg>
            <seg xml:id="i-9ea9741ebb89c5aa-0">
              Nå, Centerpartiet, mitt parti, har idéer om ett livsvänligt arbetsliv.
              I det ingår ett antal komponenter. En är att de som leder jobb
              ges rimlig kompetens i att göra just detta, blir utbildade i att
              göra just detta.
            </seg>
            <seg xml:id="i-36ba22fa258e405a-0">
              Jag vet att av de blivande civilingenjörer som passerar Kungl.
              Tekniska högskolan har 80 procent inte fått utbildning i arbetsmiljö
              eller i ledarskap. 20 procent har det. Jag skulle vilja ha åtminstone
              omvända relationer, alltså att 80 procent borde få sådan utbildning.
              Ett förslag är därför att teknologutbildning, ekonomutbildning
              och annan högre utbildning ska kompletteras med kunskaper i arbetsmiljö
              och ledarskap.
            </seg>
            <seg xml:id="i-be4acc05de3b595f-0">
              Sedan finns det ett andra förslag. Vi har en bra arbetsmiljölag.
              Vi har en bra förordning om systematiskt arbetsmiljöarbete. De
              har en avgörande svaghet. De följs inte. Jo, de stora företagen
              följer dem i stort sett. De har specialavdelningar. De har specialister.
              De gör det man bör göra. Men många andra företag gör det inte.
              Det är ett av skälen till att så många slås ut i förtid. Vårt
              andra förslag är därför att dessa lagar och bestämmelser ska tillämpas
              fullt ut i den praktiska vardagen.
            </seg>
            <seg xml:id="i-64b59e72efb958f3-0">
              Det tredje förslaget är att näringsliv och offentlig sektor ska
              kompletteras med social ekonomi. Den offentliga sektorn och, för
              den delen, den privata kan inte ensamma svälja de många arbetssökande,
              de som i dag står utanför. Den sociala ekonomin ska till. Det
              har tragglats om det och diskuterats och utretts. Det är hög tid
              att gå från ord till handling.
            </seg>
            <seg xml:id="i-ec0c2f86f74799f3-0">
              Sedan finns det ett fjärde förslag. Arbetslivet förändrar sig
              mycket snabbt. Det går inte att repliera på gammal forskning.
              Det behövs en forskning som håller jämna steg med utvecklingen
              som sker när det gäller globalisering och teknisk utveckling.
              Vi behöver alltså en satsning på tvärvetenskaplig arbetsmiljö
              och på arbetslivsforskning vid universitet och högskolor. Jag
              förväntar mig att min egen regering gör den satsningen i sin forskningsproposition
              som kommer ganska snart.
            </seg>
            <seg xml:id="i-4aba0b6033f2d6fc-0">
              Det femte förslaget gäller samordning av socialförsäkringarna,
              som motvikt mot nu rådande stuprörstänkande. Så här tänks det
              nu: Ja, men det här är en arbetslivsfråga. Nej, men det här är
              en försäkringsfråga. Nej, men det här är en fråga för socialtjänsten.
            </seg>
            <seg xml:id="i-89d081f06c50551b-0">
              Herre min gud, det är samma kostym som de olika fickorna sitter
              på! Det spelar inte så fasligt stor roll för den enskilde om pengarna
              tas ur den ena eller den andra kassan. Man ska alltså samordna
              de effekterna mycket mer än vad som nu sker.
            </seg>
            <seg xml:id="i-cb74cc11443090a7-0">
              Den sista punkten är en ljuspunkt, en viktig ljuspunkt. Jag har
              länge efterlyst en rehabilitering värd namnet och en företagshälsovård
              värd namnet. Under den gamla regeringen var det, tyvärr, prat
              om det men väldigt lite satsningar på det. Det förefaller som
              om den nya regeringen menar att det ska vara en verklig insats
              på det här området för att bryta rådande utanförskap respektive
              förebygga utanförskap.
            </seg>
          </u>
          <note type="speaker" xml:id="i-81c8ec507985cd5b-0">
            Anf. 99 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-19">
            <seg xml:id="i-6ae60d4515eb4e93-0">
              Herr talman! Under den förra mandatperioden fick vi 140 nya förtidspensionärer
              varje dag. Sedan valet är det över 400 personer som har lämnat
              utanförskap, fått ett arbete att gå till, en arbetsgemenskap att
              känna trygghet i och en lön att leva på.
            </seg>
            <seg xml:id="i-02fd411191dcddcd-0">
              Arbetsmarknaden är nu den allra bästa på 20 år. Långtidsarbetslösheten
              sjunker. Ungdomar och invandrare kommer in i större omfattning
              än på decennier.
            </seg>
            <seg xml:id="i-cbe528b5263a8ae4-0">
              Jag ser två steg som vi nu med mer intensitet ska arbeta vidare
              med. Det ena är det som Catharina Elmsäter-Svärd nämnde. Det handlar
              om att sänka trösklar för förtidspensionärer, så att de kan komma
              tillbaka i arbetslivet på olika vis. Det andra är det som Lennart
              Levi tar upp, nämligen arbetsmiljöfrågorna. Vi behöver en ny svensk
              arbetsmiljöstrategi. Det har inte tänkts en ny tanke på arbetsmiljöområdet
              på nästan 30 år i den offentliga debatten. Det ska vi ändra på.
            </seg>
            <seg xml:id="i-bbab59da7e510f98-0">
              Det är lätt att ansluta sig till många av de punkter som Lennart
              Levi tar upp, och vi kommer att ta med det arbetet när vi nu utformar
              den nya strategin i samverkan med forskare, med arbetsmarknadens
              parter och med andra som är intresserade.
            </seg>
          </u>
          <note type="speaker" xml:id="i-23a3963f8d2e835c-0">
            Anf. 100 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-1">
            <seg xml:id="i-7d01848455a7ff76-0">
              Herr talman! Jag noterar med stort intresse och tacksamhet de
              löften jag får väl tolka dem så som arbetsmarknadsministern ger.
            </seg>
          </u>
          <note type="speaker" xml:id="i-1a3bd44a37d32b62-0">
            Anf. 101 Arbetsmarknadsminister SVEN OTTO LITTORIN (m) replik:
          </note>
          <u who="unknown" xml:id="i-b29f8527a7864ace-20">
            <seg xml:id="i-02406f6915a20042-0">
              Herr talman! Naturligtvis! Sedan kan man aldrig missa chansen
              att ta ordet.
            </seg>
            <seg xml:id="i-6d60c5f8de0fa8fb-0">
              Det är två punkter som jag är speciellt intresserad av. Den ena
              gäller socialt företagande. När vi nu går in djupare i att utveckla
              jobb- och utvecklingsgarantin är det där, när vi pratar om kompletterande
              aktörer, som vi ser ett stort utrymme för socialt företagande.
            </seg>
            <seg xml:id="i-a5a2bbba055503d7-0">
              Basta företagskooperativ i Nykvarn, Företaget Left Is Right i
              Kristinehamn och Fontänhusen är tre goda exempel. Jag uppmanar
              alla som inte har varit i den typen av verksamheter att åka dit.
              Det är otroligt spännande.
            </seg>
            <seg xml:id="i-a2bcbfdf06f31293-0">
              Den andra punkten gäller samordningen av de olika socialförsäkringssystemen,
              där det pågår ett arbete.
            </seg>
          </u>
          <note type="speaker" xml:id="i-6bbe04149ce68532-0">
            Anf. 102 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-2">
            <seg xml:id="i-f36af5a1dbd8795d-0">
              Herr talman! Mellan de båda stora sjöarna Vänern och Vättern
              finns det ett område som kallas södra Skaraborg. Där har i tolv
              års tid bedrivits ett utomordentligt arbete under rubriken: Det
              finns bruk för alla.
            </seg>
            <seg xml:id="i-2514301c526c5cae-0">
              Människor som har varit arbetslösa, människor som har varit invandrare,
              människor som har varit skadeskjutna på olika sätt, även med missbruksproblem,
              har där tagit med sig sina olika bidragsformer in i en gemensam
              pott. Och den har gjort det möjligt för människor att göra en
              samhällsinsats, att göra nytta och samtidigt må bättre. Det är
              alltså slöseri att inte göra mer av det.
            </seg>
          </u>
          <note type="speaker" xml:id="i-7ce299bcb8f08055-0">
            Anf. 103 SYLVIA LINDGREN (s) replik:
          </note>
          <u who="sylvia_lindgren_71c9d0" xml:id="i-27fffb8822183d93-0">
            <seg xml:id="i-79eb87fb16b618b0-0">
              Herr talman! Jag har läst en intervju med Lennart Levi i Dagens
              Nyheter. Där är rubriken: Forskare blev riksdagsman och fick gehör
              för arbetsmiljöarbetet.
            </seg>
            <seg xml:id="i-613d495b5961fb80-0">
              Där säger ändå Lennart Levi att arbetsmiljöfrågorna inte har
              synts till i den offentliga debatten sedan den här regeringen
              tillträdde. Jag kan hålla med om detta arbetsmiljöarbetet har
              inte synts. Men jag kan också fråga var Lennart Levi har varit
              när vi har haft alla de här debatterna runt den frågan. Men välkommen
              i debatten i dag!
            </seg>
            <seg xml:id="i-165e398d07309c77-0">
              Lennart Levi säger också i intervjun att han har tryckt på arbetsmiljöarbetet
              inifrån, så att de här frågorna har kommit i fokus. Vi vet allihop
              att neddragningarna har varit stora på Arbetsmiljöverket. ALI
              har lagts ned. Det har blivit färre inspektörer. Om Lennart Levi
              ändå tycker att han har varit så framgångsrik undrar jag hur sjutton
              det hade sett ut om inte Lennart Levi hade reagerat.
            </seg>
            <seg xml:id="i-b08dbca7e6b1a237-0">
              Min fråga är: Hur är det med de här nedmonteringarna? Ställer
              sig Lennart Levi bakom dem?
            </seg>
          </u>
          <note type="speaker" xml:id="i-4698f0c82f0b832a-0">
            Anf. 104 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-3">
            <seg xml:id="i-f73ee4f6cfeb22fc-0">
              Herr talman! Lennart Levi vill inte tala om Lennart Levi. Det
              jag vill tala om är att Arbetsmarknadsdepartementet har inlett
              ett arbete på det här området. Jag vet det för att jag har varit
              perifert indragen i det. Jag kan intyga att planer finns på att
              göra åtskilligt av det som jag här har tagit upp. Alla detaljer
              känner jag inte till än. Det är ju upp till oss att besluta.
            </seg>
            <seg xml:id="i-a51e5b528d6ca480-0">
              Men det har varit tyst under den socialdemokratiska tiden. Det
              har visserligen pratats, ja, men det har agerats väldigt lite.
              Det berodde inte på den förra arbetsmarknadsministern. Han ville
              nog, Hans Karlsson, alltså. Men han fick inte. Han fick inga pengar
              att arbeta med, och han blev efterhand ganska uppgiven. Det är
              den uppgivenheten vi nu försöker bryta.
            </seg>
          </u>
          <note type="speaker" xml:id="i-7efe60bf22973549-0">
            Anf. 105 SYLVIA LINDGREN (s) replik:
          </note>
          <u who="sylvia_lindgren_71c9d0" xml:id="i-27fffb8822183d93-1">
            <seg xml:id="i-a3bbe7248833a565-0">
              Herr talman! Lennart Levi säger att han inte vill tala om Lennart
              Levi. Samtidigt sade han i inledningen att det är väldigt viktigt
              med förhållandet mellan ord och handling. Mycket klart har Lennart
              Levi ändå sagt att han tycker att det är olyckligt att Arbetsmiljöverket
              drabbas av nedskärningar. Men varför inte då ställa upp på de
              socialdemokratiska riktlinjerna när det gäller inspektörer och
              se till att Arbetsmarknadsverket får resurser?
            </seg>
          </u>
          <note type="speaker" xml:id="i-e314057a5e1cd664-0">
            Anf. 106 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-4">
            <seg xml:id="i-1333c996c46f700e-0">
              Herr talman! Som jag alldeles nyss sade finns det fler sätt att
              komma till Rom än en enda väg. Ett bra sätt nämnde jag inledningsvis,
              att få en arbetsledning i hela vårt näringsliv, i hela vårt offentliga
              liv som kan de här frågorna. Då behövs inte lika många inspektörer.
              Det andra är att vi genomsyrar vårt akademiska liv, våra universitet
              och högskolor, med utbildning. Då behövs inte en massa arbetslivsinstitut.
            </seg>
          </u>
          <note type="speaker" xml:id="i-cc3b73c0a6369e10-0">
            Anf. 107 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-2">
            <seg xml:id="i-4d335bcafb8515ff-0">
              Herr talman! Sylvia Lindgren var inte den enda som satte kaffet
              i vrångstrupen när man läste tidningen måndagen den 3 september.
              Om man deltar i en riksdagsgrupp som utsätter arbetsmiljöarbetet
              för en total katastrof och sedan står och brer ut sig i en tidning
              blir det lite knepigt. Väntar på regeringen, gör Lennart Levi.
              Det han väntar på är väl gröna smileys. För det är det enda som
              regeringen har lyckats med när det gäller arbetsmiljöarbetet.
            </seg>
            <seg xml:id="i-c02915491ad6a678-0">
              I samma tidning som Lennart Levi hyllar regeringens arbetsmiljöarbete
              den 3 september finns det några kolleger eller före detta kolleger
              som har synpunkter på regeringens arbetsmiljöarbete. Där säger
              man så här: Arbetsmarknadsminister Sven Otto Littorin har lovat
              att inte rusta ned forskningen om arbetsmiljön. I verkligheten
              har 350 miljoner, en tredjedel av landets samlade forskning, försvunnit.
            </seg>
            <seg xml:id="i-ff1ad5df3855fcff-0">
              Detta skriver 14 professorer och undrar om regeringens arbetslinje
              inte behöver något stöd i vetenskapen. De här 14 är kamrater och
              tidigare kolleger till Lennart Levi som gör en helt annan bedömning
              av läget än Lennart Levi gör.
            </seg>
          </u>
          <note type="speaker" xml:id="i-ee85b7c8b632fd93-0">
            Anf. 108 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-5">
            <seg xml:id="i-8708fa70e3c4d83c-0">
              Herr talman! Jag tog i oktober i fjol upp frågan med just arbetsmarknadsministern
              om inte en satsning behöver göras på tvärvetenskaplig arbetslivsforskning.
              På det fick jag entydigt positiva svar. Det är inte bara det.
              Jag vet att det brev jag skrev till Sven Otto Littorin också sändes
              vidare till utbildningsministern. Även denne markerade ett intresse
              för att ta in de här frågorna i den forskningsproposition som
              snart kommer. Så ge regeringen en chans, inte tolv år som ni hade
              men åtminstone lite mer än ett år, så kommer rätt mycket av det
              att hända som vi efterlyser.
            </seg>
          </u>
          <note type="speaker" xml:id="i-dae89a1a39d73a1f-0">
            Anf. 109 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-3">
            <seg xml:id="i-56979ed0b1d1d9b2-0">
              Herr talman! Det finns en otroligt stor besvikelse när det gäller
              de här frågorna inom Lennart Levis tidigare forskningsområde.
              Jag tror inte att han kan hämta något som helst gehör bland sina
              tidigare kolleger.
            </seg>
            <seg xml:id="i-362616a76c4dd3d5-0">
              Lennart Levi nämnde södra Skaraborg. Det råkar vara så att det
              är just därifrån jag kommer. I Falköpings kommun finns det, som
              Lennart Levi säger, ett projekt som arbetar med människor som
              står långt ifrån arbetsmarknaden. Det finns bruk för alla, heter
              det.
            </seg>
            <seg xml:id="i-c82dff850f5b4bef-0">
              Jag skulle rekommendera Lennart Levi att åka dit och prata med
              dem. De är förtvivlade över regeringens arbetsmarknadspolitik.
            </seg>
          </u>
          <note type="speaker" xml:id="i-fa9a954e8e140374-0">
            Anf. 110 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-6">
            <seg xml:id="i-864ea9120d96ef42-0">
              Herr talman! Jag har pratat med dem. De har kontaktat mig, och
              de kommer hit för att göra just detta. Den förtvivlan som till
              äventyrs kan finnas hos någon eller några kommer vi att kunna
              hantera på ett konstruktivt sätt.
            </seg>
          </u>
          <note type="speaker" xml:id="i-48c157c7bdce0f03-0">
            Anf. 111 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-10">
            <seg xml:id="i-ad6e69d4d9d15fbe-0">
              Herr talman! Det välregisserade replikskiftet mellan arbetsmarknadsministern
              och Lennart Levi var på gränsen till lite smågulligt, måste jag
              säga. Jag funderar över att Lennart Levi inte är mer orolig när
              han hör repliksvaret från arbetsmarknadsministern när man nedrustar
              arbetsmiljön genom mindre resurser till Arbetsmiljöverket. Arbetsmarknadsministern
              säger att hälsan är att ha ett jobb. Det ligger inte på inspektörer,
              och så vidare.
            </seg>
            <seg xml:id="i-83aaf8ecf44d72be-0">
              Samtidigt ser vi hur arbetsplatsolyckorna ökar, inte minst inom
              byggbranschen. HTF och Sif kom i dag med en rapport som visar
              att på var fjärde arbetsplats hade man inget arbetsmiljöarbete
              värt namnet, och så talar man om att ha ett arbetsliv där man
              ska ha hälsan under hela tiden.
            </seg>
            <seg xml:id="i-b44864424ca742fa-0">
              Jag respekterar Lennart Levi för hans inställning och det arbete
              han har gjort. Men jag skulle vilja fråga: Blir inte Lennart Levi
              lite orolig när han hör arbetsmarknadsministerns nonchalanta inställning
              till arbetsmiljöarbete?
            </seg>
          </u>
          <note type="speaker" xml:id="i-cc86056d322c30f5-0">
            Anf. 112 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-7">
            <seg xml:id="i-a7e6122cb45381c2-0">
              Herr talman! Jag tycker inte att arbetsmarknadsministern hittills
              har haft så särskilt många chanser att visa någon inställning
              alls. Arbetet pågår, och vi väntar på resultatet av det. Det viktiga
              är att det finns andra vägar än de byråkratiska. Det finns andra
              vägar än de institutionella. En viktig väg är om alla chefer kunde
              arbetsmiljö, om alla chefer tillämpade det som de kunde, om alla
              chefer lärde sig ledarskap på ett sätt värt namnet. Då skulle
              många problem lösas utan ingrepp vare sig från något arbetslivsinstitut
              eller från Arbetsmiljöverket.
            </seg>
            <seg xml:id="i-a18f779f60a64bed-0">
              Det är den vägen som jag tycker är värd att prövas. Det var väl
              ett av skälen till att protesterna från de fackliga organisationerna
              när Arbetslivsinstitutet lades ned vilket jag beklagar, det må
              jag säga var så försiktiga. De var inte lika högljudda som de
              som kom från den internationella scenen.
            </seg>
          </u>
          <note type="speaker" xml:id="i-288daca91af7a12e-0">
            Anf. 113 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-11">
            <seg xml:id="i-9fa6e93bc801d6d7-0">
              Herr talman! Lennart Levis försvar av arbetsmarknadsministern
              faller väl ganska platt. Arbetsmarknadsministern hade faktiskt
              tio minuter på sig då han hade kunnat diskutera arbetsmiljö. Åtta
              minuter av de tio minuterna använde han till att skälla på oss
              socialdemokrater för att vi hade fel förslag. Tydligen oroar de
              ganska mycket ändå fast de är så dåliga.
            </seg>
            <seg xml:id="i-037090863edfabaf-0">
              Om nu cheferna ska utbildas som Lennart Levi säger fordras det
              ju resurser till det. Det behövs någon myndighet som håller i
              det och håller det uppe. Blir då inte Lennart Levi orolig när
              Arbetsmiljöverket får en sänkning med 150 miljoner av sina resurser
              och hela det här nedrustas? Skapar inte det oro, Lennart Levi?
            </seg>
          </u>
          <note type="speaker" xml:id="i-3ea70d3c0bedb033-0">
            Anf. 114 LENNART LEVI (c) replik:
          </note>
          <u who="lennart_levi_9c7112" xml:id="i-b598097e4cd1d336-8">
            <seg xml:id="i-7870a28e2868e3e6-0">
              Herr talman! Jag skulle bli orolig om jag inte anade slutresultatet.
              Det är där jag har siktet inställt. Jag tror att det kommer att
              utveckla sig på ett positivt sätt. Vad gäller tidsanvändningen
              åtta av tio minuter, hur många minuter har socialdemokraterna,
              miljöpartisterna och vänsterpartisterna i den här församlingen
              ägnat de här frågorna under de gångna timmarna? Det har knappt
              nämnts, utom av Astudillo som gjorde det.
            </seg>
          </u>
          <note type="speaker" xml:id="i-a52a42528e8e39b1-0">
            Anf. 115 MAURICIO ROJAS (fp):
          </note>
          <u who="unknown" xml:id="i-b29f8527a7864ace-21">
            <seg xml:id="i-787786ed07b93f52-0">
              Herr talman! Vi har i dag en mycket positiv utveckling som ger
              allt fler människor jobb, riktiga jobb. Till stor del beror detta
              på regeringens politik. Det är också glädjande att konstatera
              att de som gynnas mest av denna utveckling är invandrade personer,
              inte minst bland grupper vars liv har präglats av ett mycket djupt
              utanförskap. Det förtjänar regeringen att få beröm för, även om
              jag skulle vilja se att ännu mycket mer gjordes för att utnyttja
              de goda tiderna till att sträcka ut en hand till de mest utsatta
              i vårt samhälle.
            </seg>
            <seg xml:id="i-e5c4c73a7875c6cd-0">
              Herr talman! Denna utveckling är onekligen glädjande, men jag
              vill ändå lyfta fram en omständighet som bekymrar mig. Goda tider
              har vi haft förut, och i slutfasen av tidigare högkonjunkturer
              har vi sett, i olika omfattning, att utsatta grupper får ett bättre
              arbetsmarknadsläge. Men vi vet, herr talman, att efter julen kommer
              fastan. Vi har tidigare gång på gång sett hur dessa sårbara grupper
              varit de första som förlorar sina jobb och tvingas återgå till
              en tillvaro i utanförskap så fort konjunkturen vänt.
            </seg>
            <seg xml:id="i-2c87477bee48d60d-0">
              Detta har konstaterats av en rad olika forskare och belagts av
              SCB:s statistiska undersökningar. Det är så vår arbetsmarknad
              har fungerat: sist in, först ut, för att säga det på ett enkelt
              sätt.
            </seg>
            <seg xml:id="i-e2613d99f9141e64-0">
              Herr talman! Denna omständighet är givetvis ingen tillfällighet
              utan en logisk följd av de lagar som styr hur vår arbetsmarknad
              fungerar. Dessa lagar skapar trygghet för vissa grupper, men denna
              trygghet betalas med andra gruppers otrygghet, en otrygghet som
              drabbar just människor som på alla sätt är mycket utsatta. Det
              är en lagstadgad otrygghet för dem som allra mest skulle behöva
              trygghet för att kunna uppnå en fastare integration i vårt arbetsliv
              och i vårt samhällsliv i stort.
            </seg>
            <seg xml:id="i-70b5f8f2073fdb6f-0">
              Herr talman! Är denna situation acceptabel? Är den bra för samhällsutvecklingen?
              Är det så ett rättvist och mer integrerat Sverige skapas? Det
              tror jag inte, herr talman. Jag är övertygad om att ingen annan
              i denna kammare gör det heller. Ändå gör vi ingenting för att
              förändra det som de facto är en lagstadgad diskriminering som
              drabbar främst men inte enbart invandrade personer.
            </seg>
            <seg xml:id="i-6b242038a95fcbb8-0">
              Det mest uppenbara uttrycket för denna form av institutionell
              eller lagstadgad diskriminering är den turordningsprincip vid
              avskedande som är central i vår nuvarande lag om anställningstrygghet,
              LAS.
            </seg>
            <seg xml:id="i-bb7107670155248c-0">
              Den mest omfattande studien om hur LAS specifikt slår mot invandrade
              personer gjordes 2003 av Catharina Calleman på beställning av
              dåvarande Integrationsverket. Studien bekräftade det vi redan
              visste, det vill säga att utrikes födda arbetstagare förlorar
              sina anställningar vid avskedande i betydligt högre grad än personer
              födda i Sverige. Studiens slutsatser om varför detta inträffar
              pekar entydigt mot just turordningsreglerna i LAS. Ingen attitydmässig
              diskriminering kunde beläggas som orsak till de invandrade arbetstagarnas
              utsatthet.
            </seg>
            <seg xml:id="i-29eb5a296f6001fb-0">
              Herr talman! Jag hoppas att regeringen tar till sig denna bekymmersamma
              och väl belagda problembeskrivning och ser över den nuvarande
              lagen om anställningsskydd. Men inte i syfte att göra alla otrygga,
              ty det vore varken bra eller genomförbart, utan i syfte att reparera
              en mycket ovälkommen och diskriminerande följd av LAS, som jag
              utgår från att ingen tänkte på när lagen kom till.
            </seg>
            <seg xml:id="i-95311ff256bf75db-0">
              Om man inte gör det är risken mycket större att de integrationsvinster
              som i dag görs går om intet så snart konjunkturen vänder. Att
              låta den invandrade delen av befolkningen och andra sårbara grupper
              ta den hårdaste smällen vid sämre tider har varit kännetecknande
              för den socialdemokratiska arbetsmarknadspolitiken. Det är en
              djupt orättvis politik som jag hoppas att alliansregeringen bryter
              med.
            </seg>
          </u>
          <note type="speaker" xml:id="i-b399e74692f25ae8-0">
            Anf. 116 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-0">
            <seg xml:id="i-b33b3f97960d55fb-0">
              Herr talman! Det ligger naturligtvis en aning av sanning i det
              Mauricio Rojas säger om detta med först in, sist ut. Det beror
              ju på att man väldigt ofta kommer sent in i arbetslivet. Så långt
              tror jag att vi kan vara överens.
            </seg>
            <seg xml:id="i-ca9196d2c9eaf481-0">
              Men det jag inte kan få in i mitt huvud är hur man skulle kunna
              få en bättre trygghet för invandrargrupper som kommer in sent
              i arbetslivet i en högkonjunktur, vilket jag inte tycker borde
              vara fallet, genom att göra det otryggt för alla som finns på
              arbetsmarknaden. Hur skulle det ge tryggare anställning för dem
              som faktiskt har kommit in sent? Min erfarenhet, och då pratar
              jag om åtminstone tiofemton års erfarenhet av just lokala förhandlingar
              på arbetsplatser med väldigt många invandrare, är att på arbetsgivarnas
              önskelista står tyvärr de som har kommit in sent. Högst upp på
              arbetsgivarens lista står de man vill plocka bort.
            </seg>
          </u>
          <note type="speaker" xml:id="i-3d5435ea344eb45f-0">
            Anf. 117 MAURICIO ROJAS (fp) replik:
          </note>
          <u who="unknown" xml:id="i-b29f8527a7864ace-22">
            <seg xml:id="i-bf6c25822d2587d3-0">
              Herr talman! Nej, vi ska inte göra livet otryggare för alla,
              inte alls. Men vi måste se att vi har ett problem här. Det är
              bra att du säger att det finns en aning av sanning, men det är
              mycket mer än så. Det vet du. All forskning säger att detta är
              sant.
            </seg>
            <seg xml:id="i-ae01cf920104bd50-0">
              Vi måste ta itu med detta. Hur gör vi? Vi måste undersöka frågan,
              vi måste hitta ett sätt utan att vi skapar otrygghet och därigenom
              slår mot de kategorier som är väldigt utsatta. Jag tog upp detta
              flera gånger med dåvarande arbetslivsministern i er regering.
              Han ville inte ens tänka tanken, inte undersöka det alls. Och
              det är det jag vänder mig mot.
            </seg>
            <seg xml:id="i-e0100df145c95476-0">
              Jag hoppas att vår regering tar itu med frågan i syfte att hitta
              en lösning som är bra för alla.
            </seg>
          </u>
          <note type="speaker" xml:id="i-e10c7e239860c940-0">
            Anf. 118 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-1">
            <seg xml:id="i-61a850a6308bd6c0-0">
              Herr talman! Vi skulle alla vara väldigt glada om vi kunde hitta
              ett system som gynnade just dessa grupper. Jag tror inte att någon
              skulle ha någonting emot det, men problemet är att det är väldigt
              svårt att hitta ett system som kan skydda just den här gruppen
              från att bli utslagen.
            </seg>
            <seg xml:id="i-78a10d516515b074-0">
              Det kommer att handla om det traditionella som Mauricio Rojas
              ibland gör sig till talesman för, nämligen en otrygghet för alla
              och inte en trygghet för den grupp man värnar om.
            </seg>
            <seg xml:id="i-ac52894513903773-0">
              Diskriminering är den fråga vi borde titta på och inte en ändring
              av LAS.
            </seg>
          </u>
          <note type="speaker" xml:id="i-db76de46a0618fcb-0">
            Anf. 119 MAURICIO ROJAS (fp) replik:
          </note>
          <u who="unknown" xml:id="i-b29f8527a7864ace-23">
            <seg xml:id="i-31581b3fd26e7c44-0">
              Herr talman! De som undersökte den här problematiken tittade
              på just den frågan. De hittade inga belägg för en attitydmässig
              diskriminering som förklaring. Allt pekade på att LAS var det
              stora problemet.
            </seg>
            <seg xml:id="i-fdb2871bfac099ed-0">
              Vi skulle kunna tänka oss att till exempel använda kompetens
              i stället för som nu, sist in, först ut. Kompetensen borde avgöra.
              Låt de mest kompetenta stanna! Då skulle dessa människor som kommer
              utifrån och ofta sent in på arbetsmarknaden kanske få en chans.
              Vi måste börja tänka på det.
            </seg>
          </u>
          <note type="speaker" xml:id="i-26b13fa25b45ca8a-0">
            Anf. 120 SYLVIA LINDGREN (s):
          </note>
          <u who="sylvia_lindgren_71c9d0" xml:id="i-27fffb8822183d93-2">
            <seg xml:id="i-0b2e5383a0871306-0">
              Herr talman! Sverige ska vara en förebild med moderna arbetsplatser
              och en god arbetsmiljö. För mig som socialdemokrat är det lätt
              att säga ja till detta. Tyvärr delas inte detta ja av den borgerliga
              alliansen. De kraftiga besparingarna på Arbetsmarknadsverkets
              resurser och nedläggningen av Arbetslivsinstitutet är tydliga
              exempel på detta. Det handlar om åtgärder som också kommer att
              få stora konsekvenser för arbetslivet.
            </seg>
            <seg xml:id="i-8aa76237ff77b468-0">
              Värdefull forskning inom arbetsmiljöområdet går till spillo,
              och förutsättningarna för att förbättra arbetsmiljön försämras
              kraftigt när omfattningen av tillsynen, kompetensen, kunskapen
              och arbetsledningen minskar. Antalet inspektörer blir naturligtvis
              mindre när resurserna minskas på Arbetsmiljöverket.
            </seg>
            <seg xml:id="i-38b1c76d66df524c-0">
              Herr talman! Det vardagliga arbetsmiljöarbetet försvåras när
              bland annat de partssammansatta medlen skurits bort, vilket också
              innefattar informationen om arbetsmiljöarbetet. Försämringarna
              leder till att risken för att anställda ska skadas i sitt arbete
              blir större. De som har riskfyllda jobb drabbas naturligtvis hårdast.
              Det handlar om träindustriarbetare, städare, undersköterskor och
              sjukvårdsbiträden med flera.
            </seg>
            <seg xml:id="i-0215a78d28393793-0">
              I en rapport som Arbetsmiljöverket presenterade för ganska snart
              ett år sedan framgick att var fjärde anställd det senaste året
              har haft problem som beror på jobbet. Det är framför allt stress
              som ger stora problem på arbetsplatserna. Socialsekreterare, lärare
              och psykologer uppger att var fjärde av dem har haft stressrelaterade
              problem. Var tionde i undersökningen uppgav också att de någon
              gång varit hemma på grund av sina besvär. Många av de drabbade
              är kvinnor inom storkök och hemtjänst. Där förekommer tunga lyft,
              och belastningsskadorna är stora.
            </seg>
            <seg xml:id="i-dfa8fc727738beb7-0">
              Enligt uppgift har de stressrelaterade problemen fördubblats
              de senaste tio åren. Det har helt enkelt blivit mer pressat på
              arbetsplatserna. I rationaliseringsivern har personal tagits bort,
              men färre människor ska helst hinna med mer, vilket på sikt kan
              få förödande konsekvenser.
            </seg>
            <seg xml:id="i-826c14bde93857b2-0">
              Lägg till den svidande kritik som Sif och HTF har kommit med
              i den rapport som Sven-Erik Österberg tidigare har tagit upp och
              som Ulf Holm hade med i början av dagens debatt när han betonade
              arbetsmiljöfrågorna. Det är alltså viktigt att vi har ett aktivt
              och ett offensivt arbetsmiljöarbete.
            </seg>
            <seg xml:id="i-c660ffcd00273e3e-0">
              Herr talman! När övriga Europa upprustar arbetsmiljöfrågorna
              nedrustar Sverige. Tidigare var vi ett framgångsrikt land i dessa
              frågor. I samtliga EU-länder bedrivs forskning inom arbetsmiljöområdet
              och i arbetslivet i någorlunda samlad form. Institutionsmodellen
              finns i flera länder, och finansieringen sker på ett eller annat
              sätt med offentliga medel. Forskningen är viktig för att stödja
              att politiska beslut som ger verkningsfulla åtgärder för framtiden
              fattas. Det är därför som det är så viktigt att verksamheten är
              långsiktig. Stor och allvarlig kritik måste därför riktas mot
              såväl den kunskaps- som kapitalförstöring som högeralliansen har
              bidragit till genom nedläggning av ALI.
            </seg>
            <seg xml:id="i-969c65cc7b0ba637-0">
              Regeringen framhåller gång efter annan att det ska löna sig att
              arbeta. Men hur ska det långsiktigt löna sig att jobba om det
              inte går att göra det under säkra förhållanden? Arbetsrelaterade
              sjukdomar till exempel är ett högt pris för samhället och inte
              minst för den enskilde. Man måste kunna se att de nya jobben,
              framtidens jobb, hänger samman med en god arbetsmiljö.
            </seg>
            <seg xml:id="i-e1b91a76a0376246-0">
              Skyddsombuden, huvudskyddsombuden och de regionala skyddsombuden
              är nyckelpersoner i arbetsmiljöarbetet. Information, kunskap och
              kunskapsöverföring är viktiga instrument i dessa nyckelpersoners
              vardag.
            </seg>
            <seg xml:id="i-de3e40965b442370-0">
              Arbetsmiljöinspektörernas roll är viktig, inte minst för de små
              och medelstora företagen, vilket också framkommer i den utredning
              som har presenterats i dag. Tekniskt bistånd och rådgivningstjänster
              främjar i sin tur en god arbetsmiljö och de anställdas hälsa och
              välbefinnande.
            </seg>
            <seg xml:id="i-d1a1f88230996c8f-0">
              Herr talman! Jag tycker att Arbetsmiljöverkets resurser och tillsynsmöjligheter
              snarare behöver stärkas. Det behövs fler inspektörer och en ökad
              kompetens eftersom förändringstakten i arbetslivet är hög och
              nya riskfaktorer tillkommer. Det är en skam att inte Sverige längre
              kan vara ledande i dessa frågor.
            </seg>
          </u>
          <note type="speaker" xml:id="i-3acb5408aa4314d4-0">
            Anf. 121 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-0">
            <seg xml:id="i-43f97f71cc6b32e7-0">
              Herr talman! Jag tror egentligen att Sylvia tycker att det är
              en skam att Socialdemokraterna inte är regeringsinnehavare.
            </seg>
            <seg xml:id="i-357762fa6fef62fe-0">
              Det som är så trevligt med de här debatterna är att man kan få
              förståelse för hur andra människor tänker. Det är därför jag utifrån
              ditt anförande, där du har beskrivit hur vi är på väg rätt utför
              en ravin på arbetsmarknadsområdet, skulle vilja ställa fyra frågor
              till dig.
            </seg>
          </u>
          <note type="speaker" xml:id="i-0bf1400464f8b311-0">
            Anf. 122 SYLVIA LINDGREN (s) replik:
          </note>
          <u who="sylvia_lindgren_71c9d0" xml:id="i-27fffb8822183d93-3">
            <seg xml:id="i-7f91d15e474f165f-0">
              Herr talman! Det är väl ingen tvekan om att ett arbetsmiljöarbete
              måste vara långsiktigt. Dagens rapport är väldigt tydlig i det
              sammanhanget. Man ser att stressrelaterade arbetsolyckor och även
              olika typer av följdeffekter av detta ökar och ökar kraftigt.
              Tror inte Fredrick Federley att skyddsombuden, arbetsmiljöarbetet
              och det som görs har någon effekt i detta sammanhang? Vi ser hela
              tiden stressrelaterade bekymmer komma fram i olika sammanhang,
              och det måste man naturligtvis åtgärda.
            </seg>
            <seg xml:id="i-7b6f32b89fb6e4c7-0">
              Fler arbetstillfällen är väl jättebra. Men det förutsätter också
              att vi måste se till att det blir goda och säkra arbetsplatser.
            </seg>
          </u>
          <note type="speaker" xml:id="i-2ae789a86c770a15-0">
            Anf. 123 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-1">
            <seg xml:id="i-2d743acd25b65e19-0">
              Herr talman! Allians för Sverige, vår regering och våra borgerliga
              kolleger här i kammaren arbetar hårt för att vi ska få en bättre
              arbetsmiljö. Jag tror inte att den ingång som du på något sätt
              vill visa, att Arbetslivsinstitutet skulle vara det absolut enda
              som ser till att vi får en god, säker och trygg arbetsplats, är
              rätt väg att gå. Det är också tydligt i och med att du inte vill
              svara på fyra raka frågor som visar på att det går åt helt rätt
              håll nu, medan det gick åt helt fel håll de tre föregående mandatperioderna.
              Det visar snarare att ni har insett att alliansregeringen har
              rätt medan ni hade fel.
            </seg>
          </u>
          <note type="speaker" xml:id="i-3fb9a600becc2460-0">
            Anf. 124 SYLVIA LINDGREN (s) replik:
          </note>
          <u who="sylvia_lindgren_71c9d0" xml:id="i-27fffb8822183d93-4">
            <seg xml:id="i-a5c8b2f93c00eccb-0">
              Herr talman! Nej du, Fredrick Federley, så är det inte. Jag tycker
              att det är bra att jobben blir fler och att sysselsättningen ökar.
              Men visst är det väl ologiskt att regeringen i takt med att jobben
              ökar sänker ambitionerna på arbetsmiljöområdet. Ställ inte nya
              jobb i konflikt med arbetsmiljö antingen nya jobb eller dålig
              arbetsmiljö! Se till att vi har både nya, bra jobb och en säker
              arbetsmiljö. Det är där socialdemokratisk politik och högerpolitik
              skiljer sig kraftigt åt.
            </seg>
          </u>
          <note type="speaker" xml:id="i-25eeb0f871aa7745-0">
            Anf. 125 MAGDALENA ANDERSSON (m):
          </note>
          <u who="magdalena_andersson_a0f475" xml:id="i-faf65fc3f3cf2e2b-0">
            <seg xml:id="i-70f194d9dcd07c10-0">
              Herr talman! Sverige behöver fler företagare och fler entreprenörer.
              Vi behöver fler människor som förverkligar sina idéer, sådana
              som vågar satsa all kraft, tid och ork och även pengar på investeringar
              för framtiden. Vårt gemensamma välstånd och vår fortsatta utveckling
              i Sverige bygger på att vi tar till vara människors lust, nyfikenhet,
              kreativitet och vilja att fortsätta utvecklas. Med företag kommer
              jobb. Med människor i jobb minskar utanförskap, och välståndet
              ökar. Det är en ekvation som hänger ihop, hela vägen.
            </seg>
            <seg xml:id="i-b469b1ce06d0acee-0">
              Tre av fyra företagare i Sverige är män. Nu ökar antalet företag
              som kvinnor startar. Men det går långsamt. Om det fortsätter i
              samma långsamma takt som i dag säger Svenskt Näringsliv att det
              kommer att ta 80 år innan lika många kvinnor som män driver företag.
            </seg>
            <seg xml:id="i-bbedeb1379773b17-0">
              Så lång tid får det inte ta, inte om vi tror att kvinnor som
              företagare har något bra att tillföra, att idéer och kvaliteter
              som kvinnor har med sig i företagandet och i ledandet av andra
              människor är av godo. Då måste vi gemensamt fundera på om det
              finns hinder i vägen, sådant som gör att somliga hellre avstår
              från att driva företag än att våga prova. Ett tydligt hinder har
              ju varit att hela den offentliga sektorn, där kvinnor har haft
              större delen av sitt arbetsliv, tidigare har varit stängd för
              alternativ. Det är något som nu äntligen håller på att ändras.
            </seg>
            <seg xml:id="i-755e46c506f668be-0">
              Herr talman! Ett jämställt arbetsliv börjar i skolan. Jag menar
              att elever som har slutat sin skolgång ska ha samma ingångsmöjligheter
              till ett varierat och fritt yrkesliv. Det betyder att oavsett
              om man har valt att bli undersköterska eller snickare ska skolan
              ha rustat eleven med kunskaper i entreprenörskap och eget företagande.
              Det ska vara lika självklart för den blivande läraren att kunna
              starta en egen skola som det är för civilingenjörer att kunna
              starta ett företag utifrån sina kunskaper och innovationer, eller
              för honom som valde vårdlinjen likaväl som för henne som gick
              målarprogrammet.
            </seg>
            <seg xml:id="i-a567e0ca428463b0-0">
              Herr talman! Jag tycker också att det bör inrättas ett särskilt
              konto för framtida företagande. Genom att kunna göra avdrag i
              sin deklaration skulle man kunna göra avsättningar av medel i
              särskilda fonder som man sedan skulle kunna använda som ingångkapital
              när man vill starta eget. Det finns redan liknande konton, till
              exempel skogskonton för jordbrukare. Det är ett förslag som mycket
              väl kan innebära att fler kvinnor, som generellt sett är mindre
              riskbenägna än män, vågar satsa på livet som företagare, eftersom
              man har kunnat sätta undan till en trygg och stabil insats.
            </seg>
            <seg xml:id="i-3abad9eba728cafa-0">
              Ett annat problem är de komplicerade trygghetssystem som finns
              i Sverige. Det är rent kontraproduktivt för ett land som vill
              ha fler företagare. Där är dagens föräldraförsäkring ett bra exempel.
              Kvinnor, som tar ut merparten av föräldraförsäkringen, är väldigt
              beroende av hur den ser ut. I dag har företagare ett helt annat
              system för att räkna ut dagersättning än anställda har, någonting
              som i praktiken innebär att företagaren får lägre dagersättning
              och tvingar dem att ta ut fler dagar per vecka. Och som lök på
              laxen blir det en kortare tid hemma med barnet för att man är
              företagare. Om man lägger ihop de här förutsättningarna behöver
              man inte vara ett geni för att förstå att kvinnor i barnafödande
              ålder kanske väljer bort livet som företagare, eftersom det resulterar
              i mindre trygghet för henne och hennes familj.
            </seg>
            <seg xml:id="i-4a520601c6592a02-0">
              Sverige behöver människor som förverkligar idéer, som tänker
              nytt och som vågar satsa både tid och pengar på investeringar
              för framtiden. Då behövs det förändringar. Det behövs en jämställd
              skola. Det behövs en översyn av företagarnas trygghetssystem och
              det behöver inrättas ett särskilt konto för framtida företagande.
              Det är inte allt, men det är en början. Med fler idéer kanske
              det går snabbare än de 80 åren för kvinnorna att komma i kapp
              männen.
            </seg>
            <seg xml:id="i-d529ea14eeb4961d-0">
              Herr talman! För drygt ett år sedan fick Allians för Sverige
              väljarnas förtroende. Vi fick det därför att vi berättade vad
              vi ville göra. Vi ville sätta Sverige i arbete. Vi ville fokusera
              på kvalitet i viktiga välfärdsverksamheter. Vi ville rusta ett
              rättsväsende som slutade att tolerera våld och brott. Vi hade
              ett gemensamt valmanifest och en väl genomarbetad politik. Vi
              sade vad vi ville göra, hur vi ville göra det och med vem vi ville
              göra det.
            </seg>
            <seg xml:id="i-d9cc1ef85f6b9738-0">
              Mycket har hunnit hända sedan dess. Tidningen Riksdag &amp; Departement
              redovisade nyligen att av 131 löften från alliansen är 101 redan
              genomförda eller på gång. Min förhoppning är att de förslag jag
              här har talat om också snart kommer med på listan för genomförda
              förslag.
            </seg>
          </u>
          <note type="speaker" xml:id="i-337a3f5fc79a0184-0">
            Anf. 126 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-2">
            <seg xml:id="i-d39c595d91b60efc-0">
              Herr talman! Jag trodde ärligt talat att man när det gällde skulle
              uppfylla sina löften. Det var mycket diskussioner om småföretagande
              och småföretagarnas situation i valrörelsen.
            </seg>
            <seg xml:id="i-0118a98831a1a0a9-0">
              Vi har i dag facit på vad som har gjorts efter ett år. Det är
              inte så mycket. Vi kan konstatera att viktiga projekt inte minst
              för kvinnors företagande som Forska och väx har man skurit kraftigt
              i. Vi kan konstatera att arbetsgivaravgiften för de flesta företagen
              har höjts. Vi kan konstatera att regelkrånglet har ökat med 63
              procent det senaste året. Vi kan konstatera att det som skulle
              göra det enklare i offentliga sektorn har knappt påbörjats.
            </seg>
            <seg xml:id="i-fd2620d6102445f6-0">
              Detta är ett kvalificerat sätt att uttrycka att i det här sammanhanget
              har denna regering inte gjort ett enda dugg. När kommer näringspolitiken
              att bli en stor fråga?
            </seg>
          </u>
          <note type="speaker" xml:id="i-cf918a80cafa1a12-0">
            Anf. 127 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-faf65fc3f3cf2e2b-1">
            <seg xml:id="i-72bbdbff6b6abd45-0">
              Herr talman! Jag berättade alldeles nyss att tidningen Riksdag
              &amp; Departement har redovisat att av 131 gemensamma allianslöften
              är 101 genomförda eller på gång. Det är ett fantastiskt gott betyg
              på en regering som har suttit i ett år.
            </seg>
            <seg xml:id="i-5a8efc3e80b6ac0e-0">
              Under de tolv åren före alliansregeringen hände alldeles för
              lite. Det infördes stopplagar, vilket innebar att kvinnor som
              ville göra något inom sina egna respektive expertområden effektivt
              stängdes ute. Alliansregeringen har beslutat att öppna denna möjlighet.
              Nu finns en hel sektor som är öppen för kvinnor.
            </seg>
            <seg xml:id="i-ff698fafebcbbef0-0">
              Det finns problem kvar. Det går inte att lösa allt på ett enda
              år. Jag belyste en del av problemen som jag tycker är viktiga
              att lyfta fram för att vi ska få fler kvinnor.
            </seg>
          </u>
          <note type="speaker" xml:id="i-6a2f4dd840a76286-0">
            Anf. 128 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-3">
            <seg xml:id="i-53bfec276db2620f-0">
              Herr talman! Vi kan konstatera att i riksdagens näringsutskott
              har vi inte haft en enda proposition som har handlat om näringspolitiken
              sedan den borgerliga majoriteten tillträdde.
            </seg>
            <seg xml:id="i-a52a92aea192a763-0">
              Det är naturligtvis jättelätt att inrikta sig på en enda fråga,
              nämligen stopplagen, herr talman. Men behöver inte de kvinnor
              som har andra typer av företag än för sådant som görs inom offentliga
              sektor en näringspolitik som gynnar dem? Det talar Magdalena Andersson
              över huvud taget inte om.
            </seg>
          </u>
          <note type="speaker" xml:id="i-fd6dfc387c68f74c-0">
            Anf. 129 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-faf65fc3f3cf2e2b-2">
            <seg xml:id="i-56ec697d9451b05c-0">
              Herr talman! Avskaffandet av stopplagen behandlades i socialutskottet.
              Den frågan kanske inte hör hemma i näringsutskottet. Det finns
              ett annat förslag till lag som kommer att behandlas i socialutskottet,
              nämligen frågan om fritt val. Människor i omsorgerna ska ges rätt
              att själva kunna välja. Det är något som gynnar den enskilde,
              fritt företagande och kvinnor.
            </seg>
          </u>
          <note type="speaker" xml:id="i-f26a635e943511c4-0">
            Anf. 130 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-12">
            <seg xml:id="i-57bdc27f1edce60f-0">
              Herr talman! Jag delar i mycket Magdalena Anderssons uppfattning
              om företagande, nämligen att även företagare behöver ha ett socialt
              skyddsnät.
            </seg>
            <seg xml:id="i-7f56729901115bc2-0">
              Har Magdalena Andersson en annan uppfattning än sin egen partiordförande?
              För några veckor sedan när Företagarna krävde bättre sociala förmåner
              sade han att själva vitsen med företagande var att ta risker.
              Det skulle inte byggas ut. Jag skulle vilja ha en belysning av
              detta.
            </seg>
            <seg xml:id="i-c0a024c0272c5095-0">
              Sedan fanns ett långt framskridet arbete av hur detta skulle
              ses över. Det lades ned av nuvarande regeringen. Sedan skulle
              en ny utredning göras, men direktiven har fortfarande inte tagits
              fram. Varför tar det tid om detta är en så viktig fråga?
            </seg>
            <seg xml:id="i-e3abfcfd0dc1218c-0">
              Sedan har vi frågan om regelkrånglet. Titta bara på hur det kan
              vara på en bensinmack. Det är olika subventionsgrader om man säljer
              bensin eller korv. Är det att göra det enkelt för företagaren?
            </seg>
            <seg xml:id="i-a9028d1e05e330fe-0">
              Sedan är det frågan om beskattningen. Mikroföretagen har jättestora
              problem med att betala skatt. Vad tänker regeringen göra åt det?
              Ser man mellan fingrarna eftersom det är fråga om företagare?
              Gäller inte lagen lika för alla?
            </seg>
          </u>
          <note type="speaker" xml:id="i-ebe98fba601d04fc-0">
            Anf. 131 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-faf65fc3f3cf2e2b-3">
            <seg xml:id="i-815fe2cd482e4880-0">
              Herr talman! Jag delar uppfattningen att företagande ska innebära,
              och innebär, en viss del risker. Det är en av komponenterna i
              själva företagandet. Men om man ser att det finns något som jag
              inte skulle vilja påstå är en risk utan en orättvisa i trygghetssystemen
              tycker jag att man ska försöka göra något åt det.
            </seg>
            <seg xml:id="i-a1a78213d2bea27c-0">
              Det är bra att den tidigare regeringen, så småningom efter tolv
              år, tyckte att detta kanske ska ses över. Det är glädjande att
              man gjorde det. Man lade fram ett förslag till utredning, som
              behöver skrivas om. Jag ser fram emot ett nytt förslag, som vi
              kanske tillsammans kan vara överens om.
            </seg>
          </u>
          <note type="speaker" xml:id="i-393f91c08070e559-0">
            Anf. 132 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-e172fa7de2c06d73-13">
            <seg xml:id="i-9c2c7c2d9469dcad-0">
              Herr talman! Det ska inte bara skrivas om utan ni vill också
              utreda igen. Men ni kommer inte ens fram med direktiv. Är det
              statsministern som stoppar direktiven eftersom han inte vill ha
              några?
            </seg>
          </u>
          <note type="speaker" xml:id="i-29e8cab00a66432d-0">
            Anf. 133 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-faf65fc3f3cf2e2b-4">
            <seg xml:id="i-2ea4f92044d482af-0">
              Herr talman! Jag tror inte att statsministern skriver direktiv
              till utredningar. Var det så på Sven-Erik Österbergs tid är det
              bara att beklaga. Men så är det inte i alliansregeringen. Det
              sker säkert inom de berörda departementen.
            </seg>
            <seg xml:id="i-56b3e800d629a42f-0">
              Direktiv till utredningar skrivs om. Det är inte särskilt onormalt
              att det är så. Vi ser fram emot bra nya skrivningar, och framför
              allt ser vi fram emot att det blir en förändring så att kvinnor
              också vill driva företag.
            </seg>
          </u>
          <note type="speaker" xml:id="i-3601bacbbd481bf4-0">
            Anf. 134 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-2">
            <seg xml:id="i-03b2c95a8a16369a-0">
              Herr talman! Jag vill tacka för ett mycket bra anförande. Det
              är befriande att höra ett anförande i kammaren som bygger på att
              man tror på företagare, företagandet och friheten som finns i
              skaparkraften.
            </seg>
            <seg xml:id="i-ded11d45f847c540-0">
              Vad tror du att det skulle innebära för kvinnors arbetsmarknad
              nu när vi från alliansens sida är beredda att öppna för kvinnor
              att starta företag inom det som tidigare var en förbjuden och
              inlåst näringsverksamhet? Vi säger att det inte är fult att tjäna
              pengar på att göra människor friska. Det är inte fult att kirurgen,
              sjuksköterskan och undersköterskan får vettigt betalt i ett företag.
              Skulle du kunna utveckla lite vad du tror att det skulle innebära
              för kvinnors möjligheter att utvecklas, driva företag och kompetensutvecklas?
            </seg>
          </u>
          <note type="speaker" xml:id="i-b51a07f16efd3eb5-0">
            Anf. 135 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-faf65fc3f3cf2e2b-5">
            <seg xml:id="i-d992fe72589c7f6b-0">
              Herr talman! Jag tror att det betyder oerhört mycket. Den idé
              man tidigare har haft, där man försökte att få kvinnor att arbeta
              i andra yrkesområden än tidigare, eftersom det var enda chansen
              för dem att göra karriär, ska kanske släppas. I stället måste
              kvinnors expertområden lyftas upp.
            </seg>
            <seg xml:id="i-516622d9c6df74ec-0">
              Vi ser i den ena undersökningen efter den andra att där kvinnor
              finns och där det finns fler arbetsgivare och möjligheter gör
              de också lönekarriär. De får chansen att bli chefer, utvecklas
              och ta sig vidare. För kvinnor och för jämställdheten är avskaffandet
              av stopplagar och öppnandet av hela offentliga sektorn något gott
              och glädjande inför framtiden.
            </seg>
          </u>
          <note type="speaker" xml:id="i-49ffdcb98142e156-0">
            Anf. 136 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-3">
            <seg xml:id="i-4562dab733205dff-0">
              Herr talman! Tack för ett bra svar.
            </seg>
            <seg xml:id="i-0e0e85135516bacf-0">
              Jag har tittat mycket på frågan om hur vi kan få ett mer jämställt
              näringsliv utan att tvinga företagen till kvotering eller andra
              typer av tvångslagstiftning. Jag har tittat på vårdföretagen där
              kvinnor får tyngre chefspositioner och lär sig ett vd-skap. Tror
              du att det skulle bli en positiv sidoeffekt till andra företag,
              det vill säga att en kvinna som har drivit ett vårdföretag och
              lärt sig chefskapet inom företagande också skulle kunna gå till
              andra verksamheter och därmed bättra på jämställdheten i näringslivet
              utan tvångslagstiftning?
            </seg>
          </u>
          <note type="speaker" xml:id="i-c686d7b69914776b-0">
            Anf. 137 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-faf65fc3f3cf2e2b-6">
            <seg xml:id="i-f0aabf9e24a6a4e6-0">
              Herr talman! Jag har fått precis samma signaler som Fredrick
              Federley har fått. Det krävs kvinnor på mellanchefsnivå och ledningsnivå
              i olika företag som en rekryteringsbas framöver. Det har funnits
              för få av den sorten i det privata näringslivet. Med en öppnad
              marknad kommer det att finnas fler. Det är bra för kvinnor över
              huvud taget och för näringslivet.
            </seg>
          </u>
          <note type="speaker" xml:id="i-6d972a0cd8457976-0">
            Anf. 138 AGNETA GILLE (s):
          </note>
          <u who="agneta_gille_fdd01f" xml:id="i-92a792d30a58519f-2">
            <seg xml:id="i-25b091d1f0881fd7-0">
              Herr talman! Jag vill ta tillfället i akt att återkomma till
              frågan om de deltidsarbetande kvinnorna. Det är kvinnor i omsorgen,
              i handeln, i hotell- och restaurangbranschen kvinnor som på alla
              sätt försöker att få ett heltidsjobb igen men som inte lyckas.
            </seg>
            <seg xml:id="i-c999a59f24664522-0">
              Jag har själv arbetat i omsorgen. Jag har arbetat på dagis och
              i sjukvården. Jag är barnskötare. Jag har erfarenhet av problematiken
              med att alltid försöka se till att få en fast tjänst och med så
              hög sysselsättningsgrad som möjligt.
            </seg>
            <seg xml:id="i-2ae46c25b8e0f2c0-0">
              Att den borgerliga regeringen då riktar ett så hårt slag mot
              de deltidsarbetande kvinnorna är för mig helt oförståeligt. Det
              är en skam i Sverige i dag, tycker jag, att belasta de deltidsarbetande
              kvinnorna med att de enbart får stämpla i 75 dagar och därefter
              blir utstämplade. De kanske blir tvingade att gå ut i heltidsarbetslöshet
              eller till ett arbete på annan ort och tvingade att bryta upp
              från sitt boende med familjen.
            </seg>
            <seg xml:id="i-0c892e7156e2cc51-0">
              När jag jobbade fackligt i Svenska Kommunalarbetareförbundet
              jobbade vi hela tiden för att få fler i heltidsarbete. Vi försökte
              hitta kombinationstjänster och försökte sätta press på arbetsgivaren.
            </seg>
            <seg xml:id="i-44ff689a9af6dab1-0">
              I förslaget som alliansen och högerregeringen lägger fram slår
              man bara mot dem som är deltidsarbetande. Det är de som ska stå
              för hela kakan. Man gör en besparing med 4 miljarder kronor. Det
              är en oerhörd besparing som riktas enbart mot kvinnorna. Sedan
              säger man att nu kommer arbetena, nu kommer heltiderna i kommuner
              och landsting. Och det kanske är så att de i alla fall ökar i
              antal i kommuner och landsting. Men se hur det ser ut i handeln!
              Se hur det ser ut i hotell- och restaurangbranschen! Se hur det
              ser ut på McDonalds där ungdomarna jobbar! Det är inga heltider,
              utan det är uppdelat i deltidsarbeten, och arbetsgivaren har inte
              heller någon vilja att göra dem till heltider.
            </seg>
            <seg xml:id="i-f13573c67ad700b6-0">
              Därför har vi socialdemokrater tillsammans med Miljöpartiet och
              Vänsterpartiet jobbat för att få en lag om att det nu ska finnas
              en möjlighet att få heltid för dem som vill, alltså att heltid
              ska vara en rättighet och deltid en möjlighet.
            </seg>
            <seg xml:id="i-beb46e564f552a06-0">
              Det är skrämmande att läsa om de kvinnor och även män i tidningen
              Kommunalarbetaren som känner att de blir helt utsatta av det nya
              förslaget från högeralliansen. Flera säger: Det är fruktansvärt.
              Jag har jobbat heltid. Jag har haft vikariat. Men nu när jag skulle
              fortsätta får jag bara deltid och inget annat. Jag som är ensamstående
              med barn får rätt till ersättning i 75 dagar. Därefter får jag
              gå på socialbidrag. Det är det som kommer att bli resultatet när
              man tar från dem som har det väldigt svårt, de som är utsatta.
            </seg>
            <seg xml:id="i-9961b3066885d39c-0">
              4 miljarder är oerhört mycket pengar som dras från de deltidsarbetande
              kvinnorna. De pengarna ska användas till den välbärgade överklassen.
              Det är på den som den här högerregeringen satsar pengar.
            </seg>
            <seg xml:id="i-b05891c5fb6050f1-0">
              Jag mötte ett par som har ett fantastiskt hus. När de insåg att
              de skulle få över 50 000 kronor mer per år att spendera på grund
              av att fastighetsskatten förändras och förmögenhetsskatten tas
              bort skrattade de och sade: Det är jättebra för oss, för vi känner
              att vi behöver rusta vår tennisbana. Det är alltså de deltidsarbetande
              kvinnorna som ska betala rustningen av överklassens tennisbanor.
            </seg>
            <seg xml:id="i-093553ca44ec9315-0">
              Vi kunde också se en kvinna på tv som sade: Skattesänkningarna
              gör att vi får över 50 000 kvar. Det gör att vår familj kan göra
              ytterligare en långresa, och det är bra för oss.
            </seg>
            <seg xml:id="i-a8560186bd77cdfd-0">
              Det är de deltidsarbetande kvinnorna som ska gå till socialen
              som ska finansiera detta. Jag tycker att det är skamligt. Det
              är förfärligt att vi i Sverige ska uppleva detta. Det är en högerregering
              som tar från dem som inte har för att ge till dem som är väldigt
              välbärgade.
            </seg>
            <seg xml:id="i-09d59e380eca09e5-0">
              Deltidsproblematiken är en svår nöt att knäcka. Men knäck inte
              de deltidsarbetande! Försök att sätta press på arbetsgivarna i
              stället.
            </seg>
          </u>
          <note xml:id="i-b7a8fba96ec4ba57-0">
            I detta anförande instämde Marina Pettersson och Anneli Särnblad
            (båda s).
          </note>
          <note type="speaker" xml:id="i-4301a4e4870c97f0-0">
            Anf. 139 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-4">
            <seg xml:id="i-684fa58fe6ad8fbb-0">
              Herr talman! Det känns ganska tydligt att Agneta Gille slåss
              med sina egna demoner. Nu kommer jag inte ihåg exakt vilken kommun
              den kvinna som du citerade kom från. Men jag kan ana att det kanske
              är en kommun där Socialdemokraterna har styrt ganska länge, att
              det också är en kommun där många ledande socialdemokrater har
              varit aktiva inom Kommunalarbetareförbundet. Ni har haft regeringsinnehavet
              i tolv års tid, men ni har inte kunnat åtgärda detta. Det här
              kommer som en baksmälla nu när jobben kommer och vi också öppnar
              för och har en positiv inställning till att vi får flera företag
              och flera fria verksamheter inom omvårdnadssektorn och sjukvårdssektorn.
            </seg>
            <seg xml:id="i-b73a7704d3b2bff8-0">
              Jag har jobbat inom LSS-omsorgen, både på gruppboende och i dagverksamhet,
              och har sett problemet med att få ihop scheman. Jag har också
              kunnat se hur man i andra delar av landet haft en öppnare attityd
              än man hade i min dåvarande hemkommun till att knoppa av och starta
              eget för kvinnor som fick egenmakt och kunde lägga sina scheman
              så att de passade dem själva. Men jag har också sett hur Socialdemokraterna
              har försökt att stoppa det här på alla tre nivåer.
            </seg>
            <seg xml:id="i-f0517df3d193b5cb-0">
              Varför har ni vaknat upp just nu efter valet och inte tidigare?
            </seg>
          </u>
          <note type="speaker" xml:id="i-ba93b24b39540974-0">
            Anf. 140 AGNETA GILLE (s) replik:
          </note>
          <u who="agneta_gille_fdd01f" xml:id="i-92a792d30a58519f-3">
            <seg xml:id="i-2a584ff811263a84-0">
              Herr talman! Men, Fredrick Federley, den statistik som finns
              när det gäller olika kommuner visar att de inte alltid har en
              socialdemokratisk ledning. Det är väldigt olika. Jag ska erkänna
              att vissa borgerligt styrda kommuner har haft framgång. Men man
              har också haft en fantastisk framgång när det gäller deltidsproblematiken
              i vissa socialdemokratiskt styrda kommuner. Det finns alltså bådeoch,
              så det går inte att dra en linje och säga att det är på det ena
              eller det andra sättet.
            </seg>
            <seg xml:id="i-3f294cc6f1fc70d5-0">
              Jag erkänner att vi från socialdemokratisk sida i kommunerna
              skulle ha gjort mer för att se till att deltidsproblematiken raderades
              bort. Men det jag vill trycka på är att det inte bara handlar
              om kommuner och landsting som arbetsgivare utan om många andra
              arbetsgivare. Vad tycker du själv när du ser på handeln? Vad ska
              du säga till Handels deltidsarbetande kvinnor när de inte får
              stämpla i mer än 75 dagar? Det skulle jag vilja ha svar på av
              dig, Fredrick Federley.
            </seg>
          </u>
          <note type="speaker" xml:id="i-1bae7693fde8c72a-0">
            Anf. 141 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-5">
            <seg xml:id="i-c4b8121cd0345145-0">
              Herr talman! Återigen vill ni från Socialdemokraternas sida inte
              svara på varför ni under tolv år av maktinnehav i Sverige här
              i kammaren, i kommuner och landsting och så klart med total kontroll
              över fackförbunden inte har lyckats göra något åt detta. Men vi
              är tacksamma från alliansens sida för att ni sätter så stor tilltro
              till att vi ska kunna lösa detta. Och, tro mig, vi jobbar på att
              lösa det men inte med samma medel som ni.
            </seg>
            <seg xml:id="i-690b282f087cb4e0-0">
              Vad var det i er politik som gjorde att vi fick så många deltidsarbetande
              kvinnor i Sverige som blev tvungna att stämpla för att få sin
              ekonomi att gå ihop?
            </seg>
          </u>
          <note type="speaker" xml:id="i-77324875d239c5df-0">
            Anf. 142 AGNETA GILLE (s) replik:
          </note>
          <u who="agneta_gille_fdd01f" xml:id="i-92a792d30a58519f-4">
            <seg xml:id="i-c412d32b89e840d2-0">
              Herr talman! Tilltron till er regering sätter jag inte någon
              peng på alls, kan jag klart deklarera. Ni riktar er enbart mot
              de deltidsarbetslösa. Vad har ni vidtagit för åtgärd för att komma
              åt deltidsproblematiken?
            </seg>
            <seg xml:id="i-29b5f1b242fcb7f7-0">
              Du svarade inte på min fråga om vad som ska hända med Handels
              deltidsarbetande kvinnor. Ni vidtar inte en enda åtgärd för att
              komma åt problematiken med deltidsarbete. Vi gjorde det. Det tog
              tid. Vi har nu arbetat fram ett förslag om att det ska finnas
              en rättighet till heltid och inget annat.
            </seg>
          </u>
          <note type="speaker" xml:id="i-55df8a0ecc127a01-0">
            Anf. 143 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-b29f8527a7864ace-24">
            <seg xml:id="i-1e7ecb7f5c59792a-0">
              Herr talman! Agneta Gille är väldigt duktig på att med dimridåer
              lägga ut en hotbild som inte visar den verklighet som faktiskt
              gäller. Det medverkar till att öka oron hos framför allt kvinnor
              som är deltidsarbetslösa.
            </seg>
            <seg xml:id="i-cedee04770838119-0">
              Det är en stor andel människor som i dag är deltidsarbetslösa,
              vilket för dem är ett ekonomiskt problem liksom det är för samhället.
              Men det är ju inte så att vi tar bort ersättningsdagarna. Det
              finns 75 dagar kvar, vilket kan innebära att det är minst ett
              år eller mer beroende på hur man gör.
            </seg>
            <seg xml:id="i-4017ddd5988afd32-0">
              Vi har också sett att arbetsgivare har utnyttjat att de kan stämpla
              upp och därför inte gett heltidsanställning. Nu ökar trycket på
              att omorganisera.
            </seg>
            <seg xml:id="i-772562692ed91237-0">
              Det har till och med varit så att en del har känt att det rent
              mentalt har varit okej att stämpla upp för att orka med arbetet
              hemma medan kollegan som jobbar deltid inte har haft den möjligheten.
              Var ligger rättvisan i det?
            </seg>
          </u>
          <note type="speaker" xml:id="i-38587ba67f5f3d92-0">
            Anf. 144 AGNETA GILLE (s) replik:
          </note>
          <u who="agneta_gille_fdd01f" xml:id="i-92a792d30a58519f-5">
            <seg xml:id="i-e85c66822bed63d0-0">
              Herr talman! När jag träffade en kvinna från Handels på ett arbetsplatsbesök
              för ett tag sedan frågade jag henne om svårigheten när det gäller
              deltid, för hon hade deltid. Jag sade att allians- och högerregeringens
              svar är att nu sätter den anställde press på arbetsgivaren.
            </seg>
            <seg xml:id="i-382b46b99da0ef2d-0">
              Kan du, Catharina Elmsäter-Svärd, ge ett exempel på när den anställde
              har pressat arbetsgivaren utan att ha en facklig organisation
              i ryggen och ensam stått mot arbetsgivaren och sagt att om man
              inte blir anställd på heltid så slutar man, eller vad?
            </seg>
            <seg xml:id="i-fc8920a1c85b8626-0">
              Den pressen funkar inte fullt ut, och det fick jag verkligen
              bevis för från den kvinnan jag mötte. Hon hade inget att sätta
              emot sin arbetsgivare. Ville hon inte jobba kvar fanns det flera
              andra som ville jobba där och det till 62 procent och inget annat.
            </seg>
          </u>
          <note type="speaker" xml:id="i-e7adbe46e872ccb4-0">
            Anf. 145 CATHARINA ELMSÄTER-SVÄRD (m) replik:
          </note>
          <u who="unknown" xml:id="i-b29f8527a7864ace-25">
            <seg xml:id="i-82a3c0ac9fc3c08f-0">
              Herr talman! Det vi har sett under det senaste året är att det
              har kommit fler arbeten, inte minst i den privata sektorn. Det
              har oftast varit heltidsanställningar.
            </seg>
            <seg xml:id="i-36729dbeffa3371a-0">
              Den stora boven är väl snarare den offentliga sektorn där vi
              har ett politiskt ansvar. Det kanske inte är hot alla gånger,
              men det handlar om en balans. Har företagen möjlighet att anställa
              deltidsarbetslösa med nystartsjobb har vi gett ett incitament
              att med en kompensation med lägre arbetsgivaravgifter göra det
              möjligt att anställa fler personer på heltid. Det måste väl ändå
              vara bra.
            </seg>
          </u>
          <note type="speaker" xml:id="i-e3472e9b48e30197-0">
            Anf. 146 AGNETA GILLE (s) replik:
          </note>
          <u who="agneta_gille_fdd01f" xml:id="i-92a792d30a58519f-6">
            <seg xml:id="i-111ec431acb42562-0">
              Herr talman! Alla beslut måste leda till en lösning där de deltidsarbetslösa
              får jobba mer. Det är vad dessa, oftast kvinnor, vill. Det är
              därför vi ska försöka hitta så bra lösningar som möjligt. Men
              jag tror inte att nystartsjobben löser hela problematiken. Man
              måste ha en lag om att det finns en rätt till heltid. Jag tror
              inte på kortsiktiga lösningar.
            </seg>
          </u>
          <note type="speaker" xml:id="i-9c47aa589f08d953-0">
            Anf. 147 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-4">
            <seg xml:id="i-d2fe329b262ed983-0">
              Herr talman! Tack för ett bra och inspirerande anförande från
              Agneta Gille!
            </seg>
            <seg xml:id="i-69c0d63dea6346b1-0">
              Under det sista året som Socialdemokraterna regerade med stöd
              av Miljöpartiet och Vänstern kom 93 000 nya jobb till. I dag har
              vi en högerregering, och vi kan konstatera att 350 000 har gått
              ur a-kassan.
            </seg>
            <seg xml:id="i-e897e07722f89294-0">
              I går sade näringsministern i sitt anförande att hon hade varit
              i Åre och konstaterat att det var så många som hade fått heltidsjobb
              bland annat på grund av regeringens åtgärder. När jag kontrollerade
              detta med den största a-kassan på orten, nämligen Hotell och Restauranganställdas
              a-kassa, kunde de inte avläsa något av detta.
            </seg>
            <seg xml:id="i-b8035c04a721342a-0">
              Har Agneta Gille sett något sådant i de siffror som har redovisats,
              nämligen att deltidsarbetslösheten har blivit lägre på grund av
              regeringens åtgärder?
            </seg>
          </u>
          <note type="speaker" xml:id="i-66f65308da35fbc1-0">
            Anf. 148 AGNETA GILLE (s) replik:
          </note>
          <u who="agneta_gille_fdd01f" next="cont" xml:id="i-856fd9dc0134e18c-0">
            <seg xml:id="i-a2880bae4528548c-0">
              Herr talman! Nej, inte enligt de siffror som jag har tittat på
              och gått igenom för att följa frågan. Jag har jobbat med denna
              fråga i himla många år, både fackligt och politiskt. Vi kan inte
              se att det har gett de resultat som regeringen vill påstå.
            </seg>
            <seg xml:id="i-9467027e4637bda6-0">
              Vad som skrämmer mig är att vi kommer att se att socialbidragen
              kommer att öka när man inte har möjlighet att få heltid och inte
              heller möjlighet att stämpla upp.
            </seg>
            <seg xml:id="i-e725974aed8b63fd-0">
              Vi kan inte se att högerregeringens politik har gett något resultat
              i dag. Det enda som kommer att ske är att de deltidsarbetslösa
              kommer att bli tvingade att gå på socialbidrag om det inte finns
              något annat.
            </seg>
          </u>
          <note xml:id="i-c576ed548410ad4e-0">
            Anf. 149 HELENA RIVIÈRE (m):
          </note>
          <u who="agneta_gille_fdd01f" prev="cont" xml:id="i-513652b4920e775f-0">
            <seg xml:id="i-b7a73b8eb30ad74a-0">
              Herr talman! Vi lever i ett land av systemförsörjda. Vi lever
              i Göran Persson-land, i ett land där Göran Perssons anda lever
              kvar och där relationerna mellan väljare och politik är en relation
              om pengar.
            </seg>
            <seg xml:id="i-87bc72b74fce1252-0">
              Mona Sahlin talade om plikten, men hon säger rätt och plikt i
              den ordningen. Det är fel ordning, och det är en farlig ordning.
            </seg>
            <seg xml:id="i-4de93ca32899ba92-0">
              Det som är farligt kan man se på blanketten på vilken invandrare
              ansöker om svenskt medborgarskap. Där får de frågan hur de försörjer
              sig. De får ett antal svarsalternativ, och de alternativen är
              som följer: genom arbete, företagande, a-kassa, försäkringskassa,
              socialbidrag, studiebidrag, annat bidrag. Budskapet är det farliga
              på blanketten. Budskapet säger att arbete och bidrag går på ett
              ut.
            </seg>
            <seg xml:id="i-266033bd1b3563c4-0">
              Socialdemokraterna kan inte skilja på att försörja sig och att
              bli försörjd. Synonymen till egen försörjning är att tjäna sitt
              uppehälle. Det aktiva försörja sig har en moralisk implikation
              som det passiva bli försörjd inte har. Försörjd ska man bara bli
              vid behov om man är oförmögen att arbeta eller är sjuk.
            </seg>
            <seg xml:id="i-e65c6d935c69dd5b-0">
              Vi i alliansen betonar det egna ansvaret och plikten att göra
              rätt för sig. Vi måste tänka om och uppmana människor att ge tillbaka
              till välfärdsstaten genom arbete.
            </seg>
            <seg xml:id="i-933394a5d85e715f-0">
              Blanketten ska vi ändra, herr talman. Vi ska fråga om man försörjer
              sig eller blir försörjd.
            </seg>
          </u>
          <note type="speaker" xml:id="i-60a1ceb069421cff-0">
            Anf. 150 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-8cbe064ed7d7de9d-0">
            <seg xml:id="i-160b4c8f9f951365-0">
              Herr talman! Vart tog borgarnas utlovade jämställdhet vägen?
              Villkoren i arbetslivet är avgörande för jämställdheten. Men arbetslivet
              är långt ifrån jämställt, och borgarna ser till att det gång på
              gång blir sämre för kvinnorna.
            </seg>
            <seg xml:id="i-da198c76243816ea-0">
              Klass- och könsmönster på arbetsmarknaden är tydliga. De allra
              sämsta villkoren har unga LO-tjejer. Vi ser detta när det gäller
              trygghet i anställningar, rätten till heltid och makt och inflytande
              i arbetet och över arbetstidens förläggning. Visstidsanställningarna
              har ökat markant. Över en halv miljon människor har någon form
              av tidsbegränsad anställning. Vanligast är det bland unga kvinnor.
              Hela 70 procent av de vikariatsanställda är kvinnor.
            </seg>
            <seg xml:id="i-7e3a8fedd9ffc211-0">
              Vi socialdemokrater strävar efter goda villkor på arbetsmarknaden
              oavsett kön eller ålder. Vi vill också att den offentliga arbetsgivaren
              ska gå före som en god förebild. Vi socialdemokrater hade också
              beslutat om en reform för ökad trygghet för visstidsanställda
              som den borgerliga regeringen redan rivit upp.
            </seg>
            <seg xml:id="i-6b9e0bcbd5bdd8ea-0">
              Herr talman! 200 000 personer är ofrivilligt deltidsarbetslösa.
              Majoriteten är kvinnor. Att 42 procent av kvinnorna jobbar deltid
              innebär att främst kvinnor, trots att de har arbete, inte har
              en lön som räcker till den egna försörjningen. Vi socialdemokrater
              tycker att arbetsgivarna har haft tillräckligt lång tid på sig
              för att fixa heltider, men de har tyvärr inte lyckats med det.
              Heltidsfrågan är därför en av de viktigaste pusselbitarna som
              måste komma på plats för en jämställd arbetsmarknad.
            </seg>
            <seg xml:id="i-5fae8e65fbfe6afc-0">
              Vi socialdemokrater vill lagstifta för rätten till heltid. Då
              kan vi se att många kvinnor som är låginkomsttagare garanteras
              flera tusenlappar mer i plånboken och en större möjlighet att
              kunna försörja sig själva hela livet. Den moderatledda regeringen
              sade att låginkomsttagarna skulle få en tusenlapp extra i månaden
              i plånboken, och sedan höjde de så många avgifter att det faktiskt
              inte blev särskilt mycket kvar till just låginkomsttagarna.
            </seg>
            <seg xml:id="i-91c1577e4d8ae7d6-0">
              70 procent av den borgerliga budgeten går till de 30 procent
              som har de högsta inkomsterna, alltså männen. De gynnas alltid
              av sänkt förmögenhetsskatt, borttagen eller sänkt fastighetsskatt
              och jobbavdrag. Någon måste ju betala detta. Vad säger borgarna
              då? Jo, den här gången ska det bli de deltidsarbetslösa.
            </seg>
            <seg xml:id="i-e46c30af79c5114c-0">
              Borgarnas lösning på deltidsarbetslösheten är att begränsa möjligheten
              att få a-kassa om man är deltidsarbetslös. Detta slår extra hårt
              mot kvinnor. Dessutom får man ytterligare två karensdagar innan
              man kan få a-kassa.
            </seg>
            <seg xml:id="i-d6ecc96a7c487f14-0">
              Statsminister Fredrik Reinfeldt var tydlig i partiledardebatten
              i går när det gäller hur han ser på deltidsarbetslöshet: Den är
              en självvald arbetstidsförkortning, eller man ser det som bekvämt
              att få arbetstidsförkortning på detta sätt. Det är den moderatledda
              regeringens syn på deltider och på hur arbetsmarknaden ser ut
              för kvinnor.
            </seg>
            <seg xml:id="i-579e2433cdd04a3b-0">
              En budget för gubbar och att kvinnor och barn får vänta kunde
              man läsa på ledarsidan i Aftonbladet efter att borgarna hade presenterat
              sin budget. Detta är hushållsnära tjänster ett exempel på. Man
              ska som högavlönad man köpa sig fri från det oavlönade arbetet
              i hemmet. Vem ska ta de nya städjobben på deltid? Är det de lågavlönade
              kvinnorna som ska dubbelarbeta för att de inte klarar av sin ekonomi
              när de inte får heltid eller möjlighet till deltidsersättning
              från a-kassan?
            </seg>
            <seg xml:id="i-5b52b27005df03db-0">
              Som om inte detta är nog införs ett vårdnadsbidrag på några tusenlappar
              i månaden, som ska ges till människor för att de inte arbetar
              för att kvinnor ska missa år av utveckling i arbetslivet och få
              sämre löneutveckling, minskade karriärmöjligheter och lägre pensioner.
              Och papporna slipper eller får inte ta mer delat ansvar för hem
              och familj. Det är ett bidrag som dessutom riskerar att urholka
              och minska resurserna till förskolan och förstärka gamla könsroller
              som hör till historien.
            </seg>
            <seg xml:id="i-708d702da081ba71-0">
              Som om det inte vore nog att man tar resurser från förskolan
              för att införa vårdnadsbidraget ska man ge mer arbetsuppgifter
              till den personal som finns där och som många gånger redan har
              en alldeles för tuff arbetsmiljösituation. Nu ska förskolepersonalen
              bli poliser och intyga att föräldrarna inte fuskar till sig pengar
              genom att skriva intyg till Försäkringskassan. Kvinnor kan, heter
              det, men någon måtta måste det väl ändå vara på vad vi kvinnor
              ska finna oss i?
            </seg>
            <seg xml:id="i-54335edeaa3a45d7-0">
              Herr talman! Borgarnas politik är en spark mot alla de kvinnor
              och män som har kämpat för rätten till allmän och bra barnomsorg
              och ökad jämställdhet i arbetslivet.
            </seg>
          </u>
          <note type="speaker" xml:id="i-22b6147a6fee61d7-0">
            Anf. 151 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-6">
            <seg xml:id="i-b264cc2d831e4e24-0">
              Herr talman! Om borgarnas politik är en spark på människor så
              är det en spark uppåt. Det är en spark till arbete, till mer pengar
              kvar i plånboken och till en tryggare tillvaro.
            </seg>
            <seg xml:id="i-d057c5cadb64ebb1-0">
              Det är skönt att höra att Ann-Christin eftersträvar bättre villkor
              på arbetsmarknaden. Varför strävade ni inte lite mer när ni hade
              regeringsmakten i tolv år? Ni hade makten i kommuner och landsting,
              och ni hade fackförbunden bakom er. Är det inte så att er strävan
              väcktes till liv förra året, när ni förlorade regeringsinnehavet?
            </seg>
            <seg xml:id="i-9cd8f76adf4daa13-0">
              Om ni inte får med detta i lagstiftningen vilket ni inte kommer
              att få med den nuvarande majoriteten i kammaren kan ni väl vända
              er till era kommunalråd, till exempel Ilmar Reepalu i Malmö, och
              förorda att man där inför lokal rätt till heltid i de kommunala
              verksamheterna? Tror du verkligen att alla kommer att få gå upp
              till heltid? Jag tror att det innebär att en hel del människor
              får gå till arbetslöshet medan andra går till heltid. Hur tror
              du att man ska klara schemaläggningen i omsorg, där det behövs
              mer tid på morgonen och på kvällen medan det är lindrigare arbete
              på dagen?
            </seg>
          </u>
          <note type="speaker" xml:id="i-0526ca086e3670a6-0">
            Anf. 152 ANN-CHRISTIN AHLBERG (s) replik:
          </note>
          <u who="ann-christin_ahlberg_67b131" xml:id="i-8cbe064ed7d7de9d-1">
            <seg xml:id="i-7687b0ef72822aeb-0">
              Herr talman! Jag ska upplysa Fredrick om att vi redan hade startat
              en förbättring av arbetslivet. Detta med visstidsanställningar
              fanns med i ett lagförslag som vi redan hade fattat beslut om
              och som ni drog tillbaka innan det ens hann börja gälla. Visst
              gjorde vi någonting.
            </seg>
            <seg xml:id="i-9aea561fce5c09c7-0">
              När det gäller heltider gav vi arbetsmarknadens parter chansen
              att fixa detta. När vi såg att det tog alltför lång tid sade vi
              att vi måste gå fram med lagstiftning. Det gjorde vi också. Den
              var färdig att läggas fram strax före valet. Men tyvärr föll inte
              valet på vår sida.
            </seg>
          </u>
          <note type="speaker" xml:id="i-5f644895062aef04-0">
            Anf. 153 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-7">
            <seg xml:id="i-ce9d0e5597703693-0">
              Herr talman! Det är ett under av passivitet som du uppvisar,
              Ann-Christin. Under 22 av de senaste 27 åren har ni haft regeringsmakten.
              Det enda ni har hunnit göra är att ni fem i tolv, då ni känner
              att ni håller på att förlora makten över Sverige och ser att väljarna
              inte längre vill stödja er arbetslöshetspolitik som förpassar
              människor till ett enormt utanförskap, börjar jobba för den lagstiftning
              som ni tror är rätt och riktig.
            </seg>
            <seg xml:id="i-f20c8c602c8ca7a9-0">
              Jag tror inte på något sätt att den är rätt och riktig. Du har
              fortfarande inte förklarat hur detta leder till heltid för alla.
              Jag tror att det leder till arbetslöshet för ganska många.
            </seg>
          </u>
          <note type="speaker" xml:id="i-5ba863871ef363ca-0">
            Anf. 154 ANN-CHRISTIN AHLBERG (s) replik:
          </note>
          <u who="ann-christin_ahlberg_67b131" xml:id="i-8cbe064ed7d7de9d-2">
            <seg xml:id="i-c7cf4b6d16015f04-0">
              Herr talman! Heltider till alla kanske man aldrig kan få, eftersom
              alla inte vill jobba heltid. Men heltid ska vara en möjlighet
              för den som vill. Vi vet att kvinnor vill många gånger jobba heltid
              men får inte jobba heltid. Det är det som är skillnaden.
            </seg>
            <seg xml:id="i-cf3d23e7d9a4e31a-0">
              Även kvinnor måste få välja att ha en heltidstjänst. Också kvinnor
              måste kunna välja att ha möjlighet att försörja sig i förvärvslivet
              och ha möjlighet att få en rimlig pension.
            </seg>
          </u>
          <note type="speaker" xml:id="i-13c0fbd694401fff-0">
            Anf. 155 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-0">
            <seg xml:id="i-89ceff347d7f199f-0">
              Herr talman! Ann-Christin Ahlberg, du har gett en fantastisk
              beskrivning av vad som har blivit resultatet av tolv års s-styre.
              Vi har en dåligt fungerande jämställdhet. Vi har offentliganställda,
              speciellt kvinnor, som jobbar deltid. Vi har pratat om lagstiftning
              om rätt till heltid, men vi har inte fått det. Vi har ett samhälle
              där männen jobbar heltid i butikerna medan kvinnorna jobbar deltid.
            </seg>
            <seg xml:id="i-5108761ae5769f55-0">
              Kan det inte vara så att mycket av regleringarna som gäller deltidsstämpling
              kan vara förklaringen till att så många kvinnor jobbar deltid?
              Kan det inte vara så att man organiserar schemat på ett sådant
              sätt att det går att täcka in det med deltid eftersom man vet
              att den anställde i alla fall klarar sin livssituation genom att
              stämpla upp till heltid?
            </seg>
          </u>
          <note type="speaker" xml:id="i-5fe51851e3e9fef7-0">
            Anf. 156 ANN-CHRISTIN AHLBERG (s) replik:
          </note>
          <u who="ann-christin_ahlberg_67b131" xml:id="i-8cbe064ed7d7de9d-3">
            <seg xml:id="i-0a90ef0e15120f0a-0">
              Herr talman! Det är bara beklagligt att se att deltidsproblematiken
              finns bara hos den enskilda kvinnan som inte får heltid. A-kassan
              ger faktiskt inte möjlighet för alla deltidsanställda kvinnor
              att få a-kassa. Det är väldigt många kvinnor som aldrig har kvalificerat
              sig för att få a-kassa fastän de jobbar deltid.
            </seg>
            <seg xml:id="i-9771f094f57d4dec-0">
              Arbetsgivarna har väl inte gjort tillräckligt mycket för att
              se till att hitta de rätta lösningarna och skapa heltidstjänster
              för kvinnorna i den privata och offentliga sektorn. De lösningarna
              finns. Det finns arbetsgivare som har varit duktiga på att göra
              detta, men de är alldeles för få.
            </seg>
          </u>
          <note type="speaker" xml:id="i-fedf228380666b6d-0">
            Anf. 157 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-1">
            <seg xml:id="i-aa3b2280499b450e-0">
              Herr talman! Jag tänker tillbaka på min tid i min gamla hemkommun
              som företrädare för oppositionen. Då satt jag vid ett antal tillfällen
              med det socialdemokratiska kommunalrådet och diskuterade schemaläggning
              av tjänsterna inom äldreomsorgen, i synnerhet kvinnligt anställda.
              En av de saker som ofta kom upp var att man måste ha ett schema
              som var anpassat till de anställdas deltidsstämpling i a-kassan
              så att de var berättigade till a-kassa.
            </seg>
          </u>
          <note type="speaker" xml:id="i-f044f6ccd1e48513-0">
            Anf. 158 ANN-CHRISTIN AHLBERG (s) replik:
          </note>
          <u who="ann-christin_ahlberg_67b131" xml:id="i-8cbe064ed7d7de9d-4">
            <seg xml:id="i-aadee43f366b8829-0">
              Herr talman! Det är bara att beklaga att du som politiker har
              gjort så lite i din hemkommun och inte sett till att dessa kvinnor
              har fått ett sådant arbetstidsschema att de kan jobba drägligt
              och att man inte har sett till att det är bra och utvecklande
              verksamhet utan bara stirrat sig blind på a-kassan och deltidsproblematiken
              på det sättet.
            </seg>
            <seg xml:id="i-134d10bda6bfc5c3-0">
              Schematekniskt finns det mycket mer möjligheter att faktiskt
              göra om deltidstjänster till heltidstjänster, men viljan måste
              finnas.
            </seg>
          </u>
          <note type="speaker" xml:id="i-dc6f19254b9c1aaa-0">
            Anf. 159 LARS-ARNE STAXÄNG (m):
          </note>
          <u who="lars-arne_staxang_7e1436" xml:id="i-99b643e08722cabe-0">
            <seg xml:id="i-6097944fc3ed2b58-0">
              Herr talman! Alliansregeringen har nu i stark högkonjunktur med
              en rad åtgärder fått i gång arbetsmarknaden ordentligt. Inte sedan
              1960-talet har jobben strömmat till som nu. Sysselsättningen har
              ökat med ca 200 000 personer i Sverige, och utanförskapet har
              minskat med 175 000 personer. Ungdomsarbetslösheten i Sverige
              minskar nu faktiskt snabbast i hela Europa. Då räknar vi självklart
              även med personer både i och utanför åtgärder. I det socialdemokratiska
              Sverige räknar man fortfarande bara de öppet arbetslösa. De andra
              finns inte, i alla fall inte i sådan här statistik.
            </seg>
            <seg xml:id="i-fe78a39f6b9231a9-0">
              I min valkrets hemma i Bohuslän har arbetslösheten halverats
              från september 2006 till september 2007. Det är alltså ännu bättre
              än rikssiffrorna. Då talar vi om både äldre och ungdomar. Det
              är fantastiskt bra siffror. Därtill har den nya reformen med nystartsjobb
              gett nästan 12 000 människor i Sverige möjlighet att komma tillbaka
              till arbetsmarknaden. Dessa människor har stått mycket långt från
              arbete. Det som är så positivt är att alliansregeringen har lyckats
              få dessa människor från långtidsarbetslöshet och utanförskap rakt
              in på den riktiga arbetsmarknaden.
            </seg>
            <seg xml:id="i-09e84864d8aebea8-0">
              Enligt Ams egna siffror har arbetslösheten i riket minskat med
              hela 20 procent, detta trots att människor i olika program och
              åtgärder har minskat till hälften jämfört med tidigare år. Det
              som fortfarande känns bekymmersamt är de människor som har sjuk-
              och aktivitetsersättning. Det har skett en minskning av antalet,
              men fortfarande är det stort. Därför är det jobb som socialförsäkringsministern
              har startat viktigt, så att det kan vidtas en rad åtgärder för
              att återföra även dessa människor till arbetsmarknaden. Där är
              nyfriskjobben ett viktigt alternativ.
            </seg>
            <seg xml:id="i-6a1a942eff967fd0-0">
              Det är också viktigt att komma ihåg att det bakom alla dessa
              arbetslöshetssiffror finns riktiga människor av kött och blod.
              Därför är det så roligt att ibland få höra vittnesmål från människor
              som nu äntligen hittat sin tillvaro och fått ett riktigt jobb.
              Det går inte att ta miste på den enorma glädje som det innebär
              att få vara medräknad igen och kunna försörja sig själv. Detta
              tror jag oppositionen totalt har missat eller åtminstone kraftigt
              underskattat, glädjen att faktiskt kunna försörja sig själv och
              sin familj.
            </seg>
            <seg xml:id="i-28614f7e8d0852f4-0">
              Alltsedan tillträdet som partiordförande för Socialdemokraterna
              har Mona Sahlin tigit om sin egen politik. På varje fråga, vid
              varje tillfälle har hon tigit. När Socialdemokraterna nu har presenterat
              sin skuggbudget står det klart varför de inget sagt. Det blir
              nämligen en rejäl tillbakagång med högre skatter och betydligt
              högre arbetslöshet igen. De uppskattningar som finns gör gällande
              att det blir 60 000 färre människor i sysselsättning och dessutom
              20 miljarder mindre i finansiellt sparande om man räknar ihop
              vad allt kostar. Fler människor kommer att hamna i ett förödande
              utanförskap.
            </seg>
            <seg xml:id="i-26ec805d5d9536f9-0">
              Ovanpå detta talar man om rättvisa. Var ligger rättvisan i att
              stänga ute folk från arbetsmarknaden igen och på nytt låsa fast
              dem i ett hopplöst tillstånd av åtgärder och bidrag? Samtidigt
              har Socialdemokraterna i och med sin skuggbudget accepterat en
              del av jobbavdraget som de var bestämt emot när det infördes.
              Däremot accepterar de inte att människor med små inkomster ska
              få ytterligare skattesänkningar i och med jobbavdragets andra
              steg som alliansregeringen inför den 1 januari 2008. Även om de
              gömmer detta i uttalanden om att det bara är höginkomsttagare
              som ska få högre skatt visar deras förslag något helt annat. Alla
              som har en inkomst över 19 000 kronor kommer att få en högre skatt.
              Är detta den socialdemokratiska definitionen av en höginkomsttagare
              tror jag att många, inte minst LO-arbetare, kommer att få en chock.
              De nya höginkomsttagarna som Socialdemokraterna talar om är i
              detta fall undersköterskor, vårdbiträden och metallarbetare.
            </seg>
            <seg xml:id="i-db1b25aa758b2d0f-0">
              Herr talman! Om vi ska få ett uthålligt samhälle där även pensionärer
              rättmätigt ska få högre pensioner i framtiden går det inte att
              gå tillbaka till en politik med mer bidrag och ett mindre antal
              jobb.
            </seg>
            <seg xml:id="i-b50193831d8e8a42-0">
              I världen och i Europa är det vanligt att löntagare är helt skattebefriade
              för de första 50 000100 000 intjänade kronorna, alltså vanliga
              låginkomsttagare. Med det nya skatteavdraget är vi på samma väg
              i Sverige. Men frågan är om Socialdemokraterna vill göra en återställare
              i fråga om det.
            </seg>
          </u>
          <note type="speaker" xml:id="i-669039db7bdba8a6-0">
            Anf. 160 ANN-CHRISTIN AHLBERG (s) replik:
          </note>
          <u who="ann-christin_ahlberg_67b131" xml:id="i-8cbe064ed7d7de9d-5">
            <seg xml:id="i-2136987b950555a7-0">
              Herr talman! Jag har några frågor till Lars-Arne Staxäng som
              gäller nystartsjobb som han nämnde i sitt anförande. Regeringen
              har för avsikt att den 1 januari 2008 införa nystartsjobb även
              för deltidsarbetslösa. Hur ska det fungera för dem som är deltidsarbetslösa?
              Kan ni ta något exempel? Ska de vara kvar på sin gamla arbetsplats
              och få jobba mer där, eller ska de ha två arbetsgivare, eller
              ska de säga upp sig från sin tjänst och gå till något annat? Vad
              händer när dessa tolv månader har gått eftersom det handlar om
              en engångsersättning?
            </seg>
          </u>
          <note type="speaker" xml:id="i-fc185a7f0f8e217f-0">
            Anf. 161 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-1">
            <seg xml:id="i-eb80d0f81cb8c479-0">
              Herr talman! Utformningen av förslaget om förändringarna när
              det gäller deltidsarbetslöshet känner jag inte till. Man arbetar
              med detta i utskottet och i departementet. Jag återkommer i den
              delen.
            </seg>
            <seg xml:id="i-8cc352733c1fdb1f-0">
              Men anledningen till att man förändrar reglerna i fråga om deltidsarbetslöshet
              är att det finns människor som år ut och år in har varit deltidsarbetslösa.
              Det är orsaken till förändringarna.
            </seg>
            <seg xml:id="i-35d6b82bc5dbf6be-0">
              Ni ska inte heller glömma, vilket inte minst miljöpartister erkänner,
              att man även från socialdemokratisk sida har försökt komma till
              rätta med detta.
            </seg>
            <seg xml:id="i-785d93f15c934f04-0">
              Jag skulle vilja framföra en sak. Ni har varit kritiska mot politiken
              under hela debatten. Men det som är jätteroligt att säga till
              er och många andra är att ohälsotalen för första gången på många
              år är på väg att minska radikalt, och det är på grund av den nya
              jobbpolitiken. Det är färska data som vi har fått från Försäkringskassan.
            </seg>
          </u>
          <note type="speaker" xml:id="i-233b830ea5534e7e-0">
            Anf. 162 ANN-CHRISTIN AHLBERG (s) replik:
          </note>
          <u who="ann-christin_ahlberg_67b131" xml:id="i-8cbe064ed7d7de9d-6">
            <seg xml:id="i-deadabd0123cd113-0">
              Herr talman! Jag hoppas att jag får ett svar senare i dag. Man
              hör i debatten att detta är ett av argumenten som ni använder
              när ni ska lösa problemen med deltidsarbetslösheten, men ni har
              inte några andra åtgärder för att kompensera dessa kvinnor som
              kanske inte får vare sig deltidsarbetslöshetsersättning eller
              heltidsjobb. Sedan är det faktiskt på det sättet att jobbavdraget
              gynnar män mer än kvinnor, och det gynnar oss högavlönade, inte
              låginkomsttagarna.
            </seg>
          </u>
          <note type="speaker" xml:id="i-ee980aa19a2a4a67-0">
            Anf. 163 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-2">
            <seg xml:id="i-28d23d6e57d76d2e-0">
              Herr talman! Den skattepolitik som alliansregeringen nu infört
              medför de största enskilda skattesänkningar för låg- och medelinkomsttagare
              som någonsin gjorts i modern tid. Dessutom ska ni veta att det
              stora lönepåslag som Kommunal, enligt min mening mycket rättmätigt,
              fick igenom i årets avtalsrörelse de behövde det, för de hade
              dåliga löner faktiskt innebär en tusenlapp mer eller mindre för
              väldigt många av Kommunals medlemmar. Tillsammans med den nya
              skattesänkningen har de fått en mycket bra reallöneförbättring.
            </seg>
          </u>
          <note type="speaker" xml:id="i-c4e60c138db967d1-0">
            Anf. 164 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-0">
            <seg xml:id="i-c428cb5fac43f3f4-0">
              Herr talman! Det är glädjande att Lars-Arne Staxäng tycker att
              det är bra att Kommunals medlemmar har fått ett bättre lönebud,
              större möjligheter i det perspektivet.
            </seg>
            <seg xml:id="i-0aedf00f583c3470-0">
              Lars-Arne Staxäng talar om de nyrika som vi skulle avse med vår
              politik när vi pratar om den orättvisa omfördelning som vi nu
              ser i samhället. Mer eller mindre tar man ju från dem som har
              de lägsta inkomsterna och ger till dem som har de högsta inkomsterna.
              Det är intressant att höra att det skulle vara undersköterskor.
            </seg>
            <seg xml:id="i-876db08192959c29-0">
              Jag bor i Uppvidinge i Kronoberg, i Småland. Många av de undersköterskor
              som jag där känner är deltidsarbetande. Inte har de fått så stor
              del av den här ekonomiska omfördelningen. Vad de framför allt
              har fått är en högre a-kasseavgift. Dessvärre har en del av de
              deltidsarbetslösa i dag inte råd att betala sin medlemsavgift
              och att betala till a-kassan.
            </seg>
          </u>
          <note type="speaker" xml:id="i-5798f9503e9077e9-0">
            Anf. 165 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-3">
            <seg xml:id="i-99c30d7e5ff370c8-0">
              Herr talman! Skulle Socialdemokraterna som jag sade i mitt inledningsanförande
              komma tillbaka med och få genomslag för det förslag som man hittills
              har lagt fram innebär det en skattehöjning för alla med en inkomst
              på mer än 19 000 kronor i månaden. Det är ju det förslag som lagts
              fram. Enligt min mening är det här fråga om en låginkomsttagare.
              Då blir det en skattehöjning på bortemot 3 0005 000 kronor om
              året. Det är mycket mer jämfört med de a-kasseförändringar som
              vi pratar om. Det är alltså fråga om bortförklaringar.
            </seg>
            <seg xml:id="i-acb8c10f51be1af6-0">
              Under de tolv åren med Socialdemokraterna vid makten kunde man
              ha ordnat det man nu kritiserar alliansregeringen för.
            </seg>
            <seg xml:id="i-3e24951761c83b6e-0">
              Se nu vad som händer! Arbetslösheten minskar kraftigt, och ohälsotalet
              sjunker nu för första gången på många år. Det är jättebra. Sverige
              går som aldrig förr äntligen!
            </seg>
          </u>
          <note type="speaker" xml:id="i-8573420fc7ed7706-0">
            Anf. 166 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-1">
            <seg xml:id="i-86ed2f443751e5ca-0">
              Herr talman! Det är positivt att fler kommer ut i arbete, precis
              som det är positivt att fler människor är friska och kan arbeta
              och vara ute på arbetsmarknaden. Där skiljer sig inte våra åsikter.
              Men möjligtvis skiljer sig bilden av verkligheten. Inte tjänar
              de undersköterskor som jag känner och som jobbar deltid 19 000
              kronor i månaden nej, långt därifrån; detta sagt utifrån det som
              handlar om skattehöjningar och de tal som Lars-Arne rör sig med.
              Vi har helt skilda bilder av verkligheten.
            </seg>
          </u>
          <note type="speaker" xml:id="i-c80c66fe7dee6c1d-0">
            Anf. 167 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-4">
            <seg xml:id="i-dcc544bd6fcd31ec-0">
              Herr talman! I mitt hemlän, i Bohuslän, har arbetslösheten sjunkit
              till hälften. Jag är jättestolt över att ha fått medverka till
              det. Högkonjunkturen har naturligtvis inverkat, men enligt många
              forskare är det politiken som till 3350 procent har inverkat.
              Det är alltså fråga om en halvering. Enligt många undersökningar
              är det dessutom heltidsarbeten som nu kommer till. Allianspolitikens
              mål är att de flesta ska kunna få gå till ett heltidsjobb och
              få en heltidslön.
            </seg>
          </u>
          <note type="speaker" xml:id="i-3bc9c2ed78e79800-0">
            Anf. 168 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-19">
            <seg xml:id="i-f94996b54bea8075-0">
              Herr talman! Ja, alla gläds vi åt att det går så bra för Sverige
              och åt att fler här i Sverige får jobb precis som i övriga Europa.
              Det är ju en brinnande högkonjunktur, så det är positivt att vi
              tar del av den också här i Sverige.
            </seg>
            <seg xml:id="i-8e3a0b985c248936-0">
              Jag vill tacka Staxäng för att han är så tydlig. Det är faktiskt
              väldigt få som vågar stå upp och försvara de skattesänkningar
              som ändå görs. Ni tar bort förmögenhetsskatten för dem som har
              förmögenhet. Ni ger mer pengar till dem som har de största villorna
              här i Helsingfors.
            </seg>
            <seg xml:id="i-523b89301da482e9-0">
              Det är positivt att du försvarar den politiken. Men kvar på arbetsförmedlingarna
              finns de som än i dag står längst bort från arbetsmarknaden. Socialbidragskostnaderna
              har inte sjunkit under det här året.
            </seg>
            <seg xml:id="i-4f3fc814b4549aff-0">
              Jag vill påminna Staxäng om att det år 2006 när vi hade makten
              skapades 93 000 nya jobb detta utan att fördärva a-kassan och
              utan att skapa arbetande fattiga som ju ni nu håller på att göra.
            </seg>
            <seg xml:id="i-20418c99c8f4d3c4-0">
              Vi pratar om en Reinfeldteffekt. Det gäller då de 250 000 som
              har flytt a-kassan och för vilka ni har fördärvat.
            </seg>
          </u>
          <note type="speaker" xml:id="i-4925bd938a706f10-0">
            Anf. 169 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-5">
            <seg xml:id="i-57ed31269c05c242-0">
              Herr talman! Jag skulle vilja använda ett samlande ord: undanflykter.
            </seg>
            <seg xml:id="i-163eded4a73a6939-0">
              Du vet mycket väl hur det är med förmögenhetsskatten. Vem var
              det som under 1990-talet plockade bort den för de allra rikaste?
              Jo, det var Socialdemokraterna som tog bort förmögenhetsskatten
              för de allra rikaste.
            </seg>
            <seg xml:id="i-0f3d464e58efd987-0">
              Anledningen till att förmögenhetsskatten nu tas bort är att det
              lönar sig för ett samhälle att ta bort den eftersom pengar återförs
              till Sverige pengar som kan återgå till jobben. Det säger även
              Socialdemokraterna i Finland; de har gjort samma sak. Nu kommer
              jobben i Finland. Men här i Sverige ska man inte göra så.
            </seg>
            <seg xml:id="i-c03bb00baac31898-0">
              När det gäller fastighetsskatten kan jag säga att vi tidigare
              hade ett perverst system. Men blir det så mycket bättre nu? Ja,
              det tror jag faktiskt. Men det är inte det som vi här pratar om,
              utan det handlar om en politik som ska leda till arbete. Det är
              ändå det temat vi har. Vi kan visa att allianspolitiken faktiskt
              har åstadkommit det. Vi har halverat arbetslösheten på många ställen.
            </seg>
          </u>
          <note type="speaker" xml:id="i-dce0b918a2223851-0">
            Anf. 170 LUCIANO ASTUDILLO (s) replik:
          </note>
          <u who="luciano_astudillo_861f97" xml:id="i-45aa1b74345ce3c8-20">
            <seg xml:id="i-43f30aa7c3ced8c6-0">
              Herr talman! Det är just det som också jag pratar om. Ni prioriterar
              att ge de förmögna mer i förmögenhet. Ni prioriterar att sänka
              skatten för dem som har de absolut största villorna. Kvar på arbetsförmedlingen
              finns de långtidsarbetslösa som nu, i en brinnande högkonjunktur,
              behöver få hjälp och stöttning med att få ett arbete. Dessa sviker
              ni. Ni sviker dem som skulle ha kunnat komma in på arbetsmarknaden
              nu när det går så bra för Sverige. Där finns det en tydlig skiljelinje
              mellan oss och er.
            </seg>
          </u>
          <note type="speaker" xml:id="i-5991b1add3cb2fd1-0">
            Anf. 171 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-6">
            <seg xml:id="i-4643eb33e7f54896-0">
              Herr talman! Vi når säkert inte varandra i denna debatt. Det
              är bara att konstatera att det, om vi kan visa på siffror som
              anger en halvering i stora delar i Sverige, en 20-procentig minskning
              och att en massa människor har kunnat komma direkt in i arbete,
              väl är positiva siffror. Egentligen skulle man från oppositionens
              sida säga: Åh, vad bra! Det här borde vi kanske ha tänkt på. Vi
              borde rannsaka vår egen politik.
            </seg>
          </u>
          <note type="speaker" xml:id="i-83c3635217dbc7c4-0">
            Anf. 172 PATRIK BJÖRCK (s):
          </note>
          <u who="patrik_bjorck_d8ad48" xml:id="i-2c26f7f1baaca79c-4">
            <seg xml:id="i-d9d2bcd483e26a07-0">
              Herr talman! Alliansen har nu styrt Sverige under ett år. Reinfeldts
              regering har fått chansen att visa väljarna vad man går för. Det
              börjar bli dags att ställa några frågor.
            </seg>
            <seg xml:id="i-5cef6049074fe055-0">
              Hur har det gått? Och vad tycker väljarna?
            </seg>
            <seg xml:id="i-01fbb18c81b0eda2-0">
              En som brukar veta vad väljarna tycker är statsvetaren Sören
              Holmberg. Han uttrycker sig så här: Mitt stalltips är att regeringen
              Reinfeldt är rökt i nästa val.
            </seg>
            <seg xml:id="i-49159473240dc6b6-0">
              Så säger alltså statsvetaren Sören Holmberg. Han om någon borde
              väl veta. Uttalandet grundas på det massiva misstroende som han
              i dag ser att väljarna hyser gentemot högeralliansen.
            </seg>
            <seg xml:id="i-873ab1bb9cb04c20-0">
              Detta massiva misstroende som svenska folket känner inför högeralliansens
              politik saknar motstycke i modern svensk politisk historia. Aldrig
              tidigare har en regering rasat så fort och så djupt som Reinfeldts.
            </seg>
            <seg xml:id="i-7c64f612af77f30f-0">
              Förfallet startade redan med regeringsdeklarationen för ett år
              sedan och accelererade sedan med Anders första borgerliga budget.
              Ministeravgångar och bråk i regeringen har inte direkt hjälpt
              upp situationen. Men den verkliga orsaken till fiaskot är den
              genuint orättvisa politik som högeralliansen för en politik som
              inte har något stöd hos det svenska folket.
            </seg>
            <seg xml:id="i-399fdd150de876bd-0">
              Många gånger har vi debatterat denna orättvisa politik, och vi
              kommer att få anledning att debattera den många gånger till. I
              den andra budgeten, den som högeralliansen har lagt fram nu i
              höst, fortsätter man på den inslagna vägen. Orättvisorna förstärks,
              cementeras. A-kassan urholkas ytterligare. Nya utredningar sjösätts
              som skapar osäkerhet och oro på arbetsmarknaden en osäkerhet som
              är så stor att den verkar ha smittat av sig på arbetsmarknadsministern.
            </seg>
            <seg xml:id="i-263c78e95c23d45b-0">
              Vad är det egentligen som gäller i fråga om den obligatoriska
              a-kassan? I en intervju häromdagen har arbetsmarknadsministern
              sagt att han funderar på att skrota idén om en obligatorisk a-kassa.
              Så gick beslutsamhetens friska hy i eftertankens kranka blekhet
              över!
            </seg>
            <seg xml:id="i-6328c0f2a124d522-0">
              Det kan verka bra att dra tillbaka ett dåligt förslag. Men det
              ger också ett ogenomtänkt, slarvigt, hafsigt, nonchalant och amatörmässigt
              intryck inte undra på att väljarna skyr regeringen Reinfeldt!
            </seg>
            <seg xml:id="i-96e6567b7484a4b2-0">
              Herr talman! Sedan några ord om det så kallade nya arbetarpartiet.
              Inget nytt under solen, skulle man kunna säga. Moderaterna går
              i väl upptrampade fotspår när de försöker exploatera arbetarrörelseretoriken
              för att genomdriva högerpolitik.
            </seg>
            <seg xml:id="i-8a3b7541b106cced-0">
              Högerns dilemma sedan demokratins införande är att de som gagnas
              av högerpolitik är ett fåtal, visserligen ett ekonomiskt mäktigt
              fåtal, men i ett system där varje röst väger lika får man problem.
              I arbetarrörelsens och demokratins barndom försökte dåvarande
              högern motverka arbetarnas fackföreningar genom att bilda så kallade
              gula fackföreningar, som skulle avleda arbetarnas krav till mer
              ofarliga och för arbetsgivaren acceptabla.
            </seg>
            <seg xml:id="i-936d05cd141d995e-0">
              En sådan av högern organiserad fackförening var Svenska arbetareförbundet.
              Det är i den andan det nya arbetarpartiet nu verkar. Men det här
              falskspelet genomskådades lika fort för hundra år sedan som det
              har genomskådats i dag. Samma gamla trick, samma gamla höger,
              men samma kloka folk.
            </seg>
            <seg xml:id="i-6a244ba22258bd5a-0">
              Herr talman! Vi har under det senaste året kunnat se hur oseriösa
              arbetsgivare vädrar morgonluft. De vill breda ut sig på seriösa
              arbetsgivares bekostnad. De drar sig inte för illojal konkurrens.
              De vägrar teckna kollektivavtal. De vägrar sina anställda sjysta
              villkor. De låter anställda bo och leva under förhållanden som
              för tankarna hundra år tillbaka, en situation som rådde innan
              de anställdas fackföreningar vuxit sig starka, innan kollektivavtalet
              blivit normen i det svenska samhället.
            </seg>
            <seg xml:id="i-d9a8afc614a82b8c-0">
              Vad är det som gör att dessa oseriösa arbetsgivare kommer fram
              i ljuset? Vilka signaler är det man lyssnar på? Vilken näringsminister?
              Vilka partier i alliansen? Vilka moderater i regeringen? Vilka
              ombud till den moderata partistämman? Vad är det för ett budskap
              som regeringen Reinfeldt egentligen sprider som gör att dessa
              ljusskygga individer tror att det är fritt fram att bete sig hur
              skamlöst som helst? Vilka är det som drabbas av denna utveckling?
              Jo, det är alla seriösa hårt arbetande företagare som utgör den
              överväldigande majoriteten, de som vill konkurrera med arbete
              och bra produkter, alla de företagare som ger sina anställda sjysta
              villkor, som vill ha ordning och reda på arbetsmarknaden.
            </seg>
            <seg xml:id="i-6ff52aae8b7c8f89-0">
              Glöm inte att denna utveckling är ett svek, inte bara mot de
              anställda som far illa av oseriösa företag utan också mot alla
              de anställda som arbetar hårt och som pressas av illojal konkurrens.
              Om vi ska kunna motverka den utvecklingen måste vi bejaka de anställdas
              fackföreningar. Vi måste stötta de seriösa företagen, bejaka kollektivavtal,
              skapa förutsättningar för kollektivavtal. Vi måste, om vi menar
              allvar med att vi tror på den så kallade svenska modellen, ge
              vårt stöd till dem som bringar ordning och reda på arbetsmarknaden
              genom att teckna kollektivavtal, på salladsbarer, på videobutiker,
              på alla företag oavsett religion eller andra omständigheter.
            </seg>
            <seg xml:id="i-825327c01423eaa3-0">
              Här talar tyvärr regeringen med en kluven tunga. Man sprider
              en onödig osäkerhet som lockar fram de avarter som jag just har
              beskrivit.
            </seg>
            <seg xml:id="i-4ac4eb19a06bba11-0">
              Men det finns en chans i dag för alliansens företrädare att undanröja
              denna osäkerhet genom att här i denna kammare deklarera sitt stöd
              för kollektivavtal och för de fackföreningar och företagare som
              tecknar dem.
            </seg>
            <seg xml:id="i-c9d3676e6a4bd5bc-0">
              Herr talman! Arbetsmarknadspolitiken har blivit den arena där
              den politiska striden mellan höger och vänster står hetast, där
              skillnaden mellan rättvisa och orättvisa har blivit tydligast,
              där regeringens strävan efter systemskifte har avslöjats, där
              man i ett slag har jagat i väg hundratusentals människor från
              a-kassa, där man genom att motarbeta de anställdas fackliga organisationer
              försöker förstöra balansen i samhället, där man försöker så splittring
              mellan dem som har ett arbete och dem som inte har det, mellan
              dem som har en tillfällig anställning och dem som har en fast.
              Härska genom att söndra, så ser regeringen Reinfeldts politik
              ut.
            </seg>
            <seg xml:id="i-691028de1ed1e9e3-0">
              Vi socialdemokrater står för en politik som stöder forskning
              och utveckling, som skapar ordning och reda på arbetsmarknaden
              till gagn för både företag och anställda, som inte ställer grupper
              mot varandra, som skapar jobb, som skapar rättvisa som är förutsättning
              för tillväxt och välstånd och som bygger landet. Vi socialdemokrater
              ser fram emot att få möta väljarna nu när högerns politik är avslöjad
              som högerpolitik och där vår politik är det som uttrycker svenska
              folkets önskan om rättvisa och arbete.
            </seg>
          </u>
          <note type="speaker" xml:id="i-39b4b5bd130999dd-0">
            Anf. 173 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-8">
            <seg xml:id="i-deebebe1e7b4c525-0">
              Herr talman! Patrik ställer frågan hur det ser ut efter det att
              den här regeringen har haft makten ett år. Genom tonen i hela
              anförandet försökte han få oss och folk som lyssnar på debatten
              att tro att det går åt pipan. Men sanningen är den att vi har
              rekordlåga arbetslöshetsnivåer. Vi har rekordlåga sjukskrivningstal.
              Vi har historiskt låga nya anmälningar till Försäkringskassan.
              Vi har människor som har mer pengar kvar i plånboken. Företagen
              går lysande. Det går till och med riktigt bra i kommuner och landsting.
              Det här försöker du utmåla som någonting negativt.
            </seg>
            <seg xml:id="i-78d744ca3b8a403f-0">
              Du säger att vi som företräder alliansen har möjlighet att undanröja
              tvivel om hur vi ser på kollektivavtalen och det reglerade skyddet
              till övervåld på arbetsmarknaden vid konflikter. Jag vill gärna
              göra det från min sida. Det är att jag står fast vid att det är
              maffiametoder att kränka en enskild företagare så till den grad
              att hon inte vågar gå ut, att komma med hot, att från fackförbundens
              sida komma med osanna anklagelser och så vidare. Det är ingenting
              annat än maffiametoder.
            </seg>
          </u>
          <note type="speaker" xml:id="i-661249a1e940cf4d-0">
            Anf. 174 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-5">
            <seg xml:id="i-16eb5c4dcc092107-0">
              Herr talman! Ja, skillnaden mellan mig och Fredrick Federley
              är att jag inte behöver få folk att tro någonting, jag tror på
              folk. Det var det som var hela poängen i mitt anförande. Alliansen
              har styrt Sverige ett år, och jag ställde frågan hur det hade
              gått. Då är det inte så intressant vad jag tycker, utan jag frågar:
              Vad tycker folket? Hur bedömer de? Hur väger de den här politiken?
              Hur ställer man sig till den orättvisa som Fredrick Federley,
              hans riksdagsgrupp och den regering som han stöder står för? Jo,
              de säger nej, det här vill vi inte ha. Den här politiken säger
              vi blankt nej till.
            </seg>
            <seg xml:id="i-adc90f4ece2982fb-0">
              Det är därför opinionssiffrorna går i botten. Det är därför det
              är rökt för er vid nästa val. Det är väldigt tydligt, och det
              är folket som jag tror på. Du kan försöka få folket att tro på
              någonting, men du kommer aldrig att lyckas.
            </seg>
            <seg xml:id="i-e3b83f1254b90df1-0">
              Tack för maffiametoderna, höll jag på att säga. Det är tyvärr
              ett problem som ni skapar genom att beskriva facket och arbetsmarknadens
              parter som maffia och som gör att vi ser de avarter som nu sticker
              fram.
            </seg>
          </u>
          <note type="speaker" xml:id="i-d0b528bf1bf5a252-0">
            Anf. 175 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-04157ada8747cad6-9">
            <seg xml:id="i-3dbcf45b055c7f71-0">
              Herr talman! Tror, Patrik Björck, gör man i kyrkan. Men jag kan
              se av fakta, av siffror, av människors plånböcker att det bara
              går bättre. Det är precis av de skälen som vi kommer att vinna
              för andra gången på raken i valet 2010.
            </seg>
            <seg xml:id="i-53b047f8ba600775-0">
              Jag är inte det minsta orolig för några opinionssiffror nu. Däremot
              är jag orolig för att ni vilseleder folket att tro att ni har
              några alternativa politiska åtgärder, men det har ni inte. Er
              enda kraft under det senaste året har varit att klaga och anklaga
              trots att Sverige går som tåget. Kom med på tåget i stället för
              att försöka stoppa det!
            </seg>
          </u>
          <note type="speaker" xml:id="i-a2f16f05fab4481c-0">
            Anf. 176 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-6">
            <seg xml:id="i-3985a4f5b91fe43c-0">
              Herr talman! Apropå tro var det en annan Fredrik som trodde här
              för ett år sedan att när folk tittade i sina plånböcker skulle
              de ändra uppfattning. Nu har folk i ett års tid tittat i sina
              plånböcker, och de har ännu inte ändrat uppfattning. Någonstans
              får man ändå lita på vad folk tycker, och man får inte fördöma
              folk.
            </seg>
            <seg xml:id="i-eca68cbd32395a0b-0">
              Jag tror att folk gör en rimlig bedömning av vad som är rätt
              och rättvist. Då får vi det här resultatet i opinionsundersökningarna.
              Det handlar om att tro på folk, och det gör jag.
            </seg>
          </u>
          <note type="speaker" xml:id="i-cecde1a28aa49341-0">
            Anf. 177 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-2">
            <seg xml:id="i-363f1c2f08d66db0-0">
              Herr talman! Patrik Björck är arg. Det är inget nytt, det är
              han nästan i alla anföranden han har i den här kammaren. Det kan
              vara stimulerande och intressant och roligt att lyssna på.
            </seg>
            <seg xml:id="i-e3a1eff788d6699c-0">
              Jag tror att Patrik Björck är arg därför att han ser att alliansregeringens
              politik faktiskt ger resultat. Patrik Björck ser att arbetslösheten
              minskar drastiskt. Patrik Björck ser att de unga nu får jobb.
              I det läget finns det bara en sak att göra, och det är att erkänna
              att man faktiskt hade fel med den politik man bedrev tidigare.
              Det man gör i stället är att säga att allting man gjorde tidigare
              var rätt och att vi ska återgå till det, trots att man rimligtvis
              borde vara medveten om vad det leder till.
            </seg>
          </u>
          <note type="speaker" xml:id="i-50c3db1c8d93e266-0">
            Anf. 178 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-7">
            <seg xml:id="i-8e529468e6210168-0">
              Herr talman! Det är korrekt noterat att jag är arg. Orsaken till
              att jag är arg är att det finns ett antal människor i det här
              samhället som har råkat illa ut, som borde ha kunnat få jobb i
              den högkonjunktur som nu går så fantastiskt lysande men som vi
              med er politik är på väg att tappa bort.
            </seg>
            <seg xml:id="i-c5d88eb4647aff03-0">
              Åren 19911994 körde den borgerliga regeringen det här landet
              fullständigt i putten. Sedan fick den socialdemokratiska regeringen
              arbeta med att rätta till budgetunderskott, arbetslöshet och försöka
              rätta till det här samhället. Nu kommer ni tillbaka med den här
              politiken. Den enda skillnaden mellan då och nu är att ni för
              denna politik i den högkonjunktur, som gör att de fulla effekterna
              kommer att ses senare när konjunkturen vänder, för det vet vi
              att den gör. Då står folk utan a-kassa. Då står folk som eventuellt
              inte kvalificerar sig till a-kassa utan försörjning. Då står vi
              utan skatteintäkter. Då står vi inför ett jättestort problem.
              Men vi kommer att lösa det med.
            </seg>
          </u>
          <note type="speaker" xml:id="i-86861a521ca869ba-0">
            Anf. 179 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-3">
            <seg xml:id="i-ac4e951fd2e4f90a-0">
              Herr talman! Patrik Björck är fortfarande arg, och det är trevligt.
              Men låt oss ta en annan bit av ditt förra anförande. Det handlade
              om oseriösa arbetsgivare precis som om vi inom alliansen skulle
              försvara oseriösa arbetsgivare! Det har vi aldrig gjort och kommer
              inte heller att göra. Däremot avkräver vi även fackföreningarna
              ett visst ansvar. Man kan inte komma in till en arbetsgivare och
              säga: Vi stänger ditt företag om vi inte får som vi vill! Är Patrik
              Björck beredd på att ställa samma krav på fackföreningarna som
              på arbetsgivarna?
            </seg>
          </u>
          <note type="speaker" xml:id="i-88221f54c06d2738-0">
            Anf. 180 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-2c26f7f1baaca79c-8">
            <seg xml:id="i-1443c95bd54014fe-0">
              Herr talman! Vi ska ställa krav på alla arbetsmarknadens parter.
              Det är olika parter, så det blir naturligtvis olika krav.
            </seg>
            <seg xml:id="i-4374651973283d98-0">
              Självfallet är det viktigaste att man tar ett ansvar, och det
              tycker jag att man gör i huvudsak. Sven Yngve Persson säger att
              man inte stöder oseriösa arbetsgivare från alliansen.
            </seg>
            <seg xml:id="i-1a2a7ad2a306247c-0">
              Problemet är att du har en kamrat här som kallar fackföreningarna
              för maffia. Med den inställningen och attityden lockar man fram
              de bilder som vi såg i tidningarna häromdagen där man utnyttjar
              polsk arbetskraft som får bo under vedervärdiga förhållanden.
              Om Byggnads hade kunnat teckna kollektivavtal hade sådana förhållanden
              aldrig funnits. Det är sådant som händer när man kallar facket
              för maffia.
            </seg>
            <seg xml:id="i-4759e87db43da8ce-0">
              Familjepolitik och jämställdhet
            </seg>
          </u>
          <note type="speaker" xml:id="i-93ff87b4e0218f08-0">
            Anf. 181 TOMAS ENEROTH (s):
          </note>
          <u who="tomas_eneroth_80b549" xml:id="i-3491f320deaae33e-0">
            <seg xml:id="i-00f9b13671cf0203-0">
              Herr talman! Ärade ledamöter av denna kammare! Om man läser Dagens
              Nyheter i dag kan man på debattsidan läsa att några av världens
              främsta forskare presenterar att en generös familjepolitik minskar
              spädbarnsdöden. Det är FN:s ledande folkhälsoexperter som talar
              sig varma för den skandinaviska tvåförsörjarmodellen den modell
              vi har valt i Sverige och som innebär att vi har förskola och
              föräldraförsäkring. Vi väljer bort modeller med hustruavdrag eller
              hemmafrubidrag. Detta leder till bättre folkhälsa och bättre villkor
              för barnen.
            </seg>
            <seg xml:id="i-841a76ee1027e08a-0">
              Vi har i Sverige i jämförelse med många andra länder ett högre
              barnafödande. Barn har en bättre hälsa. Vi har en kvinnlig förvärvsfrekvens
              som överglänser alla övriga europeiska länder. I Sverige behöver
              inte kvinnor välja mellan barn och föräldraskap. I Sverige kan
              man kombinera detta.
            </seg>
            <seg xml:id="i-cee83d3a8a47b872-0">
              Vi har en bättre hälsa hos dagens kvinnor. Man är mindre stressad
              i länder med tvåförsörjarsystem än i länder som väljer att ha
              vårdnadsbidragssystem. Vi har en föräldraförsäkring som gör det
              möjligt att kombinera detta.
            </seg>
            <seg xml:id="i-15945a38c102d703-0">
              Vi har dessutom världens bästa förskola; det konstaterar OECD.
              Det har vi inte minst tack vare de reformer som Socialdemokraterna
              har drivit fram under många år med läroplan för förskolan, allmän
              förskola, maxtaxa och låga enhetliga avgifter. Det är klart att
              detta har bidragit till att alla barn får en plats i förskolan
              och därmed också goda uppväxtvillkor.
            </seg>
            <seg xml:id="i-5fdf27f9a27d3ca5-0">
              Forskare, men också de allra flesta europeiska länder, tittar
              nu på den svenska modellen och går i den riktningen. Kristdemokraterna
              i Tyskland avvecklar delar av sin traditionella familjepolitik
              för att bygga ut föräldraförsäkring och förskola. I Norge avvecklar
              regeringen det konservativa kontantstøtte som man hade därför
              att man inser att det knappast kan vara framtidens modell. Man
              vill ha en jämställd och modern familjepolitik, och man lämnar
              olika varianter av hemmafrubidraget.
            </seg>
            <seg xml:id="i-773260ba448c26a7-0">
              Men det är klart att det finns mer att göra trots att vi kan
              vara stolta och nöjda med att omvärlden imponeras av den svenska
              modellen. Vi behöver anpassa den ännu bättre efter de moderna
              familjemönster vi nu ser. Det handlar om alltifrån könsneutrala
              äktenskap till att se till att man kan få barnomsorg tillgodosedd
              på obekväm arbetstid, att som ensamstående kunna överlåta en del
              av föräldrapenningdagarna vid sjukdom och att kunna se till att
              de nya familjemönstren fungerar väl i den välfärdsmodell vi har.
            </seg>
            <seg xml:id="i-0e2363a76154b252-0">
              Vi kan också utveckla föräldraförsäkringen, till exempel genom
              att se till att man har en gemensam första månad där både man
              och kvinna gör ett gemensamt ansvarstagande. Det är något som
              förhoppningsvis också underlättar ett ökat uttag av pappors del
              i föräldraförsäkringen. Vi kan också pröva att ge pappor eller
              föräldrar som har outtagna dagar en andra chans. Vi kan ge dem
              möjligheten att lite senare i livet plocka ut innebrända föräldrapenningdagar
              för att finnas till hands när dagens ungdomar behöver vuxenstöd.
              Det kan inte bara vara skolan eller institutioner som har ansvaret
              för att stödja dagens ungdomar, utan det måste också vara vi som
              föräldrar som får den möjligheten. Här skulle den andra chansen
              kunna ge den möjligheten. Jag noterar med glädje att Göran Hägglund
              i partiledardebatten tyckte att det var en intressant idé.
            </seg>
            <seg xml:id="i-59d613aca05a99c4-0">
              Vi kan också utveckla mer resurser till förskolan för att se
              till att världens bästa förskola blir ännu bättre. Vi kan framför
              allt stärka kvinnors situation på arbetsmarknaden genom att ge
              rätten till heltid. Vi ska avslå förslagen från regeringen om
              deltidsstämpling som om de skulle innebära att kvinnor får stärkt
              rätt till heltid. Det är nästan löjeväckande! Tvärtom ska vi ha
              en stark lagstiftning som ger de kvinnor som vill och har möjlighet
              rätten till heltid. Det skulle innebära att man får en bättre,
              säkrare och tryggare position på arbetsmarknaden. Det skulle kanske
              också innebära att fler vågar sätta barn till världen.
            </seg>
            <seg xml:id="i-8f18ad787a5a6fcd-0">
              På det här sättet resonerar vi socialdemokrater om hur vi kan
              utveckla den svenska familjepolitiska modellen. Men en borgerlig
              regering för Sverige bakåt i stället. Omvärlden häpnar. Man inledde
              med att försämra föräldraförsäkringen. Den är inte längre 80 procent,
              utan den är 77,6 procent. Dessutom sänkte man taken i den tillfälliga
              föräldrapenningen så att föräldrar med svårt sjuka, till exempel
              cancersjuka, barn fick kanske 5 0006 000 kronor mindre i månaden
              under den tid de var hemma och tog hand om barnen. Det är knappast
              något man hade förväntat sig att någon regering skulle föreslå.
              Varför denna besparing? Varför sänkta tak i den tillfälliga föräldrapenningen?
            </seg>
            <seg xml:id="i-30e26b11825abeea-0">
              Man inför nu ett vårdnadsbidrag som hela Europa håller på att
              lämna. Jag har vid flera tillfällen redovisat erfarenheten av
              det norska exemplet, där det för övrigt inte var några män utan
              96 procent kvinnor som använde sig av detta kontantstøtte . Det
              var knappast några ensamstående som hade möjlighet att utnyttja
              vårdnadsbidraget. De långsiktiga effekterna var att kvinnor fick
              en brutalt försämrad situation på arbetsmarknaden. Tydligast var
              det för kvinnor med annan etnisk bakgrund i miljonprogramsområdena.
              Som dubbel effekt blev det dessutom så att de fick extra betalt
              för att ta barn med invandrarbakgrund från de förskolor där de
              kanske skulle behöva lära sig det norska språket.
            </seg>
            <seg xml:id="i-32812b1b535921c0-0">
              Till råga på allt försämras pensionen drastiskt med ett vårdnadsbidrag.
              Mer än halva vårdnadsbidraget skulle behöva sättas av till pension
              för att kompensera den pensionsförlust som man gör när man använder
              ett vårdnadsbidrag.
            </seg>
            <seg xml:id="i-bca424cd8f6d634f-0">
              Regeringen lägger inte en krona i budgeten på vårdnadsbidraget.
              Man tycker att kommunerna får sköta det. Så viktig är tydligen
              frågan i den statliga budgeten. Min fråga till Göran Hägglund
              blir: Vad är regeringens rekommendation? Ska kommunerna skjuta
              till pengar för att betala den pension som kvinnor missar när
              man använder sig av vårdnadsbidrag? Ska pengarna nu tas från förskolan?
              Det är ju det man aviserar i de borgerligt styrda kommunerna.
              Ett vårdnadsbidrag innebär alltså drastiskt minskade resurser
              till förskolan. Och framför allt: Är det verkligen rimligt att
              vi trots hela omvärlden lämnar den familjepolitiska modell som
              vi har all anledning att vara stolta över?
            </seg>
          </u>
          <note type="speaker" xml:id="i-757d63a66fd0076c-0">
            Anf. 182 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-4">
            <seg xml:id="i-09901365591e89c4-0">
              Herr talman! En av de frågor som gjorde mig politiskt intresserad
              en gång i tiden var det svenska systemet som medvetet diskriminerade
              alla de familjer som inte snällt och strömlinjeformat följde de
              statliga pekpinnarna om hur man ska ordna sin barnomsorg. Nu får
              kommunerna äntligen en möjlighet att ta bort denna orättvisa.
              Förra gången detta skedde var när vi hade en borgerlig regering
              på 90-talet. Då var vår familj en av de familjer som utnyttjade
              vårdnadsbidraget. Jag kan tala om att det inte bara var min fru
              som gjorde det, utan det var faktiskt jag som var hemma.
            </seg>
            <seg xml:id="i-6d452a277dc7917a-0">
              Jag var en av de fyra moderater som skrev en artikel om vårdnadsbidraget
              på DN Debatt i våras. Sällan har jag fått ett så kompakt gensvar
              och stöd från människor omkring mig. det var inte en enda reaktion
              som var negativ. Jag kan försäkra Tomas Eneroth att det finns
              ett oerhört starkt stöd i samhället för reformen. Till exempel
              säger sig 70 procent av LO:s medlemmar vara positiva till vårdnadsbidraget.
              Varför, Tomas Eneroth, vill du förvägra svenska familjer en valfrihet?
            </seg>
          </u>
          <note type="speaker" xml:id="i-3cd2f1a5deb11893-0">
            Anf. 183 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-1">
            <seg xml:id="i-36b12bc5f8731218-0">
              Herr talman! Det kanske är som Nyamko Sabuni sade när man presenterade
              reformen: Det här är inte bra för jämställdheten men kanske för
              valfriheten. Det visar att regeringen åtminstone inser att det
              knappast är någonting som stärker jämställdheten i landet.
            </seg>
            <seg xml:id="i-e8a05e2258e0ec8b-0">
              När det gäller valfriheten kan man konstatera följande: Vilken
              valfrihet innebär det att som ung kvinna i övriga europeiska länder
              inte ha tillgång till vare sig förskola eller fungerande föräldraförsäkring
              utan bara erbjudas ett vårdnadsbidrag och därmed välja mellan
              arbete och bidrag? Det är ett ödets ironi att en regering som
              hyllar arbetslinjen inleder med att som första jämställdhets-
              och familjepolitiska reform installera ett bidrag för att man
              inte ska arbeta. Det är ju i princip det som vårdnadsbidraget
              handlar om.
            </seg>
            <seg xml:id="i-a99a55be2d01a003-0">
              Den undersökning du talar om ställer inte den riktiga frågan.
              Om man nu inför ett vårdnadsbidrag och det innebär drastiskt minskade
              resurser till förskolan är man då beredd att stödja ett vårdnadsbidrag?
              Svaret är nej. Moderna svenska familjer vill ha en förskola och
              tillgång till den för sina barn. Undersökningen är fel.
            </seg>
          </u>
          <note type="speaker" xml:id="i-661fd0fb67f7d6b5-0">
            Anf. 184 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-5">
            <seg xml:id="i-d80ee395ba980427-0">
              Herr talman! Om man ställer arbetslinjen mot familjepolitiken
              har man missat något väsentligt, Tomas Eneroth. En av de viktigaste
              arbetsuppgifter som vi har är att ta hand om våra egna barn. Bättre
              och viktigare arbetsuppgift får man leta efter.
            </seg>
            <seg xml:id="i-2f45e3092e27db6b-0">
              Tomas Eneroth säger att hemmafrubidrag så kallar han lite nedlåtande
              vårdnadsbidraget ska vi inte ha. Däremot är det okej att införa
              ett bidrag som ger friska tonårspappor möjlighet att vara hemma
              medan barnen är i skolan och meka med bilen i stället. Är det
              en bra och framåtsyftande familjepolitik?
            </seg>
          </u>
          <note type="speaker" xml:id="i-f4005d146e4c1b73-0">
            Anf. 185 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-2">
            <seg xml:id="i-d415cdf8c94ecf4e-0">
              Herr talman! Jag kallar det hemmafrubidrag därför att det är
              precis vad det innebär. I Norge var det 96 procent som använde
              kontantstøtte . Det var tack och lov många som inte gjorde det.
            </seg>
            <seg xml:id="i-3ae12fe5a9df0b28-0">
              Det var nästan inga män som gjorde det. Varför det? Vem klarar
              sig på 3 000 kronor i månaden? Hur många ensamstående får möjligheten
              att använda ett kontantstøtte eller vårdnadsbidrag? Det är väl
              ingen som klarar sig på den låga inkomsten.
            </seg>
            <seg xml:id="i-73e904f02a41af4e-0">
              Det blir ett hemmafrubidrag för personer som likt Jan Ericson
              har möjligheten att dryga ut familjeinkomsten och låta någon gå
              ned i arbetstid. Men det är knappast något som bidrar vare sig
              till jämställdheten eller till möjligheten att kombinera förvärvsarbete
              eller föräldraskap. Den möjligheten ska vara rimlig och möjlig
              för alla i detta samhälle och inte bara för dem som har råd.
            </seg>
            <seg xml:id="i-107b578cd9224423-0">
              Avveckla inte förskolan. Minska inte resurserna till världens
              bästa förskola, utan se till att avstå från införandet av ett
              vårdnadsbidrag.
            </seg>
          </u>
          <note type="speaker" xml:id="i-89fe13eb7b61e8e3-0">
            Anf. 186 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-7">
            <seg xml:id="i-9376ace3c5f50120-0">
              Herr talman! Jag tror att just vårdnadsbidraget framför allt
              kommer att debatteras när det gäller familjepolitiken. Det är
              någonting som stöter väldigt mycket. Här ligger kanske den ideologiska
              skillnaden mellan det borgerliga blocket och Socialdemokraterna
              och Vänstern.
            </seg>
            <seg xml:id="i-204a50bd80c8381f-0">
              Enligt s-politik ska samhället bestämma hur politiken ska se
              ut, vem som ska ha föräldraskapet och var. I vår allianspolitik
              ska föräldrarna själva få lov att styra detta. Jag tror att det
              senare är väldigt viktigt. Anledningen är att familjer inte ser
              lika ut.
            </seg>
            <seg xml:id="i-518069a3e23e368d-0">
              I en familj kan det vara naturligt att man är hemma de första
              månaderna hos barnet. Vid något ställe vid mellan 15 och 16 månader
              blir det en naturlig övergång till en förskola av något slag.
              Senare blir det en naturlig vidareutveckling till skola och så
              vidare.
            </seg>
            <seg xml:id="i-3366d7b33971a2df-0">
              Ett annat barn är inte moget för den utvecklingen. Det är bara
              familjen som själv kan se detta. Då finns den här möjligheten,
              och det är bra för föräldrarna i Sverige.
            </seg>
          </u>
          <note type="speaker" xml:id="i-0602096bd930c1bc-0">
            Anf. 187 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-3">
            <seg xml:id="i-63b01e9924dc1a62-0">
              Herr talman! Det allra mest flexibla vi har är en föräldraförsäkring
              där du till och med kan använda den för att kunna ta ut ersättning
              för upp till en åttondel av en dag. Den är flexibel och möjlig
              för alla.
            </seg>
            <seg xml:id="i-281a678e8f8c91e2-0">
              Eftersom Göran Hägglund inte gav något svar tidigare här kan
              jag ställa frågan till Staxäng. De som använder vårdnadsbidrag
              är företrädesvis sannolikt kvinnor om vi ska tro på det norska
              exemplet. Ska man uppmana dem att utöver de 3 000 kronorna också
              be sin man betala 1 500 kronor för att de inte ska missa pensionen?
              Det är den direkta pensionseffekten som ett användande av vårdnadsbidraget
              får.
            </seg>
            <seg xml:id="i-d3c0d6dac7d0cc57-0">
              Det är inte så i det förslag som ligger att man ens ska kompensera
              för minskade pensionsinbetalningar. De som kommer att använda
              vårdnadsbidraget blir de nya fattigpensionärerna. Är det verkligen
              valfrihet? Det är alla vi andra som kommer att få betala de garantipensioner
              som dessa kvinnor kommer att bli hänvisade till när de inte getts
              möjlighet att kombinera förvärvsarbete och föräldraskap.
            </seg>
          </u>
          <note type="speaker" xml:id="i-f7967870807d6794-0">
            Anf. 188 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-8">
            <seg xml:id="i-b987aa1b06a5f72e-0">
              Herr talman! Föräldrar som står i den situationen går nog inte
              och funderar på om de får lite mindre pensionspoäng vid något
              ställe framåt. De kanske står i ett läge där det är väldigt viktigt
              att hantera den akuta situationen kring barnet.
            </seg>
            <seg xml:id="i-e0dc218e13f0fee9-0">
              Det kan vara så att barnet inte är moget att gå in i en förskola
              eller i något annat. Man får lösa den situationen. Då ger den
              nya möjlighet som allianspolitiken skapar helt andra flexibla
              möjligheter än det gamla.
            </seg>
          </u>
          <note type="speaker" xml:id="i-a9c1d9b83ecb4cce-0">
            Anf. 189 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-4">
            <seg xml:id="i-980171041a8215fa-0">
              Herr talman! Det sista blir obegripligt. Först och främst är
              föräldrar med barn i den mest akuta situationen föräldrar som
              har mycket svårt sjuka barn. Tack vare Socialdemokraternas insatser
              under den förra mandatperioden kunde de få en 80-procentig ersättning
              för att vara hemma med sitt svårt cancersjuka barn. De var verkligen
              i behov av en sådan reform. Det första regeringen gjorde när den
              tillträdde vara att ta bort 5 0006 000 kronor i månaden för de
              föräldrar som ville vara hemma med sina svårt cancersjuka barn.
            </seg>
            <seg xml:id="i-d5daf36e22e93e4b-0">
              Vi konstaterar att den reform som ni planerar att genomföra minskar
              valfriheten och möjligheten för kvinnor att kombinera förvärvsarbete
              och föräldraskap.
            </seg>
          </u>
          <note type="speaker" xml:id="i-0721282afe042482-0">
            Anf. 190 LISELOTTE OLSSON (v):
          </note>
          <u who="liselotte_olsson_4be6aa" xml:id="i-a6be90663561cb69-0">
            <seg xml:id="i-6eda3b81d3a13b1e-0">
              Herr talman! Vänsterpartiet är ett feministiskt parti, och vår
              feministiska politik genomsyrar helheten i våra förslag. En feministisk
              politik kräver en analys av hur makten fördelas mellan könen och
              på vilket sätt politiska förslag påverkar kvinnor respektive män.
            </seg>
            <seg xml:id="i-7c6ff0e32aa86f8f-0">
              Med en feministisk politik förstår vi att allting hänger ihop,
              vår vardag, våra familjeliv, våra arbeten och så vidare. Temat
              för den här debatten, familjepolitik och jämställdhet, visar att
              även högerregeringen förstått att det hänger ihop.
            </seg>
            <seg xml:id="i-83c763991652c0c0-0">
              Det är tyvärr så att jag och Göran Hägglund inte har dragit samma
              slutsatser av hur sammanhangen ser ut. Till skillnad från oss
              varken vill eller vågar högerregeringen se att det finns en maktordning
              mellan könen. Vill man inte se den får vi en urvattnad och tandlös
              politik som saknar förmågan att i grunden förändra.
            </seg>
            <seg xml:id="i-d6fc8bc1d53d9745-0">
              Misstanken finns där att det är just det man inte vill. Man vill
              inte förändra. Vägrar man att se verkligheten får vi just den
              politik som högeralliansen för. Det är en politik som utgår från
              att diskriminering av kvinnor inte är något samhällsproblem. Det
              är en mängd enskilda missförhållanden där ansvaret för förändring
              läggs på enskilda män och kvinnor. Är du en deltidsarbetslös kvinna,
              sorry, skyll dig själv som inte söker och får ett heltidsarbete.
              Vill vi ha det samhället? Jag vill inte det.
            </seg>
            <seg xml:id="i-200658ec9805ed56-0">
              I kampen för en jämställd familjepolitik har vi med den här regeringen
              klivit ett stort steg bakåt. Jag hinner här bara nämna några exempel.
              I förra debattomgången var frågan om vårdnadsbidrag uppe. Regeringen
              menar att kvinnor ska lockas att göras beroende av en man för
              sin försörjning. Som morot ska det vara ett skattefinansierat
              bidrag för det.
            </seg>
            <seg xml:id="i-a107526ebfcfdc20-0">
              Så länge kvinnor förväntas bära huvudansvaret för hem och barn
              och utför den största delen av obetalt arbete är vårdnadsbidraget
              en självklar kvinnofälla. Kvinnor har redan i dag svårt att komma
              ifatt i arbetslivet efter småbarnsåren. Att då ytterligare förlänga
              den period då kvinnor kan förväntas vara borta från arbetsmarknaden
              kommer att öka arbetsgivarens misstänksamhet mot alla kvinnor
              som arbetskraft och leda till en ökad diskriminering.
            </seg>
            <seg xml:id="i-e8f01c6f731f3688-0">
              Jag konstaterar också, som Tomas Eneroth gjorde före mig, att
              regeringens så kallade arbetslinje inte omfattar kvinnor utan
              att samhället tvärtom ska finansiera hemmafruar med skattemedel.
              För ensamstående föräldrar och familjer med låga inkomster innebär
              inte ett vårdnadsbidrag mer frihet eller möjlighet att välja.
              Det kommer att vara omöjligt att klara sig på de nålpengar som
              bidraget innebär.
            </seg>
            <seg xml:id="i-d22b1ffc84905220-0">
              Är det några som skulle behöva mer tid för sig själva och sina
              barn är det de ensamstående föräldrarna. För dem måste förslaget
              om ett vårdnadsbidrag vara ett direkt hån. Ändå ska de vara med
              och betala via kommunalskatten. Det är skattepengar som annars
              hade kunnat användas till barnomsorgen som alla kan utnyttja.
            </seg>
            <seg xml:id="i-502c7d11fadce1d5-0">
              Regeringen har även presenterat en så kallad jämställdhetsbonus.
              Också här är det skattepengar som ska användas. Nu ska skattebetalarna
              plötsligt betala 3 000 kronor per man och månad för att locka
              män att ta det självklara ansvaret för sina egna barn. Det är
              slöseri med skattepengar. Dessutom befäster det idén att föräldraskapet
              är något obligatoriskt för kvinnor medan det för män snarast är
              ett erbjudande ifall villkoren är tillräckligt förmånliga.
            </seg>
            <seg xml:id="i-926b9ff71da39929-0">
              Varför reagerar inte ni män på det? Varför står ni pappor inte
              upp och säger: Vi kan och vill ta hand om våra egna barn utan
              att vi ska ha en extra betalning för det? Om det nu är så att
              alliansen verkligen vill att män ska ta ut en större del av föräldraledigheten,
              varför då inte individualisera försäkringen?
            </seg>
            <seg xml:id="i-dc9700f77800ed28-0">
              Det kostar inte en krona att göra det. Det finansieras helt inom
              socialförsäkringssystemet och skulle göra de jämlika villkoren
              i familjen mycket bättre.
            </seg>
            <seg xml:id="i-ef7fb3ab05d782c4-0">
              Borgarnas politik handlar om att män ska uppmuntras att vara
              pappalediga. Jag tycker i stället att vi ska ställa oss frågan:
              Tycker vi kvinnor att det är uppmuntrande att belönas med eftersläpning
              i lönesättning, uppsägning under föräldraledighet och osäkra anställningar
              för att vi tar vårt föräldraansvar?
            </seg>
            <seg xml:id="i-e58242626329a300-0">
              Regeringen brukar också tala om att politiken ska handla om både
              piska och morot. I det här fallet handlar det om att rikta piskan
              mot kvinnorna och ge moroten till männen.
            </seg>
            <seg xml:id="i-479ee79bae765806-0">
              I samhället finns i dag en mångfald av familjekonstellationer.
              Vänsterpartiet arbetar för att alla människor ska känna sig fria
              att leva som de vill. Ingen ska behöva värderas socialt eller
              ekonomiskt utifrån en stereotyp familjebild. Familjebegreppet
              som det används av högerregeringen utgår från att kärnfamiljen,
              man-kvinna-barn, är normen. Vänsterpartiet vill komma ifrån denna
              fastlåsning och i stället tala om att all kärlek ska respekteras
              och behandlas lika.
            </seg>
            <seg xml:id="i-663d8e4634f29802-0">
              Under det här riksdagsåret har regeringen en alldeles utmärkt
              chans att visa att all kärlek är lika mycket värd och att alla
              människors fria val av kärleksrelationer ska behandlas lika. Så
              länge äktenskapet är en exklusiv klubb för heterosexuella kommer
              kärleksförhållanden mellan två personer av samma kön aldrig att
              möta samma respekt och acceptans som ett förhållande mellan man
              och kvinna. Jag menar att det är dags att införa en könsneutral
              äktenskapslagstiftning.
            </seg>
            <seg xml:id="i-ee8257f917ca19ee-0">
              Jag och Vänsterpartiet menar också att det är självklart att
              alla familjer och barn ska omfattas av samma lagar och värderas
              på samma sätt.
            </seg>
          </u>
          <note type="speaker" xml:id="i-f51edb2f5929588c-0">
            Anf. 191 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-999d859c0bea9207-0">
            <seg xml:id="i-9ca5175c4f8aac74-0">
              Herr talman! Jag är väldigt glad att det är många deltagare i
              den här debatten och att vi får en möjlighet att diskutera de
              här frågorna någorlunda grundligt i en debattrunda under den här
              allmänpolitiska debatten.
            </seg>
            <seg xml:id="i-ca1350a99349b45f-0">
              Temat för just det här avsnittet är jämställdhet och familjepolitik.
              Hittills har det varit väldigt mycket fokus på familjepolitiken,
              och den ska vi diskutera. Men jag tänkte ändå säga några saker
              om jämställdhetsarbetet eftersom regeringen gör en lång rad viktiga
              saker här. Jämställdhetsbonus kommer vi in på också på andra vägar,
              men jag tror att det är en viktig reform för att kunna få en bättre
              fördelning av föräldrapenningtiden mellan män och kvinnor så att
              män blir mer delaktiga tidigare i barnens uppväxt.
            </seg>
            <seg xml:id="i-dc619e8ecc08d634-0">
              Regeringen planerar satsningar på förskolan som kommer att genomföras
              från 2009 och framåt i syfte att åstadkomma ett förstärkt pedagogiskt
              innehåll och en kvalitetsförbättring.
            </seg>
            <seg xml:id="i-e503ba2e46e06293-0">
              Regeringen gör satsningar på kvinnors hälsa. Vi satsar väldigt
              mycket pengar, 30 miljoner kronor per år, på det området för att
              öka forskningen om kvinnors hälsa.
            </seg>
            <seg xml:id="i-321df0ad71ceda7f-0">
              Det handlar om åtgärder inom kultursektorn för att förstärka
              jämställdheten, bättre stöd till kvinnoorganisationer, ytterligare
              åtgärder som syftar till att stävja mäns våld mot kvinnor, ytterligare
              satsningar när det gäller arbetet mot prostitution och människohandel,
              ytterligare åtgärder för att kvinnor ekonomiskt ska få mer jämförbara
              villkor med män när det gäller till exempel arbete och företagande
              och ett viktigt arbete som handlar om jämställdhet i kommuner
              och landsting, för att nämna några saker.
            </seg>
            <seg xml:id="i-051bac20c459b8ed-0">
              Regeringen har presenterat fyra olika delar när det gäller familjepolitiken.
              Det handlar om jämställdhetsbonusen som jag redan har antytt.
              Inom kort kommer det att presenteras ett förslag när det gäller
              den tekniska utformningen. Avsikten är att det ska kunna genomföras
              från halvårsskiftet nästa år.
            </seg>
            <seg xml:id="i-3cd4ad617243051a-0">
              Det handlar om vårdnadsbidraget som blir frivilligt för kommunerna
              att införa. Det svarar mot ett väldigt starkt önskemål hos många
              barnfamiljer runt om i vårt land.
            </seg>
            <seg xml:id="i-583360df8ee0c666-0">
              Det handlar om den kvalitetsförstärkning av förskolan som jag
              redan kort har berört här.
            </seg>
            <seg xml:id="i-454457836f73ddf1-0">
              Det handlar också om en barnomsorgspeng för att öka valfriheten
              för småbarnsföräldrar.
            </seg>
            <seg xml:id="i-353782e5ac60f839-0">
              Nu kommer det rop från oppositionen om att detta är fel och att
              detta är dåligt, för man vet bättre än Sveriges småbarnsfamiljer
              hur barnen ska tas om hand. Man har en mall som man har formulerat
              och som är lika för alla. Den bortser från att familjer är olika
              och att barn är olika. Som riksdagsledamot eller kommunalråd vet
              man bättre än föräldrarna själva vad som ska gälla de enskilda
              barnen.
            </seg>
            <seg xml:id="i-e5213a8699e88d93-0">
              Jag har ett lite annorlunda synsätt. Jag tror att föräldrar vet
              sina barns bästa. Jag tycker att det är oerhört viktigt att vi
              genomför reformer som innebär en ökad valfrihet, en möjlighet
              för föräldrar att ge en omsorg till sina barn på de villkor som
              de själva tycker är bäst för just deras barn. Många kommer även
              fortsättningsvis att använda den kommunala barnomsorgen. Andra
              kommer att använda andra barnomsorgsalternativ, och en del kommer
              att stanna hemma något när föräldraförsäkringstiden har gått ut
              för att ta hand om sina barn själva. En del kommer att gå ned
              lite grann i arbetstid för att kunna tillbringa mer tid tillsammans
              med sina barn. Jag tycker att det är väldigt viktigt att den valfriheten
              finns.
            </seg>
            <seg xml:id="i-c5c6f4c11a939ff4-0">
              Att oppositionen inte applåderar det är verkligen ingen överraskning.
              Man har en annan inriktning. Man vet bäst. Man vet bättre än Sveriges
              småbarnsföräldrar, och därmed har man sin lösning klar.
            </seg>
            <seg xml:id="i-3d01d17274e0e275-0">
              Det har framförts en lång rad invändningar här. Få har talat
              om barnperspektivet, vilket kanske kan tyckas vara rätt betecknande.
              Tomas Eneroth tog upp exemplet i Norge. Tomas Eneroth kanske skulle
              vilja vara vänlig att här för kammaren och till protokollet framföra
              sin uppfattning om vilka beslut man har fattat i Norge om kontantstøtte
              där. Vi får nu höra att hela världen håller på att rulla tillbaka
              de här reformerna. Vilka beslut har man fattat i Norge som gör
              att man har valt en annan väg?
            </seg>
            <seg xml:id="i-7e78e8f6dc11781d-0">
              Om det skulle vara så att man i något annat land har fattat ett
              beslut som innebär att man överger ett visst ekonomiskt stöd är
              frågan ändå: Vilka är det som ska bestämma hur barnomsorgspolitiken
              ska se ut i Sverige? Är det regeringar i andra länder eller är
              det svenska folket? Jag tror att alla inser att svaret på den
              frågan är helt uppenbart. Vi anser att det är svenska folket som
              ska ha avgörandet i sin hand. Man röstar fram en regering som
              vill ha valfrihet på det här området. Och nöjer man sig inte med
              valutslaget kan man luta sig mot opinionsmätning efter opinionsmätning
              som är entydiga om att man vill ha mer valfrihet på det här området.
              Jag tror att det är svårt att kringgå för mina motdebattörer.
            </seg>
            <seg xml:id="i-c3a19ba4df8eaf85-0">
              Ett argument som framförs då och då är att man skulle utarma
              den kommunala barnomsorgen. Det är ett argument som är rätt svårbegripligt.
              Vi säger att vi ska förstärka den kommunala barnomsorgen. Vi ska
              ge mer pengar till kommunerna, och vi ska ställa lite strängare
              krav på vad förskolan ska ge. Det handlar inte om någon utarmning.
              Jag tror att det behövs en kvalitetsförstärkning. Jag tror att
              vi har ett problem där vi ser att barngrupper över tiden har ökat
              i storlek och att den arbetsmiljö som små barn många gånger får
              leva i under ganska många timmar inom barnomsorgen inte är av
              den art som vi skulle vilja se. Det behövs förstärkningar och
              förbättringar på det här området.
            </seg>
            <seg xml:id="i-8a92e10024f4469b-0">
              Någon säger då att regeringen hela tiden talar om att fler måste
              arbeta. Vi har en arbetslinje, ja, men vi har också fler linjer.
              Vi har också en barnlinje. Det är viktigt att vi ger våra barn
              en så trygg uppväxt som möjligt. Då finns det de som säger att
              den tryggaste uppväxten får de om vi använder den offentliga barnomsorgen.
              Så kanske det är för en del barn. Jag tror att föräldrarna kan
              avgöra det. Jag tror också att det finns andra barn som har allergier
              eller vars föräldrar kommer fram till att de mår bäst av att finnas
              i den mindre miljön som det egna hemmet kan utgöra.
            </seg>
            <seg xml:id="i-c2660334a32500a0-0">
              Återigen finns här personer som vet bättre än vad föräldrarna
              gör och som därmed inte vill öppna den här möjligheten till valfrihet.
            </seg>
            <seg xml:id="i-95ef919b82bae25a-0">
              Vi vill ha en modern barnomsorgspolitik, säger Tomas Eneroth,
              och det är bra. Men sedan när blev valfrihet omodernt? Jag tycker
              att valfrihet är ett ganska viktigt inslag i barnomsorgen som
              gör att det inte bara finns en enda mall utan man kan få välja
              själv.
            </seg>
            <seg xml:id="i-406d166c2db5beca-0">
              Tomas Eneroth frågar hur man ska göra med pensionseffekten. Hur
              blir det eftersom vårdnadsbidraget inte är pensionsgrundande?
              En fråga som Tomas Eneroth kan ställa sig är: Hur var det i Socialdemokraternas
              Sverige? De föräldrar som valde att inte utnyttja den kommunala
              barnomsorgen och som under stora ekonomiska uppoffringar ändå
              stannade hemma lite längre efter föräldraförsäkringens utgång
              fick ingenting. De fick noll kronor. Hade de i stället använt
              den kommunala barnomsorgen hade de subventionerats med kanske
              100 000 kronor. Vad är det för synsätt?
            </seg>
            <seg xml:id="i-f6e5d918de41557a-0">
              Förutom den fråga som jag riktade till Tomas Eneroth och som
              handlar om Norge och vilka beslut man har fattat där skulle jag
              vilja ställa frågan om Socialdemokraternas syn på kvoteringen
              av föräldraförsäkringen. Detta är en fråga som har diskuterats
              väldigt mycket och som tilldrar sig ett ganska stort intresse
              av uppenbara skäl för småbarnsföräldrar.
            </seg>
            <seg xml:id="i-beb60847c95a5906-0">
              I den socialdemokratiska motionen skrivs det: Vi är beredda att
              utveckla fler förslag baserade på föräldraförsäkringsutredningen
              för att knyta en större del av föräldraförsäkringen till respektive
              förälder.
            </seg>
            <seg xml:id="i-354b35804b5e2d19-0">
              Tydligare än så blir det inte, men kanske Tomas Eneroth här kan
              lämna denna riksdagsprosa och berätta vad Socialdemokraterna vill.
              Betyder detta att det blir kvotering av föräldraförsäkringen,
              eller betyder det någonting annat som inte går att utläsa här?
            </seg>
            <seg xml:id="i-465ef29e8c76346f-0">
              Som jag läser riksdagsspråket här tyder jag det som att det kommer
              att bli kvotering. Dementera gärna på den punkten om det är på
              något annat sätt ni har tänkt fast ni råkat skriva på detta vis!
            </seg>
          </u>
          <note type="speaker" xml:id="i-4ce02c773937bcdf-0">
            Anf. 192 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-0">
            <seg xml:id="i-41dce7d1aeceb240-0">
              Herr talman! Jag tycker att det var mycket ord och lite verkstad
              i det som Hägglund här redovisade. Det var mycket allmänt tal
              om valfrihet och sedan sakfrågor. Socialministern talar om ökande
              antal barn i barngrupperna. Sanningen är den att det är 5,1 barn
              per anställd i förskolan, och det är det lägsta värdet sedan 1994.
              Det är Skolverkets statistik. Har Hägglund någon annan, egen statistik?
              I så fall: Redovisa den här och nu!
            </seg>
            <seg xml:id="i-cba82259efefab21-0">
              Det som betyder något när man pratar om sådana här frågor är
              reda pengar som kan användas i reell, fungerande och existerande
              verksamhet. Kommunerna får inte en krona för att kompensera utgifter
              för vårdnadsbidraget. Att då tala om att man genomför en kvalitetssatsning
              är inte med sanningen överensstämmande.
            </seg>
            <seg xml:id="i-fd8404fec655923b-0">
              Jag tycker att du måste konkretisera. Tänker ni satsa pengar
              riktade till fler personal inom barnomsorgen på samma sätt som
              vi tidigare gjorde? Annars är inte det som du har sagt i dag mycket
              värt.
            </seg>
          </u>
          <note type="speaker" xml:id="i-5309825a2661f733-0">
            Anf. 193 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-1">
            <seg xml:id="i-91ba1055fe0e1f23-0">
              Herr talman! Jag konstaterar att Peter Hultqvist är nöjd med
              barngruppernas storlek runt om i landet. Han redovisar att de
              är små, och vi ska vara nöjda med detta. Det är inte min uppfattning.
              Min uppfattning är att vi runt om i landets kommuner måste arbeta
              vidare för att hålla nere barngruppernas storlek, för det finns
              stora problem med detta runt om i Kommun-Sverige. Det är en viktig
              uppgift för att skapa en bra arbetsmiljö för våra barn.
            </seg>
            <seg xml:id="i-7f347462bb3a2a1b-0">
              Peter Hultqvist frågar om vi kommer att rikta pengar till kommunerna
              i avsikt att förstärka kvaliteten i förskolan. Svaret på det är
              ja, det tänker vi göra.
            </seg>
            <seg xml:id="i-d64fb4654aec371d-0">
              Det som jag diskuterade här förut rörde de invändningar som kommer
              i form av argument att vårdnadsbidraget kommer att försämra kvaliteten
              inom förskolan. Det är naturligtvis ett felaktigt synsätt. Det
              kommer det inte att göra, utan kvaliteten i förskolan ska förstärkas
              och förbättras.
            </seg>
          </u>
          <note type="speaker" xml:id="i-3c5be4c91acab68d-0">
            Anf. 194 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-1">
            <seg xml:id="i-91881d2b667d3279-0">
              Herr talman! Jag skulle vilja upplysa ministern om att det kan
              vara bra att lyssna på vad motdebattören säger. Jag har inte sagt
              att jag är nöjd med barngruppernas storlek. Jag bara säger att
              din beskrivning var något snäv och felaktig. Jag tycker också
              att man ska gå vidare precis som man gjorde på s-regeringens tid
              och satsa riktade pengar för att få ned barngruppernas storlek.
              Det gjorde vi, och det vill vi fortsätta med.
            </seg>
            <seg xml:id="i-21751df278148e1a-0">
              Bara i Borlänge kommun skulle det kosta 1520 miljoner kronor
              extra för kommunen att klara utgiften för de barn vars föräldrar
              har valt att stå utanför barnomsorgen. Detta tar alltså på de
              kommunala kassorna, och det drabbar kvaliteten inom förskolan.
              Det måste ni göra någonting åt om ditt resonemang ska vara trovärdigt.
            </seg>
          </u>
          <note type="speaker" xml:id="i-fbafa9ddb519c105-0">
            Anf. 195 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-2">
            <seg xml:id="i-fe584832094e830c-0">
              Herr talman! När det gäller resurserna till förskolan lär vi
              få återkomma till det resonemanget när regeringen kommer att presentera
              budgeten för 2009.
            </seg>
            <seg xml:id="i-02d5915583175b77-0">
              När Peter Hultqvist nämner ett belopp som jag inte kan verifiera
              eftersom jag inte har underlaget jag vet inte om det är rätt eller
              fel torde detta ändå vara en beskrivning av hur många föräldrar
              till barn i Borlänge kommun som inte har tyckt att den kommunala
              barnomsorgen har passat dem.
            </seg>
            <seg xml:id="i-aa181786f8175c40-0">
              Väcker det kanske någon tanke om att många barnfamiljer skulle
              vilja ordna barnomsorgen på ett annat sätt? I dag gör en del det
              ändå under ganska stora ekonomiska umbäranden. Jag tycker att
              det är viktigt att fler får den möjligheten.
            </seg>
          </u>
          <note type="speaker" xml:id="i-48e7d169ee181a24-0">
            Anf. 196 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-2">
            <seg xml:id="i-ac6d520b365a3c1e-0">
              Herr talman! Socialministern talar om att vi måste se barnperspektivet
              när vi pratar om vårdnadsbidraget. Då blir min fråga till socialministern:
              Om man ser barnperspektivet, varför ska man då diskriminera papporna?
            </seg>
            <seg xml:id="i-48d4c3abdc0064e6-0">
              I dag har vi en delad föräldraförsäkring. Det betyder att mamma
              och pappa kan dela på föräldraförsäkringen. Båda kan vara hemma
              under den första månaden och det första året. Men om vi inför
              ett vårdnadsbidrag kan det bli som i Norge med tanke på den forskning
              och det vi vet från vad som har hänt där när de har haft sitt
              kontantstøtte och 96 procent av kvinnorna har varit hemma.
            </seg>
            <seg xml:id="i-8fc2735fdba5c883-0">
              På det viset ställer vi kvinnorna utanför arbetsmarknaden. Då
              kan man ju komma till frågan: På vilket sätt ökar detta valfriheten?
              På vilket sätt får kvinnorna ökad valfrihet på arbetsmarknaden
              genom införandet av ett vårdnadsbidrag?
            </seg>
          </u>
          <note type="speaker" xml:id="i-77ab494cf3bf2547-0">
            Anf. 197 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-3">
            <seg xml:id="i-f7a0a907c7576b86-0">
              Herr talman! Livet är mer än arbete. Arbete är viktigt för de
              allra flesta av oss. Jag tror att för nästan alla som bor i vårt
              land är det viktigt att ha ett arbete. Men under en viss period
              i livet när barn sätts till världen är det många som tycker att
              de vill kunna tillbringa mer tid tillsammans med barnen. Marginalerna
              för de allra flesta småbarnsföräldrar i vårt land är sådana att
              det är mycket svårt att göra det efter föräldraförsäkringens utgång.
            </seg>
            <seg xml:id="i-dc44bbbdeb526504-0">
              Jag är oerhört fascinerad av detta socialistiska tänkande om
              att fram till en viss tidpunkt är det någonting som ska stimuleras,
              uppmuntras och hurras på och det gör vi allesammans att vara hemma
              tillsammans med barnen genom föräldraförsäkringen. Sedan går det
              en magisk tidslinje efter vilken det är alldeles förfärligt om
              människor skulle vilja välja att tillbringa mer tid tillsammans
              med barnen. Det synsättet är för mig väldigt främmande.
            </seg>
          </u>
          <note type="speaker" xml:id="i-3e958521afee74cc-0">
            Anf. 198 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-3">
            <seg xml:id="i-3fa10aa29cb39210-0">
              Herr talman! Alla vi som är föräldrar vill ha mer tid med våra
              barn. Det är någonting som vi ständigt går och tänker på. Men
              på vilket sätt blir det ökad valfrihet för den ensamstående föräldern
              eller för den ensamstående mamman? Det skulle vara intressant
              om socialministern kunde ge besked om detta utifrån att man ska
              leva på 3 000 kronor i månaden.
            </seg>
            <seg xml:id="i-6efe98632a308278-0">
              Den andra frågan är: Vilka kommer att välja att ta vårdnadsbidrag?
              Är det de unga kvinnorna som har valt att studera och ta studielån
              som kommer att välja att ta vårdnadsbidrag?
            </seg>
          </u>
          <note type="speaker" xml:id="i-dbf11ceb345cd14a-0">
            Anf. 199 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-4">
            <seg xml:id="i-15a380fcff458322-0">
              Herr talman! Det kanske kommer som en överraskning, men om man
              öppnar för valfrihet väljer folk själva. Man kan inte på förhand
              säga exakt hur det kommer att bli. Öppnar man för människor att
              själva fatta sina beslut ligger det i sakens natur att en del
              väljer detta och en del väljer på ett annat sätt.
            </seg>
            <seg xml:id="i-86b046a29ffb6b03-0">
              Vi öppnar en möjlighet; vi skapar ett utrymme för föräldrar att
              kunna tillbringa mer tid tillsammans med sina barn.
            </seg>
          </u>
          <note type="speaker" xml:id="i-7cdb0ed13920641d-0">
            Anf. 200 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-a9e74dc2e05e766e-0">
            <seg xml:id="i-0315f33508019492-0">
              Herr talman! Vi diskuterar nu den framtida familjepolitiken,
              och inom det området skulle jag vilja lyfta fram en annan viktig
              aspekt. Det är aspekten som handlar om att också vidga äktenskapsbegreppet
              till att faktiskt inkludera fler än bara man och kvinna som det
              är i dag.
            </seg>
            <seg xml:id="i-2fc9d2f6f82a0225-0">
              Jag har en fråga till familje- och socialministern. På civilutskottets
              sammanträde den 4 oktober behandlade vi en skrivelse om huruvida
              vi skulle genomföra ett utskottsinitiativ för att på så sätt genom
              riksdagen lagstifta om att införa en könsneutral äktenskapslagstiftning.
            </seg>
            <seg xml:id="i-0a4aae64861446c1-0">
              Denna skrivelse avslogs av majoriteten, däribland även kolleger
              och partikamrater till Göran Hägglund, med motiveringen att man
              skulle invänta remissinstanserna, vilket jag tycker är en klok
              synpunkt. Men man sade också att man efter det att remissinstanserna
              hade sagt sitt skulle återkomma med en proposition.
            </seg>
            <seg xml:id="i-2a9e710f22f43d6f-0">
              Min fråga till Göran Hägglund är: När tror han att den här frågan
              och den här propositionen kommer att behandlas av regeringen så
              att vi i riksdagen sedan kan ta till oss den?
            </seg>
          </u>
          <note type="speaker" xml:id="i-ca8758eafedb3654-0">
            Anf. 201 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-5">
            <seg xml:id="i-4d5961bb484a0f4b-0">
              Herr talman! Om Johan Löfstrand tyckte att det var klokt att
              avvakta remissinstanserna var det kanske något överraskande att
              man tog ett utskottsinitiativ för att föregripa samma remissinstanser.
              Men det kanske finns någon logik i det som överskrider mitt förstånd.
            </seg>
            <seg xml:id="i-11c1a2a6997eca99-0">
              Utredningen har varit ute på remiss, precis som Johan Löfstrand
              säger. Remisstiden utgår den 15 januari. Därefter kommer det att
              ske en sammanställning och ett övervägande inom regeringskretsen.
              Frågan är alltså lite tidigt väckt.
            </seg>
          </u>
          <note type="speaker" xml:id="i-82c505926dfaebab-0">
            Anf. 202 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-a9e74dc2e05e766e-1">
            <seg xml:id="i-94c7847982b1253f-0">
              Herr talman! Det som sades på utskottet var att utskottsinitiativet
              gällde att invänta remissinstanserna men sedan snarast möjligt
              lagstifta, antingen i riksdagen eller genom att se till att en
              proposition lades fram.
            </seg>
            <seg xml:id="i-88cbb406fe20f627-0">
              Socialministern kan alltså inte i dagsläget överskåda när det
              kommer att komma en proposition om att införa en könsneutral äktenskapslagstiftning.
            </seg>
          </u>
          <note type="speaker" xml:id="i-c2afa8cfc0cf6fa8-0">
            Anf. 203 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-6">
            <seg xml:id="i-339b863a494b6fb2-0">
              Herr talman! Själva poängen med att skicka ut förslag på remiss
              är ju att remissinstanserna ska kunna yttra sig över dem. Vet
              man redan på förhand exakt hur saker och ting ska bli så är det
              ju ingen idé att skicka ut något.
            </seg>
            <seg xml:id="i-0ba3e18849a2c734-0">
              Nu är detta utskickat. Vi kommer att överväga förslag. Det normala
              när det gäller propositioner är att det tar något halvår eller
              så från det att remissen är genomförd till det att man kan fatta
              ett beslut om en proposition.
            </seg>
            <seg xml:id="i-1775c5a35e76bf45-0">
              Här finns det lite olika uppfattningar i regeringskretsen, som
              bekant, och det övervägandet ska ske.
            </seg>
          </u>
          <note type="speaker" xml:id="i-1d920aae58942672-0">
            Anf. 204 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-5">
            <seg xml:id="i-6e7f49be4e845979-0">
              Herr talman! Statsrådet talar mycket om valfrihet. Det är en
              grundfråga. Vilken valfrihet ger det föräldrar med svårt sjuka
              barn att bli av med 5 0006 000 kronor i månaden för att regeringen
              sparar på den tillfälliga föräldrapenningen? Vilken valfrihet
              ger det när man dagligdags nu sänker ersättningen i vår föräldraförsäkring?
              Och vilken valfrihet ger det för de barn som vill ha rätt till
              det svenska språket när de tas ur förskolan för att deras föräldrar
              med dålig förankring på arbetsmarknaden hänvisas till ett vårdnadsbidrag?
              Det är ingen valfrihet, utan det är en ytterligare tydlig segregering.
            </seg>
            <seg xml:id="i-309e42ae754416ad-0">
              Till sist vill jag ställa min grundläggande fråga: Ska kommunerna
              kompensera för det pensionsbortfall som det nu blir om man använder
              vårdnadsbidraget? Det är ungefär 1 500 kronor i månaden. Jag begär
              inte att man ska lagstadga om det, utan jag anser att Göran Hägglund,
              som ansvarig för kvinnor, jämställdhet och ekonomi, borde kunna
              ha någon vägledning att ge. Ska man göra detta ska man kunna göra
              detta i någon kommun?
            </seg>
            <seg xml:id="i-d0e22d268e1c24b5-0">
              Avslutningsvis: Att satsa 30 miljoner på forskning om kvinnors
              hälsa är förvisso bra, men att ta bort lagstadgad rätt till heltid
              eller att ta bort 1 ½ miljard i rehabiliteringspengar, det förbättrar
              inte kvinnors hälsa.
            </seg>
          </u>
          <note type="speaker" xml:id="i-caf5cd741f9c06d3-0">
            Anf. 205 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-7">
            <seg xml:id="i-7b506b2efe4c789c-0">
              Herr talman! Jag ska bara, för den händelse Tomas Eneroth har
              glömt bort det, be honom svara på frågan om vilka beslut man har
              fattat i Norge, eftersom detta har varit ett bärande tema i Tomas
              Eneroths pläderingar under en ganska lång tid nu.
            </seg>
            <seg xml:id="i-a046d06ff4eb55c5-0">
              Den andra fråga som jag hade är: Hur blir det i kvoteringsärendet,
              Tomas Eneroth? Vad säger Socialdemokraterna, blir det kvotering
              ja eller nej? Det är den korta frågan.
            </seg>
            <seg xml:id="i-fd31d8f94b7007c0-0">
              Frågan om svenska språket är väldigt viktig. Här kan erkännas
              att det är en ganska svår sak, sedd ur vårdnadsbidragsperspektiv.
              Vi måste fundera väldigt noga på hur vi ska kunna möta det här.
              Det allra viktigaste vi kan göra det är också regeringens viktigaste
              satsning är att sänka trösklarna för människor med en annan bakgrund
              och begränsat språkkunnande att komma in på arbetsmarknaden. Där
              har vi haft decennier av misslyckanden i den svenska migrationspolitiken
              som vi behöver ta itu med för att kunna få in fler som får ett
              bättre språk.
            </seg>
          </u>
          <note type="speaker" xml:id="i-675d8679467f6f4f-0">
            Anf. 206 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-6">
            <seg xml:id="i-abde87f677ca4df0-0">
              Herr talman! Det är väl att statsrådet inser problemen med vårdnadsbidraget
              från integrationssynpunkt.
            </seg>
            <seg xml:id="i-3db6cd3a37d6e4c1-0">
              Jag fick inget svar på varför det är rätt att ta bort 5 0006
              000 kronor i månaden för de föräldrar som har ett mycket svårt
              cancersjukt barn hemma. Det vore intressant att veta varför Göran
              Hägglund fortfarande tycker att det är en så viktig och angelägen
              besparing.
            </seg>
            <seg xml:id="i-4eab0acd92b40b8a-0">
              Det norska beslutet finns i Soria Moria-deklarationen, regeringens
              deklaration från när den tillträdde. Där gör de tre partierna
              en överenskommelse om att man nu steg för steg får återuppbygga
              förskolan i Norge eftersom den nedmonterats under tiden med kontantstøtte
              .
            </seg>
            <seg xml:id="i-e34d1833edeee3a4-0">
              När det gäller kvotering vill jag upplysa om att föräldraförsäkringen
              redan är kvoterad. Jag begär inte att socialministern ska känna
              till det.
            </seg>
          </u>
          <note type="speaker" xml:id="i-1e1d4f90096531b5-0">
            Anf. 207 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-8">
            <seg xml:id="i-5a5896825fafac6f-0">
              Herr talman! Den formulering som Socialdemokraterna har i sin
              motion antyder att man ska kvotera mer av föräldraförsäkringen,
              alltså fördela den å föräldrarnas vägnar från lagstiftaren. Så
              är det formulerat, och frågan är hur man tänker gå fram och var
              gränsen ska dras.
            </seg>
            <seg xml:id="i-a97e255a58bc2148-0">
              Beträffande Norge är sanningen den att i budgeten för 2008 finns
              kontantstøtte kvar. Tomas Eneroth har under ganska lång tid nu
              gett en bild av att det här är borta eller på väg bort i Norge,
              och så finns inga sådana beslut fattade över huvud taget.
            </seg>
          </u>
          <note type="speaker" xml:id="i-65164972ff750a1f-0">
            Anf. 208 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-0">
            <seg xml:id="i-650be464123a6e18-0">
              Herr talman! Statsrådet Hägglund! För mig är barn och barns bästa
              så viktigt att jag vill att alla föräldrar och barn ska känna
              trygghet i att vi är fler som bryr oss och många som känner ansvar.
              Inget barn får lämnas i sticket. Det vi bekostar gemensamt ska
              också finnas tillgängligt för föräldrar och barn oavsett familjesituation
              och arbetssituation. Därför gillar jag en generös, flexibel föräldraförsäkring
              och ogillar vårdnadsbidraget.
            </seg>
            <seg xml:id="i-9ab63b750bb6a23c-0">
              Politik handlar om idéer och val. I Örebro kommun hemma i mitt
              län är borgerligheten i färd att göra valet att införa ett kommunalt
              vårdnadsbidrag. Tjänstemän på Örebro kommun har räknat ut att
              det kommer att kosta minst 40 miljoner kronor. Det är pengar som
              statsrådet Hägglund inte har skickat med ut till kommunerna. Det
              är inte helt fel att tro att de här pengarna kommer att tas från
              andra barns förskola. Om man därtill lägger att 40 miljoner kronor
              är mycket pengar som skulle kunna användas till annat som kommer
              alla barn till del, exempelvis fler vuxna i förskolan 50 heltidstjänster
              kostar 18 miljoner eller helgöppet på 8 av 14 fritidsgårdar: Vad
              skulle Hägglund välja för barns bästa?
            </seg>
          </u>
          <note type="speaker" xml:id="i-22d69f2590ff382d-0">
            Anf. 209 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-9">
            <seg xml:id="i-6e7dec33bf057e00-0">
              Herr talman! Matilda Ernkrans gillar föräldraförsäkringen. Det
              gör jag också. Hon ogillar vårdnadsbidraget. Det gör inte jag,
              eftersom jag menar att det bidrar till valfrihet för småbarnsföräldrarna.
            </seg>
            <seg xml:id="i-a2ee43bf7af9f192-0">
              Hon är bekymrad över uträkningar i Örebro, och jag kan varken
              verifiera eller dementera de beräkningar som hon redovisar. Det
              överraskar dock att de är så klärvoajanta på drätselkontoret att
              de redan nu kan räkna ut det förslag som de ännu inte har sett.
            </seg>
          </u>
          <note type="speaker" xml:id="i-851f3cf3142865e1-0">
            Anf. 210 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-1">
            <seg xml:id="i-02c7b7189b652b15-0">
              Herr talman! Jag tycker att det är positivt att tjänstemän på
              Örebro kommun kan räkna.
            </seg>
            <seg xml:id="i-cc4cf7b4e1df9b27-0">
              Det är i alla fall så att 40 miljoner är rätt mycket pengar.
              Man kan välja att använda allting till ett kommunalt vårdnadsbidrag,
              eller man kan välja läxläsning för alla barn i grundskolan tre
              timmar per vecka på alla skolor skulle kosta 5 miljoner fler vuxna
              i förskolan 50 heltidstjänster kostar 18 miljoner och så vidare.
              Så statsrådet Hägglund, kan du svara på frågan: Vad skulle du
              välja med barns bästa i fokus?
            </seg>
          </u>
          <note type="speaker" xml:id="i-a955a48883aaa08b-0">
            Anf. 211 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-10">
            <seg xml:id="i-5ddc7d308269a2c8-0">
              Herr talman! Jag tycker att en fråga som man kan ställa sig är
              denna: Om vi värjer oss för att ge vårdnadsbidrag till småbarnsföräldrar
              som tar hand om sina barn: är det mer fel i Matilda Ernkrans verklighet
              än att betala pengar till människor som är vuxna och arbetsföra
              genom det friår som Socialdemokraterna hade tidigare? Jag kan
              inte förstå den logiken.
            </seg>
          </u>
          <note type="speaker" xml:id="i-134bbe476b5ab435-0">
            Anf. 212 EVA OLOFSSON (v) replik:
          </note>
          <u who="eva_olofsson_b34e2b" xml:id="i-a4d22c21a36a18bd-0">
            <seg xml:id="i-c22baaba51551b80-0">
              Herr talman! Som har sagts tidigare ser inte alla familjer likadana
              ut. Det finns många barn som växer upp i familjer med en förälder
              som tar hela ansvaret, både ekonomiskt och som föräldrar. De utgör
              ungefär en tredjedel i Sverige. Det är väl känt att ensamstående
              föräldrar de flesta är kvinnor, för det är kvinnor som tar det
              här ansvaret har sämre ekonomi än sammanboende. Många ensamstående
              kvinnor har haft svårare att få jobb de kan försörja sig på, till
              exempel fasta heltidsjobb. De har mer av otrygga anställningar.
            </seg>
            <seg xml:id="i-f332e1263c933c0c-0">
              Rädda Barnen har tittat på barn som är fattiga och sett att klyftan
              ökar mellan de barn som har det någorlunda bra med föräldrar som
              fixar det ekonomiskt och de barn som har det fattigt. De fattiga
              barnens föräldrar är av två kategorier: ensamstående föräldrar
              och föräldrar med utländsk härkomst.
            </seg>
            <seg xml:id="i-11ffd400e5c4f015-0">
              I partiledardebatten i går sade Göran Hägglund att han inte har
              några förslag för att förbättra för de ensamstående mammorna.
              Nu undrar jag om han har tänkt till sedan i går.
            </seg>
          </u>
          <note type="speaker" xml:id="i-ca147604d2f8c80f-0">
            Anf. 213 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-11">
            <seg xml:id="i-2e056a552b676d07-0">
              Herr talman! Om det står så i protokollet får jag nog titta lite
              på det.
            </seg>
            <seg xml:id="i-7cf5f124c50d5525-0">
              Vad jag sagt är att vi behöver bättre kartlägga hur ensamstående
              föräldrar har det ekonomiskt eftersom det finns en mycket dålig
              bild av det i dag. I regel har barn två föräldrar. I regel bidrar
              båda föräldrarna. Men det är dåligt kartlagt, och vi bör överväga
              det mycket noggrant.
            </seg>
            <seg xml:id="i-ed60eed296871d0a-0">
              Eva Olofsson företräder ett parti som säger nej till jämställdhetsbonusen.
              Den skulle kunna vara en förstärkning även för de småbarnsföräldrar
              som inte längre lever ihop just genom att vara en bonus. Men av
              någon för mig ganska svårbegriplig anledning väljer Vänsterpartiet
              att säga nej till den.
            </seg>
            <seg xml:id="i-d151f7060e351f18-0">
              Jag tror att arbete, som vanligt, är nyckeln till att människor
              ska kunna försörja sig själva. Därför bedriver vi en politik som
              tar sikte på nya jobb.
            </seg>
          </u>
          <note type="speaker" xml:id="i-ebf7b3ebeeb2df3c-0">
            Anf. 214 EVA OLOFSSON (v) replik:
          </note>
          <u who="eva_olofsson_b34e2b" xml:id="i-a4d22c21a36a18bd-1">
            <seg xml:id="i-468c3f562ef142b5-0">
              Herr talman! De ensamstående mammor och deras barn som har det
              tufft är nog de som inte har några pappor som bidrar, varken med
              inkomst eller ansvar för barnen. Där tror jag inte att jämställdhetsbonus
              hjälper ett dugg.
            </seg>
            <seg xml:id="i-1ea02ff21937484b-0">
              I stället kan man höja underhållsbidraget. Man kan värdesäkra
              det. Man kan satsa på både förskolan och fritidshemmen liksom
              på rätten till heltid. Man kan se till att kvinnor inte får otrygga
              deltidsanställningar med taskiga löner. Vänsterpartiet gör också
              en stor satsning för att höja kvinnolönerna.
            </seg>
            <seg xml:id="i-46ab372deabe9584-0">
              Det är några konkreta förslag. Har Göran Hägglund några som är
              bättre? Kom gärna med dem i så fall.
            </seg>
          </u>
          <note type="speaker" xml:id="i-67b76c0a7230fd95-0">
            Anf. 215 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-12">
            <seg xml:id="i-4c0bd4e06878663e-0">
              Herr talman! En viktig utgångspunkt för all ekonomisk politik,
              och all familjepolitik också för den delen, måste bottna i grundläggande
              ekonomiska fakta. De fakta ligger inte i grunden för Vänsterpartiets
              ekonomiska motion. Den skulle medföra att inte bara denna debatt
              utan Sveriges hela ekonomi tog en ända med förskräckelse.
            </seg>
          </u>
          <note type="speaker" xml:id="i-bd9e8c045be3abe1-0">
            Anf. 216 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-a6be90663561cb69-1">
            <seg xml:id="i-fa86a3cfc47284d4-0">
              Herr talman! Jag skulle vilja fortsätta diskussionen om jämställdhetsbonusen.
            </seg>
            <seg xml:id="i-ef0499b386ac8d89-0">
              Det som alliansen kallar jämställdhetsbonus ska ju belöna hushåll
              där mannen tar ut föräldraledighet. Jag ser det som ett dåligt
              och lamt försök att plocka billiga jämställdhetspoäng.
            </seg>
            <seg xml:id="i-f62a7388e97930c3-0">
              I stället för att reformera föräldraförsäkringen med bibehållen
              inkomstbortfallsprincip inrättar man ett bonussystem som förstärker
              normen att mannen är en figur som ska belönas, någon som måste
              lockas tillbaka för att ta sitt föräldraansvar. Mannen måste ges
              speciella förmåner.
            </seg>
            <seg xml:id="i-0019b4b57bb0b382-0">
              Det jag undrar över är hur ministern kan tycka att män ska belönas
              och kvinnor straffas för att de tar sitt föräldraansvar.
            </seg>
          </u>
          <note type="speaker" xml:id="i-db385018c0b0d656-0">
            Anf. 217 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-13">
            <seg xml:id="i-4500b2ed59b04650-0">
              Herr talman! Jag tycker inte att det ska vara så, men jag tror
              att det är ett effektivt sätt att öka männens uttag av föräldraförsäkringen
              och därmed få fler barn som tidigt kan knyta an till sina fäder.
              Jag tror att det är mycket viktigt.
            </seg>
            <seg xml:id="i-c9ab87b5417862f7-0">
              Det alternativ jag kan se är Vänsterpartiets förslag som innebär
              att man lagstiftar om hur föräldraförsäkringen ska fördelas. Jag
              vill dock inte göra det ingreppet. Jag vill att föräldrar själva
              ska kunna bestämma. Vi använder moroten, som det talades om tidigare.
              Vänsterpartiet väljer att använda piskan. Jag tror att det, tyvärr,
              skulle leda till att en hel del föräldrapenningdagar brann inne
              och att det blev mindre kontakt mellan föräldrar och deras barn.
            </seg>
          </u>
          <note type="speaker" xml:id="i-aa03b9e537b45b7b-0">
            Anf. 218 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-a6be90663561cb69-2">
            <seg xml:id="i-edec8d0e38229505-0">
              Herr talman! Det håller jag verkligen inte med om. Individualiserad
              föräldraförsäkring är en väg mot ökad jämställdhet, precis som
              jag sade i mitt anförande. Det är en möjlig väg för att få männen
              att ta det ansvar som borde vara självklart.
            </seg>
            <seg xml:id="i-44da777adcc9a8d9-0">
              Jag anser inte att män ska belönas för att de tar det ansvaret,
              som det blir med ert förslag. Du är man. Du är pappa. Här får
              du lite extra pengar för att ta hand om dina barn. Du är kvinna.
              Du är mamma. Du straffas med sämre villkor när du sedan kommer
              ut på arbetsmarknaden.
            </seg>
            <seg xml:id="i-fd9c6ed3ba9220e6-0">
              Det finns ingen rättvisa i det. En individualiserad föräldraförsäkring
              är rättvis.
            </seg>
          </u>
          <note type="speaker" xml:id="i-71870d5ce7bb98ad-0">
            Anf. 219 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-14">
            <seg xml:id="i-5e2a7d9c699262ce-0">
              Herr talman! Den är rättvis i den meningen att den är lika för
              alla. Det skapar inte det utrymme för val som kan behöva göras
              i enskilda familjer. Det är en mall som återigen utgår från att
              alla familjer ser ut på precis samma sätt. Jag har inte den grundsynen.
            </seg>
          </u>
          <note type="speaker" xml:id="i-3a648db80a706cf6-0">
            Anf. 220 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-5">
            <seg xml:id="i-edc14e3abd257ef1-0">
              Herr talman! Jag har två frågor till statsrådet. Den ena frågan
              handlar om ett telefonsamtal jag fick häromdagen från en i mitt
              handikappförbund. Eftersom jag har epilepsi träffar jag många
              föräldrar till barn med epilepsi. Deras barn får så svåra anfall
              att de ibland måste vara hemma en dag i veckan, ibland två dagar
              i veckan, ibland kanske var fjortonde dag. De är bekymrade för
              sin ekonomi. De vet inte vad de ska göra eftersom man sänkt VAB-ersättningen.
              Min fråga är: Vad har socialministern för svar till dem?
            </seg>
            <seg xml:id="i-c06eedee3da9407c-0">
              Den andra frågan handlar om valfriheten i det här sammanhanget.
              Man pratar om valfrihet när det gäller föräldrarna. Men varför
              kan inte socialministern unna mig som älskar en man att få gifta
              mig med honom?
            </seg>
          </u>
          <note type="speaker" xml:id="i-e6bb9463d3b2399b-0">
            Anf. 221 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-999d859c0bea9207-15">
            <seg xml:id="i-c5eae18e3726db18-0">
              Herr talman! Låt mig börja med den första frågan, som gäller
              föräldrar och VAB, alltså ersättningen vid vård av sjukt barn.
              Vi har gjort en prioritering som handlar om att få fler människor
              i arbete, något som varit ett grundläggande problem under en lång
              följd av år. För få människor arbetar, och vi har därför tvingats
              prioritera genom att vi valt att inte höja sjukförsäkringen på
              det sätt som Socialdemokraterna ville göra. I stället har vi valt
              att satsa pengar på åtgärder som gör att fler människor kan komma
              i arbete för att därigenom kunna upprätthålla en hög nivå på den
              svenska välfärden. Det tror jag är av allra största betydelse,
              inte minst för att den familj som har barn med epilepsi ska kunna
              få en god vård också i framtiden.
            </seg>
          </u>
          <note type="speaker" xml:id="i-af2b365142288be2-0">
            Anf. 222 BÖRJE VESTLUND (s) replik:
          </note>
          <u who="borje_vestlund_48292a" xml:id="i-15eb611b60d08739-6">
            <seg xml:id="i-ac1b421fe16f36dd-0">
              Herr talman! Det vore bra om jag fick svar även på min andra
              fråga.
            </seg>
            <seg xml:id="i-3f687b56b7548518-0">
              Fler i arbete det är jättebra att fler kommer i arbete. Men dessa
              föräldrar kommer inte att arbeta mer för att de blir fattigare,
              socialministern. De kommer bara att uppfatta det som att samhället
              tar ifrån dem möjligheten att vara hemma när deras barn är sjuka.
            </seg>
            <seg xml:id="i-01ca03d6730f95cd-0">
              Dessutom blir dessa barn mer otrygga eftersom man i alla möjliga
              sammanhang nu får ordna andra lösningar för dem, till exempel
              att någon släkting kommer hem och tar hand om dem.
            </seg>
          </u>
          <note type="speaker" xml:id="i-d3dabe9272163cc5-0">
            Anf. 223 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" next="cont" xml:id="i-61a001256292a0d6-0">
            <seg xml:id="i-91e01ada762990ae-0">
              Herr talman! Jag tror man ska vara medveten om att den grupp
              som Börje Vestlund här talar om är en grupp som har det något
              bättre ställt än de människor som har de lägsta inkomsterna. De
              personer vi här talar om ligger i ett övre spann inom det svenska
              sjukförsäkringssystemet.
            </seg>
            <seg xml:id="i-d131402c486e5273-0">
              När det gäller frågan om äktenskap har jag uppfattningen att
              äktenskapet är för människor av olika kön och partnerskap finns
              för människor som är samkönade.
            </seg>
          </u>
          <note xml:id="i-492b4698336f9eab-0">
            Anf. 224 INGER RENÉ (m):
          </note>
          <u who="carina_hagg_cdfd56" prev="cont" xml:id="i-51a739713ce6a149-0">
            <seg xml:id="i-a05d14afa644c622-0">
              Herr talman! Jag har anmält mig till den här debatten under rubriken
              Jämställdhet. Nu växlar vi alltså spår ett litet tag.
            </seg>
            <seg xml:id="i-15c503025f11e7c5-0">
              Ofta handlar diskussionen om jämställdhet om symbolvärden, såsom
              procent hit eller dit, och att det skulle vara någon form av rättvisa
              och en lösning på kvinnors möjligheter och jämställdhet. Jag tänkte
              emellertid ha en lite mer pragmatisk, eller praktisk, synvinkel.
            </seg>
            <seg xml:id="i-5574ff48961462e6-0">
              För att ändå börja med att tala om procenten, som ju är aktuella
              inte minst i pressen, är det naturligtvis bra att ha ett mätbart
              mål för att kunna utvärdera de ansträngningar som görs för att
              få en någorlunda jämn representation av kvinnor och män på valsedlar
              eller i statliga styrelserum, för att ta ett par exempel. Avvikelser
              från målet kan då analyseras och diskuteras, och åtgärder kan
              vidtas för att se om man på annat sätt, på ett lättare eller bättre
              sätt, kan nå de önskvärda målen.
            </seg>
            <seg xml:id="i-0a960e080e712db6-0">
              Det övergripande målet för regeringens jämställdhetspolitik är
              så självklart att det inte behöver sägas. Kvinnor och män ska
              ha samma makt och samma möjligheter att forma sina egna liv och
              tillsammans forma samhället.
            </seg>
            <seg xml:id="i-768c2cee0a45fcc8-0">
              Jag kan som en parentes säga att när jag såg att det här ämnet
              skulle komma upp tittade jag i en tidskriftssamlare som jag har.
              Den har rubriken Kvinnor finns vi jämställdhet. Det var inte bara
              en utan flera stycken. När jag läste vad vi sagt och vad som tidigare
              sagts i denna kammare var det ungefär samma saker som jag tror
              kommer upp i debatten i dag. Tyvärr rör det inte på sig, enligt
              mitt förmenande, i tillräckligt stor omfattning när det gäller
              den här frågan.
            </seg>
            <seg xml:id="i-50315076727cc527-0">
              Men tillbaka till procenten. Målet fler kvinnor i beslutande
              ställning på alla de nivåer som finns är något som jag tror att
              vi alla kan ställa oss bakom. Detta mål hänger som jag ser det
              intimt samman med möjligheter till ekonomisk jämställdhet. Välkända
              faktorer är att kvinnor har lägre inkomst än män, att kvinnor
              har mindre pengar på banken än män, att kvinnor har färre aktier
              än män och att kvinnor äger mindre än män. Kort sagt: Kvinnor
              är ekonomiskt mer skyddslösa än män. Samtidigt finns kvinnor på
              arbetsmarknaden i praktiskt taget samma utsträckning som män.
              Dessutom är kvinnor i genomsnitt faktiskt högre utbildade än män
              är.
            </seg>
            <seg xml:id="i-690920a953f74c23-0">
              Det finns en del fakta som diskuterats i så många år och där
              vi alla är så överens om bilden att det känns nästan banalt att
              framföra den. Men man är väl tvingad.
            </seg>
            <seg xml:id="i-0fb1a55fb754c6ac-0">
              Det finns två stötestenar för kvinnor. För det första är kvinnors
              arbetsmarknad mycket snävare än mäns. För det andra arbetar kvinnor
              mer än män men lägger mer av sin arbetstid på det oavlönade nödvändiga
              arbetet med hem och barn. Det är så sorgligt att den här debatten
              har sett likadan ut så länge och att förändringarna har varit
              så små.
            </seg>
            <seg xml:id="i-80c4c443b045a125-0">
              Under den socialdemokratiska tiden, de senaste tolv åren, har
              Sverige fått kritik från både EU och FN för att skillnaderna är
              för stora när det gäller arbetsmarknaden för män och kvinnor.
              Anmärkningarna har rört lite mer än bara arbetsmarknaden. De har
              också rört delaktigheten i styrelsearbetet, till exempel.
            </seg>
            <seg xml:id="i-a271ae85aaef6488-0">
              Den första stötestenen innebär om man hårdrar det att kvinnor
              i stor utsträckning arbetar i offentlig, politikerstyrd sektor,
              och de har en arbetsgivare. Det främjar inte löneutveckling eller
              karriärmöjligheter. Därför är regeringens satsning på det här
              området, som utbildningsminister Jan Björklund och socialminister
              Göran Hägglund i fredags redogjorde för under rubriken Avknoppningar
              av verksamhet inom kommuner och landsting, väldigt välkommen.
              Regeringen vill stimulera fler att driva verksamhet inom till
              exempel skola och vård eget företagande med fortsatt solidarisk
              finansiering över skattsedeln.
            </seg>
            <seg xml:id="i-b8f91753245ef3a9-0">
              Om fler kvinnor startade och drev företag skulle det ge dels
              ett Sverige med starkare ekonomisk utveckling, dels en annan positiv
              effekt, nämligen att fler kvinnor som företagare skulle delta
              i de informella nätverk som vd:ar, styrelseledamöter och ordförande
              rekryteras från. Det vore bra för rekryteringen till bolagsstyrelser
              och andra beslutande organisationer. Fördelningen mellan kvinnor
              och män ser ganska bra ut i statliga styrelser, men jag misstänker
              på goda grunder att den ser sämre ut i kommunala bolag. Och vi
              vet alla hur den ser ut i det privata arbetslivet.
            </seg>
            <seg xml:id="i-d358a313ee74d4f6-0">
              Det finns dock inom det privata arbetslivet glädjande initiativ.
              Det finns företag, till exempel Fastighetsägarna Syd, som har
              gjort riktade utbildningar när det gäller kvinnor och styrelsearbete.
            </seg>
            <seg xml:id="i-3775dc40246fbcb1-0">
              Herr talman! Tiden medger inte att jag tar upp en del andra mycket
              viktiga frågor på det här området, till exempel den ojämlika sjukvården.
              Inte heller hinner jag ta upp tryggheten för kvinnor, alltså mäns
              våld mot kvinnor, men där gör vår nuvarande regering glädjande
              insatser.
            </seg>
            <seg xml:id="i-cfeab32a4b6847b3-0">
              Slutligen skulle jag också gärna vilja ta upp biståndsverksamheten.
              Jag ser glädjande förändringar av vår biståndspolitik. Jag tror
              att om mer av biståndet gick genom kvinnors händer skulle vi få
              en bättre utveckling i den del av världen som behöver vårt stöd.
            </seg>
            <seg xml:id="i-60b7120c8283de71-0">
              I det här sammanhanget vill jag nämna att jag såg en rubrik:
              Kvinnor världens hopp. Jag tror på den.
            </seg>
          </u>
          <note type="speaker" xml:id="i-9ccffdf09c7a1592-0">
            Anf. 225 TOMAS ENEROTH (s) replik:
          </note>
          <u who="tomas_eneroth_80b549" next="cont" xml:id="i-5218fee3b3ba7d41-0">
            <seg xml:id="i-0226e9fea2e8036b-0">
              Herr talman! Tack, Inger René. Jag håller i mycket med om att
              det är viktigt att vi ökar jämställdhetssträvandena. När vi hade
              regeringsmakten var det hälften män och hälften kvinnor i regeringen.
              Nu är det hälften moderater. Det är illa nog, men det är ingen
              jämn könsfördelning.
            </seg>
            <seg xml:id="i-ba68a339c2c29fa6-0">
              När vi gör en fördelningspolitisk analys, en genusanalys, av
              budgeten något som de tidigare, socialdemokratiska regeringarna
              alltid gjorde men som den borgerliga regeringen väljer att inte
              göra kan vi konstatera att riksdagens utredningstjänst ser att
              60 procent av de skattesänkningar som regeringen genomdriver går
              till män och inte till kvinnor. Det är alltså en sned könsfördelning
              av de satsningar som regeringen väljer att prioritera.
            </seg>
            <seg xml:id="i-ef58d62da76f56a3-0">
              Med anledning av den debatt om vårdnadsbidrag som vi har haft
              här i dag vill jag ställa frågan: Tror Inger René att vårdnadsbidrag
              på något sätt bidrar till att stärka kvinnors position på arbetsmarknaden?
              Hela inlägget handlade ju om hur kvinnor ska få en förbättrad
              position inte bara i styrelserummen utan också på arbetsmarknaden.
              Kommer reformen med vårdnadsbidrag att stärka kvinnors position
              på arbetsmarknaden?
            </seg>
          </u>
          <note xml:id="i-9690b494c4e1989c-0">
            Anf. 226 INGER RENÉ (m) replik:
          </note>
          <u who="tomas_eneroth_80b549" prev="cont" xml:id="i-8240d2e473239c45-0">
            <seg xml:id="i-245db9204b36ad9a-0">
              Herr talman! Låt mig börja med frågan om vårdnadsbidrag. Jag
              tror, precis som Göran Hägglund uttryckte här tidigare, att det
              är viktigt för kvinnor och män. Jag tycker att diskussionen om
              vårdnaden av barn är lite ensidig när den fokuserar bara på kvinnor.
              Det finns faktiskt män som också deltar i detta arbete. Jag tycker
              inte att vi ska glömma bort det. Precis som Göran Hägglund tycker
              jag att beslutet ska ligga hemma hos familjen. Då får kvinnor
              och män välja vad de prioriterar, om de vill lägga dessa två eller
              tre år på barnen eller på jämställdhet.
            </seg>
            <seg xml:id="i-826294e0dec1b6cb-0">
              Sedan blir jag lite konfunderad. Det finns ett parti, eller kanske
              fler jag har inte läst alla partiprogram som vill utöka vården
              av små barn med två månader. Det skulle göra att kvinnor skulle
              dra sig undan från arbetsmarknaden ännu längre tid. Är det bra?
            </seg>
          </u>
          <note type="speaker" xml:id="i-6f3cbf5a3590f4d8-0">
            Anf. 227 TOMAS ENEROTH (s) replik:
          </note>
          <u who="tomas_eneroth_80b549" next="cont" xml:id="i-5218fee3b3ba7d41-1">
            <seg xml:id="i-9a24de636e9b6021-0">
              Herr talman! Jag konstaterar att av dem som använde kontantstøttet
              var 96 procent kvinnor. Man måste vara tämligen blind för de könsmaktsstrukturer
              som finns i samhället om man tror att det är en reell valfrihet
              man har. Det innebär i så fall att ett vårdnadsbidrag försämrar
              kvinnors position på arbetsmarknaden. Det var det som var själva
              poängen. Till och med regeringens egen jämställdhetsminister sade
              när detta presenterades att det kanske inte är bra för jämställdheten
              men att det är bra för valfriheten. Då blir det lite underligt
              när en företrädare för regeringspartierna säger att det är viktigt
              med jämställdhetssträvanden samtidigt som vi konstaterar att vårdnadsbidraget
              har direkt motsatt effekt.
            </seg>
          </u>
          <note xml:id="i-8964ebf6d6fe8071-0">
            Anf. 228 INGER RENÉ (m) replik:
          </note>
          <u who="tomas_eneroth_80b549" prev="cont" xml:id="i-8240d2e473239c45-1">
            <seg xml:id="i-3bb9c094bee55ab3-0">
              Herr talman! Detta vet vi inget om. Siffran 96 procent är ett
              exempel från Norge, så vitt jag förstår. Vi har ingen koll på
              hur det kommer att se ut i Sverige.
            </seg>
          </u>
          <note type="speaker" xml:id="i-9b79db9eaf3a4fb4-0">
            Anf. 229 PETER HULTQVIST (s) replik:
          </note>
          <u who="peter_hultqvist_c9866b" next="cont" xml:id="i-2fa84fbb356a7209-0">
            <seg xml:id="i-ff0616f37eeaf136-0">
              Herr talman! Inger René, när det gäller jämställdhet är det klart
              att Norge och Sverige inte skiljer sig så mycket från varandra.
              4 procent av männen använde vårdnadsbidrag i Norge. Säger inte
              detta något om hur det också kommer att bli i Sverige och att
              det här inte är bra för jämställdheten?
            </seg>
            <seg xml:id="i-fbe0d803e760f27e-0">
              Hägglund svarade inte på frågan jag hade om kommunernas ekonomi.
              I Upplands Väsby handlar det om ungefär 16 miljoner kronor, i
              Södertälje ungefär 40, i Tierp 78 miljoner och i Katrineholm 11
              miljoner som krävs för att man ska klara den här reformen utan
              att man tar bort en enda barnomsorgsplats. Detta är illa genomtänkt,
              dåligt förberett och hafsigt i regeringens ingång i det här ärendet.
              Man har inte rett ut hur kommunerna ska klara ekonomin. Då slår
              det mot kvaliteten i förskolan, och där finns det så här långt
              inga pengar.
            </seg>
          </u>
          <note xml:id="i-30683597e895992e-0">
            Anf. 230 INGER RENÉ (m) replik:
          </note>
          <u who="peter_hultqvist_c9866b" prev="cont" xml:id="i-c506afb8e4fe4f84-0">
            <seg xml:id="i-698e68ba42ba457a-0">
              Herr talman! Jag tar Norge först. Vi känner alla till en socialdemokratisk
              minister som kallade Norge för den sista sovjetstaten, om ni minns
              det. Själv har jag min valkrets i Bohuslän. Jag vill påstå att
              det är ganska stor skillnad mellan norrmän och svenskar. Jag skulle
              vara lite försiktig med att applicera de norska siffrorna på svenska
              förhållanden.
            </seg>
            <seg xml:id="i-13aafbec0f85935f-0">
              När de gäller de miljoner som olika kommuner sägs behöva betala
              i vårdnadsbidrag skulle jag gärna vilja vända på siffran och se
              alla de barn som inte utnyttjar den kommunala barnomsorgen. Jag,
              och många med mig, får säkert samtal från oroliga och ängsliga
              föräldrar som säger att detta passar för deras barn men att det
              är väldigt påfrestande ekonomiskt.
            </seg>
          </u>
          <note type="speaker" xml:id="i-c0dbfcbc4436fbc7-0">
            Anf. 231 PETER HULTQVIST (s) replik:
          </note>
          <u who="peter_hultqvist_c9866b" next="cont" xml:id="i-2fa84fbb356a7209-1">
            <seg xml:id="i-8f1216ec2e63d314-0">
              Herr talman! Man måste ha ett öppet sinnelag och kunna ta till
              sig och analysera hur det har fallit ut i andra länder. I många
              sammanhang talar man om den nordiska modellen och att det finns
              en viss samhörighet inom Norden. Då tycker jag inte att det är
              fel att analysera och se hur saker och ting har fallit ut i Norden.
            </seg>
            <seg xml:id="i-7f2549b3db6ced2c-0">
              Sedan är det här kostnader som blir i kommunernas ekonomi. Så
              oavsett hur man diskuterar kring föräldrar som vill välja någonting
              annat är det här reella pengar som måste ut på något sätt. Där
              har regeringen inget alternativ. Där har man visat en tydlig svaghet.
              Därför menar jag att det här är illa genomtänkt.
            </seg>
          </u>
          <note xml:id="i-91544c19ea3a097f-0">
            Anf. 232 INGER RENÉ (m) replik:
          </note>
          <u who="peter_hultqvist_c9866b" prev="cont" xml:id="i-c506afb8e4fe4f84-1">
            <seg xml:id="i-d7805eb1017b50f2-0">
              Herr talman! Till all lycka ligger inte det här beslutet hos
              vare sig dig eller mig. Det här är ett beslut som den enskilda
              kommunen har möjlighet att ta när beslutet om valfrihet har gått
              igenom här i kammaren.
            </seg>
          </u>
          <note type="speaker" xml:id="i-5e7a758e426a3e2f-0">
            Anf. 233 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" next="cont" xml:id="i-164cddc5cb2662f5-0">
            <seg xml:id="i-e4f43d47c06f3ba9-0">
              Herr talman! Det är jättebra att Inger René så oerhört tydligt
              redovisar fakta kring hur kvinnor diskrimineras på arbetsmarknaden.
              Jag tror att vi kan vara helt överens om att kvinnor och män ska
              ha samma makt och rätt till att forma sitt eget liv.
            </seg>
            <seg xml:id="i-6eb63e680b1d62d7-0">
              Men då kan jag inte låta bli att ställa en fråga. Hur kan det
              komma sig att Inger René ställer upp på den politik som regeringen
              nu för? Man försämrar när det gäller deltidsarbetslöshetsersättningen,
              vilket vi vet kommer att slå allra mest gentemot kvinnorna. Problemet
              är ju inte på den sidan. Problemet är att de flesta arbetsgivare
              inte vill anställa kvinnor på heltid utan tycker att det är bättre
              att ha dem på deltid.
            </seg>
            <seg xml:id="i-9a3324ab15aa5276-0">
              Hade det då inte varit bättre, för att öka jämställdheten, om
              man hade skapat en lagstiftning om rätten till heltid? Hade man
              inte då fått möjlighet till en ökad makt och till ett ökat inflytande
              över sitt liv?
            </seg>
          </u>
          <note xml:id="i-6525586942efa1ab-0">
            Anf. 234 INGER RENÉ (m) replik:
          </note>
          <u who="carina_adolfsson_elgestam_055a91" prev="cont" xml:id="i-dfd583cb763409bb-0">
            <seg xml:id="i-3db5f446b642b156-0">
              Herr talman! I dag har vi inte den lagstiftningen. Men vi kan
              titta på hur arbetsmarknaden ser ut i dag, till exempel inom Handels
              område. Då kan vi se att män som arbetar inom Handels område,
              som helt enkelt står i olika typer av affärer, praktiskt taget
              alltid har heltid. Kvinnor som gör motsvarande jobb, till exempel
              i livsmedelsaffärer eller för den delen i andra affärer, har praktiskt
              taget alltid deltid.
            </seg>
            <seg xml:id="i-2de268234c284115-0">
              Min starka förhoppning är att detta kommer att få sin lösning
              nu när kvinnor kommer att överväga att arbeta heltid. Och jag
              tror att vi är överens om att det är det önskvärda för både män
              och kvinnor.
            </seg>
          </u>
          <note type="speaker" xml:id="i-47809f811d1cad4b-0">
            Anf. 235 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" next="cont" xml:id="i-164cddc5cb2662f5-1">
            <seg xml:id="i-d4d35fefb8efb2dd-0">
              Herr talman! Det blir lite märkligt när Inger René redogör för
              hur tydligt det är på arbetsmarknaden, exempelvis inom Handels.
              Det handlar om att männen inom handeln jobbar heltid medan kvinnorna
              jobbar deltid.
            </seg>
            <seg xml:id="i-578e1604c3c34d0c-0">
              Hur kan då Inger René ställa upp på en sådan här jakt på de deltidsarbetslösa
              kvinnorna, som inte får heltid i dag inom handeln? Det du står
              och redogör för här i kammaren går ju inte ihop. Det blir en jakt
              på de deltidsarbetslösa kvinnorna i stället för att man sätter
              åt arbetsgivarna och säger: Ni ska anställa på heltid.
            </seg>
          </u>
          <note xml:id="i-c783e1830c631e30-0">
            Anf. 236 INGER RENÉ (m) replik:
          </note>
          <u who="carina_adolfsson_elgestam_055a91" prev="cont" xml:id="i-dfd583cb763409bb-1">
            <seg xml:id="i-4f6551f93883fd0a-0">
              Herr talman! Min förhoppning är, som jag sade, att kvinnor kommer
              att arbeta heltid i större utsträckning inom handeln. Vi håller
              på att få en brist på arbetsmarknaden. Den bristen kommer med
              all säkerhet att också hjälpa kvinnor när det gäller detta. Sedan
              utgår jag från att Handels som fackförbund kommer att vara en
              stark part i det arbetet.
            </seg>
          </u>
          <note type="speaker" xml:id="i-d9ea76b9b2c85b90-0">
            Anf. 237 MATILDA ERNKRANS (s) replik:
          </note>
          <u who="matilda_ernkrans_a2e584" next="cont" xml:id="i-ae1fa03558a18108-0">
            <seg xml:id="i-d3c34de15d09fa7b-0">
              Herr talman! Jag är ordförande för Örebro läns kvinnolobby och
              samlar kvinnor i ledande positioner inom näringslivet och inom
              offentlig sektor.
            </seg>
            <seg xml:id="i-78457f001db160ce-0">
              Kvinnors företagande är oerhört viktigt. Vi jobbar mycket med
              det. Jag tror, som du, att det finns en potential i kvinnors företagande.
              Men det gäller att göra rätt saker i rätt ordning, menar jag.
              Jag tror att vi behöver se över trygghetssystemen, jag tror att
              vi behöver frigöra riskkapital och så vidare.
            </seg>
            <seg xml:id="i-ca7040eba8e62de6-0">
              Min fråga till dig är: Hur stärks kvinnors ställning på arbetsmarknaden
              genom att man slår sönder just deras arbetsplatser i en borgerlig
              privatiseringsiver? Om det nu vore så att det handlade om privat
              eller offentlig sektor borde det ju finnas en stor majoritet kvinnor
              som företagare inom exempelvis hotell, restaurang och handel,
              som man i någon sorts traditionell mening kan se som en kvinnobransch.
              Det är min fråga.
            </seg>
          </u>
          <note xml:id="i-656b2344470ac04c-0">
            Anf. 238 INGER RENÉ (m) replik:
          </note>
          <u who="matilda_ernkrans_a2e584" prev="cont" xml:id="i-f158d7128c9d266f-0">
            <seg xml:id="i-2c6fb91a62e3defb-0">
              Herr talman! Jag är inte säker på att jag uppfattade frågan,
              men jag försöker så får vi se om det går vägen.
            </seg>
            <seg xml:id="i-da9be086a53af14b-0">
              Du nämnde just handeln. Det är ett av de områden där det finns
              relativt gott om kvinnligt företagande. När det gäller den offentliga
              sektorn är det tyvärr inte på det sättet. Det var därför som jag
              apostroferade två ministrar som nu har börjat med det som de kallar
              för en avknoppningsakademi, för att hjälpa kvinnor som just arbetar
              inom offentlig sektor att knoppa av sina verksamheter med, som
              jag sade, solidarisk statlig ersättning.
            </seg>
            <seg xml:id="i-fb7b5023d45ebc79-0">
              Ylva Thörn sade i en lönerörelse för inte så länge sedan att
              kvinnors löner skulle må bra av om kvinnor inom Kommunal hade
              fler arbetsgivare än bara stat, kommun och landsting. Det tror
              jag också. Jag tror att det då finns möjligheter att avancera.
              Och man får en konkurrens när det gäller löner, som får en positiv
              effekt också för kvinnor.
            </seg>
            <seg xml:id="i-cc36cd7a0bb88120-0">
              Jag hoppas att det var svaret på din fråga.
            </seg>
          </u>
          <note type="speaker" xml:id="i-67acc8b1f5212b25-0">
            Anf. 239 MATILDA ERNKRANS (s) replik:
          </note>
          <u who="matilda_ernkrans_a2e584" next="cont" xml:id="i-ae1fa03558a18108-1">
            <seg xml:id="i-c7fc74991ea412e5-0">
              Herr talman! Jag tror att vi, om vi ska kunna använda kvinnors
              företagande och kvinnors kraft, måste nyttja och använda kvinnors
              innovationer mycket bättre. Vi måste, som sagt, också frigöra
              riskkapital för att kvinnors företag ska kunna växa.
            </seg>
            <seg xml:id="i-d6c6706caf7804f8-0">
              Jag känner en viss oro. Jag känner nämligen en kvinna som driver
              ett företag med högteknisk kompetens. Hon har fått höjd socialavgift
              med den här regeringen. Jag känner en man som putsar skor och
              krattar löv. Han har fått sänkt socialavgift. Så vad är det vi
              ska konkurrera med i framtiden? Vilka innovationer? Vilka branscher?
            </seg>
          </u>
          <note xml:id="i-0e88125d5b4fc399-0">
            Anf. 240 INGER RENÉ (m) replik:
          </note>
          <u who="matilda_ernkrans_a2e584" prev="cont" xml:id="i-f158d7128c9d266f-1">
            <seg xml:id="i-7863938840757657-0">
              Herr talman! Jag förstod inte riktigt den frågan heller. Men
              alldeles självklart ska vi konkurrera i alla de branscher där
              kvinnor vill starta företag och växa med sina företag och kanske
              också anställa i sina företag. Det finns, som jag ser det, inga
              begränsningar.
            </seg>
          </u>
          <note type="speaker" xml:id="i-5948927519a4062b-0">
            Anf. 241 EVA OLOFSSON (v) replik:
          </note>
          <u who="eva_olofsson_b34e2b" next="cont" xml:id="i-6550cf0ad4beae7e-0">
            <seg xml:id="i-4751717eb9d95dab-0">
              Herr talman! Jag tycker att det är bra att regeringen jobbar
              med mäns våld mot kvinnor, men jag har inte kunnat se någon kvalitativ
              förändring snarare tvärtom i förhållande till den förra regeringens,
              mp:s och v:s arbete.
            </seg>
            <seg xml:id="i-f87420c3e56e9821-0">
              77 kvinnor dödades 2006. Vänsterpartiet har föreslagit en haverikommission.
              Vi har motionerat om den. Den var uppe med socialtjänstens stöd.
              Då fick vi beskedet: Den väntar vi med.
            </seg>
            <seg xml:id="i-5c8e65f2160698d9-0">
              Sedan skulle jag vilja veta om du har några andra förslag än
              privatisering för att stärka kvinnorna. Många av de här småföretagen
              vägrar ju att skriva på kollektivavtal, till exempel Curanda.
              Jag har själv varit och pratat med Kommunals företrädare därute.
              Risken är att det blir fler heltider, mer otrygga anställningar,
              sämre möjligheter att utvecklas och kompetensutvecklas.
            </seg>
            <seg xml:id="i-05c9658866d84729-0">
              När vi i utbildningsutskottet var nere i EU sade man: Sverige
              ligger bra till med kvinnosysselsättningen. Skillnaden är ju att
              i de länder som du jämför med gör kvinnorna allt det här jobbet
              och är obetalda hemmafruar.
            </seg>
          </u>
          <note xml:id="i-e55aed51e53f55e6-0">
            Anf. 242 INGER RENÉ (m) replik:
          </note>
          <u who="eva_olofsson_b34e2b" prev="cont" xml:id="i-4d74e81003d89137-0">
            <seg xml:id="i-604e67c1078b9c13-0">
              Herr talman! Jag kan börja med frågan om kvinnomisshandel. Precis
              som frågan om jämställdhet är det en fråga som har funnits med
              i den här kammaren i väldigt många år. Den här regeringen ska,
              som säkert Eva Olofsson vet, nu i höst starta en kartläggning,
              kan man väl kalla det för, när det gäller misshandel av kvinnor.
            </seg>
            <seg xml:id="i-53d5fac1f34afe86-0">
              Sedan är det här också en universell fråga. Man kan inte komma
              till något land åtminstone har jag inte gjort det hittills där
              den inte finns. Det här är den första fråga som man diskuterar
              med en kvinna. Det gäller just misshandel av kvinnor. Därför är
              detta en fråga som också biståndsverksamheten måste ägna sig åt
              i stor utsträckning.
            </seg>
            <seg xml:id="i-5f9f70742b994561-0">
              Sedan var det kvinnor och karriärer. Jag tror att det är viktigt
              att kvinnor också har möjlighet att göra karriär. Men när kvinnor
              i stort sett bara har en arbetsgivare är möjligheterna att göra
              karriär alldeles för små. Man ska inte vara några och 20 och vara
              färdigutbildad, utan det ska också finnas steg i utbildningen.
              Ett vårdbiträde eller en sjuksköterska ska kunna ta en mastersutbildning,
              en lärare en lektorsutbildning, så att man kan avancera i sitt
              jobb.
            </seg>
          </u>
          <note type="speaker" xml:id="i-7cd9b74bf5f81e21-0">
            Anf. 243 EVA OLOFSSON (v) replik:
          </note>
          <u who="eva_olofsson_b34e2b" next="cont" xml:id="i-6550cf0ad4beae7e-1">
            <seg xml:id="i-4831421f18b74a10-0">
              Herr talman! Jag håller med om att frågan om mäns våld mot kvinnor
              är viktig i biståndsarbetet.
            </seg>
            <seg xml:id="i-c595ac1075fc5f78-0">
              Jag kan väl bara säga att man i min kommun, Göteborgs stad, har
              lagt fram en kompetensstege inom äldreomsorgen när det gäller
              möjligheter att göra karriär.
            </seg>
            <seg xml:id="i-63cccf74ea39085e-0">
              Vi kan titta på vårdbolagen, de som är de mesta av de privata
              utförarna. Vad består ledningen av där? Är det kvinnor? Nej, män.
              Det är männen som styr och som tjänar pengarna, och kvinnorna
              får jobba under dem.
            </seg>
          </u>
          <note xml:id="i-c20b669046790542-0">
            Anf. 244 INGER RENÉ (m) replik:
          </note>
          <u who="eva_olofsson_b34e2b" prev="cont" xml:id="i-4d74e81003d89137-1">
            <seg xml:id="i-d14190b3be4365f1-0">
              Herr talman! Göteborg är ett sorgligt exempel. Det var ju också
              två kvinnor som slutade i kommunalpolitiken i Göteborg för att
              det var en grabbighet som de inte stod ut med. Jag kan förstå
              att det är extra problematiskt just i Göteborg, men vi får väl
              ha det som varnande exempel än så länge.
            </seg>
          </u>
          <note type="speaker" xml:id="i-1ef0e10338690346-0">
            Anf. 245 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-92cdce145fa17f1c-0">
            <seg xml:id="i-8d2177e5f9bc1853-0">
              Herr talman! Vi lever i en tid då vi borde ha den bästa av alla
              världar. Det har inte varit krig på många generationer här i Sverige,
              ingen svält och ingen pågående digerdöd. Barnadödligheten ligger
              i stort sett lägst i världen, och vi lever längre och har hälsan
              längre upp i åldrarna.
            </seg>
            <seg xml:id="i-a5b81b6c3c20e871-0">
              Om det här hade varit en av Astrid Lindgrens världar hade vårt
              samhälle kunnat vara Körsbärsdalen. För vi borde vara trygga.
              Våra barn borde få sina behov tillgodosedda på ett sätt som gör
              att de kan växa upp och bli goda föräldrar med god självkänsla,
              ett gott självförtroende, med stabila normer och solidariska värderingar.
              Kort sagt: Vi borde alla må bra och ha det bra.
            </seg>
            <seg xml:id="i-53c6c759d421a69c-0">
              Många har det också så. Det ska vi komma ihåg. Men så är det
              inte för alla, långtifrån alla. Verkligheten ser helt annorlunda
              ut. Många, framför allt barn och unga, känner inte alls av det
              goda utan känner det som om de i stället befinner sig i Törnrosdalen.
            </seg>
            <seg xml:id="i-600cc29ab46a79df-0">
              Barn blir misshandlade, kränkta, utsatta för övergrepp på den
              plats och av de vuxna som ska vara basen vad det gäller trygghet
              och säkerhet. Unga blir utsatta för grovt våld på våra gator och
              torg. Unga människor utsätter andra ungdomar och äldre för grovt
              våld som inte helt sällan leder till ett livslångt handikapp eller
              till och med döden.
            </seg>
            <seg xml:id="i-53d5cefcb2eb1cd7-0">
              Barn och unga äter antidepressiva medel i högre grad, och alkoholkonsumtionen
              kryper längre och längre ned i åldrarna. Det finns rapporter som
              talar om 1012-åringar som i stort sett har ett regelbundet alkoholintag.
              Här är alla förlorare.
            </seg>
            <seg xml:id="i-f54eab3a4caabdcb-0">
              Herr talman! En enda full unge är absolut en för mycket. Dessutom
              vet vi att årligen tar 1 500 människor livet av sig här i Sverige.
              En tredjedel av dem är under 24 år. Alltså 500 unga människor
              väljer att lämna livet för gott.
            </seg>
            <seg xml:id="i-5854e8d19f0b1db8-0">
              Jag skulle kunna fortsätta att räkna upp ett otal hemskheter
              som finns dokumenterade i olika rapporter och tidningsrubriker.
              Det är rapporter som handlar om vad vi utsätter våra barn, till
              och med riktigt små barn, för.
            </seg>
            <seg xml:id="i-4e55235b21a12050-0">
              Hur kommer det sig då att vi har misslyckats så med vårt uppdrag?
              För barnen är de vuxnas ansvar. Alla barn har rätt att få det
              de behöver. Även de barn som utsätter andra ungdomar för hot och
              våld har blivit svikna av oss vuxna. Det ligger i vårt uppdrag
              som föräldrar och vuxna att se till att de inte hamnar i en sådan
              situation. Det är föräldrarna som har det största ansvaret för
              sina barn, och det är de som ska stå för tryggheten och utöva
              sitt ledarskap som föräldrar med klara regler och mycket kärlek.
              Det behöver finnas en attityd hos föräldrarna och samhället som
              signalerar att barnen är så viktiga att de är värda att prioriteras.
            </seg>
            <seg xml:id="i-5deb56a201c6e839-0">
              Det finns väl grundade kunskaper baserade på lång forskning som
              beskriver vad barn behöver för att kunna växa upp och bli trygga
              individer. Både föräldrar och andra vuxna kan ha nytta av att
              ta till sig denna kunskap och använda den som en grund för att
              vi tillsammans ska kunna ändra det här samhället så att det skulle
              kunna bli en körsbärsdal.
            </seg>
            <seg xml:id="i-1337addc6c0bddc6-0">
              Ett första steg som vi i Centerpartiet har föreslagit för att
              stödja föräldrarna i deras ledarskap är att inrätta god föräldrautbildning
              för alla. Det finns föräldrautbildningar i olika skepnader på
              de ställen där det finns eldsjälar som drar i gång. Det borde
              vara en självklarhet att blivande och nyblivna föräldrar får möjlighet
              att lära sig att sköta sina barn, både praktiskt som att laga
              mat eller när det gäller det rent juridiska. Föräldrautbildningen
              behövs för att föräldrar ska kunna få stöd i sitt ledarskap för
              att kunna sätta gränser, veta och lära ut vad som är rätt och
              fel och vara ett föredöme för sina barn.
            </seg>
            <seg xml:id="i-1f201ceb46e45c26-0">
              I dagens samhälle har vi skapat ett system som innebär att samhället
              ofta övertar föräldrarollen under större delen av barnens vakna
              tid. Vi har ett system med dagis och fritids som tar hand om barnen
              medan föräldrarna jobbar. När samhället på det sättet utövar föräldrarollen
              ska det ske med största respekt för barnen och deras behov. Det
              duger inte som det gick att läsa i GP för en tid sedan att öppna
              ett nytt dagis med tre personal som ska ta hand elva ettåringar
              och två tvååringar på en och samma avdelning. Hur många armar
              och knän har den personalen? Det är också frustrerande för personalen,
              för de räcker inte till. De känner till barnens behov.
            </seg>
            <seg xml:id="i-8f5c639f9a3306b4-0">
              För att vi ska få trygga vuxna måste miljön på dagis vara anpassad
              efter barnens behov. Små barn behöver trygghet. De behöver också
              tid. Kvalitetstid innebär att man har fokus på barnet när barnet
              vill och inte när de vuxna har tid.
            </seg>
            <seg xml:id="i-1fcafc556727af14-0">
              Det är trots allt under de allra första åren som barnen präglas
              mest av sina upplevelser och sin miljö. Om de är otrygga och inte
              blir sedda eller får sina behov tillgodosedda kostar det ofta
              både barnet och samhället mycket, barnet i form av otrygghet och
              lidande och samhället i form av vandalism, våld och vård.
            </seg>
            <seg xml:id="i-2a2cda059038edfb-0">
              Sedan har jag beskrivit här precis det ni har talat om förut,
              vad Centerpartiet och alliansregeringen har för olika förslag.
              Som ni förstår är inte det de enda åtgärder som skapar förutsättningarna
              för att ändra, utan det behövs mycket mer. Det är viktigt att
              vi alla vuxna, oavsett partitillhörighet och var vi bor och verkar
              faktiskt börjar se att barn har behov.
            </seg>
          </u>
          <note type="speaker" xml:id="i-88f26b26aae600cb-0">
            Anf. 246 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-4">
            <seg xml:id="i-c8c34bac4d341b20-0">
              Herr talman! Det är viktiga frågor om barns och ungdomars vardag
              där det finns ett problem som Maria Kornevik Jakobsson tar upp.
              Det vore intressant att därtill få reda på här i kammaren vad
              regeringen avser att göra för att vi ska komma en bit på vägen
              med att lösa problemen med de barn som är trasiga och behöver
              hjälp på vägen och alla de ungdomar som i dag på ett eller annat
              sätt är ute på gator och torg och slåss och hittar på allt möjligt
              vid alla olika konstiga tidpunkter på dygnet. Det kunde vara intressant
              att få en redogörelse för vad man avser att göra och inte bara
              av de problem som vi nog alla är väl medvetna om finns.
            </seg>
            <seg xml:id="i-beed221645d55649-0">
              Jag vill lägga till att på Astrid Lindgrens tid fanns det väl
              ingen förskola. Då fick barnen passa varandra medan arbetarnas
              kvinnor var ute och arbetade. På vilket sätt kan den politik som
              regeringen för påverka så att barnen får det tryggare i förskolan?
            </seg>
          </u>
          <note type="speaker" xml:id="i-58788a4d559cbb86-0">
            Anf. 247 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-92cdce145fa17f1c-1">
            <seg xml:id="i-4480cdfce8f55cd6-0">
              Herr talman! Det är så med det system som vi har skaffat oss,
              Carina Adolfsson, att vi alltid kommer ett steg efter. Med förebyggande
              insatser, med god vård, att du tar hand om barnet åtminstone mellan
              noll och tre år på ett sätt som gör att det får sina behov tillgodosedda
              bygger man en bas, en grund. Då har du det betydligt mycket enklare
              att sedan få tonåringen att inte gå ut och slåss.
            </seg>
            <seg xml:id="i-cf95005d0942127c-0">
              Hur gör man då med den som går ut och slåss? Vi har stärkt detta
              i socialtjänstlagen. Det finns jättebra exempel. I Göteborg har
              vi Barnhuset som ett föredöme där man samlar alla instanser under
              ett tak. Som tur är finns det människor som har de här ambitionerna.
              Det är hela tiden eldsjälar som driver. Kom ihåg att det samhälle
              vi har i dag är skapat för och av ett annat system.
            </seg>
          </u>
          <note type="speaker" xml:id="i-0f07becac8a6148a-0">
            Anf. 248 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-5">
            <seg xml:id="i-4cad8e06f61c2d1b-0">
              Herr talman! Jag tror att vi kan vara överens om att god vård
              eller att vara älskad av sina föräldrar är den allra viktigaste
              ingrediensen för att få trygga barn och ungdomar och även trygga
              vuxna. Men det handlar också om att se de barn som inte får god
              vård i hemmet exempelvis. Där är förskolan ett alldeles ypperligt
              komplement. På vilket sätt har regeringen för avsikt att ge ökade
              resurser till förskolan så att vi kan se just de barnen?
            </seg>
          </u>
          <note type="speaker" xml:id="i-d3c4f73fa8451738-0">
            Anf. 249 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-92cdce145fa17f1c-2">
            <seg xml:id="i-fee3ee78dcbd5033-0">
              Herr talman! Det finns i vårt program att man självklart ska
              stödja den pedagogiska verksamheten i förskolan. I min värld är
              det skillnad mellan att vara under tre år och att vara tre år
              och uppåt. Det är därför jag använder ordet dagis. Dagis är nämligen
              någonstans där man är när någon annan måste ta hand om en. Det
              är klart att man måste ta hand om femåringar också, men det är
              en väsentlig skillnad.
            </seg>
            <seg xml:id="i-0f1f7f8b1de897b1-0">
              Jag kan även säga att min mormor och morfar arbetade. De hade
              en gård, och båda arbetade. Det är en rapport inifrån. Man pratar
              ju hela tiden om kvinnan hemma och mannen borta.
            </seg>
          </u>
          <note type="speaker" xml:id="i-fec34624f99ed52a-0">
            Anf. 250 MATILDA ERNKRANS (s):
          </note>
          <u who="matilda_ernkrans_a2e584" xml:id="i-4f045bcea8c0d405-2">
            <seg xml:id="i-85272ee3c6ea7a02-0">
              Herr talman! Riksdagsledamöter! Kommunalt vårdnadsbidrag, barnomsorgspeng
              och avdrag för hushållsnära tjänster är enligt den borgerliga
              regeringen svaret till nutidens kvinnor och män på frågan om hur
              vardagen görs mer jämställd. Dessutom påstås dessa förslag ha
              ett barnperspektiv, trots att verkligheten talar ett helt annat
              språk.
            </seg>
            <seg xml:id="i-6383e7a327cf377f-0">
              Det kommunala vårdnadsbidraget har vi pratat mycket om. 3 000
              kronor i månaden är för de flesta inte ens ett alternativ. Vi
              kan se effekterna av vårdnadsbidraget i Norge. Det var 96 procent
              kvinnor som tog vårdnadsbidraget, framför allt kvinnor med utländsk
              bakgrund i storstadsområdena. Kvinnor som redan från början stod
              långt från arbetsmarknaden kom ännu längre bort när vårdnadsbidraget
              blev den försörjning de hänvisades till.
            </seg>
            <seg xml:id="i-7207356a2f92f578-0">
              Jag har pratat om Örebro kommun i mina repliker. Där är man i
              färd med att införa ett kommunalt vårdnadsbidrag. Det beräknas
              kosta minst 40 miljoner. Det är pengar som inte tillförs kommunen
              utan som måste tas från annan verksamhet troligtvis förskolan.
              För mig är 40 miljoner mycket pengar som skulle kunna användas
              för att komma alla barn till del. Jag har nämnt läxläsningen och
              fler vuxna i förskolan. 50 heltidstjänster kostar 18 miljoner
              exempelvis. Helgöppet på åtta av Örebros fjorton fritidsgårdar
              kostar 3 miljoner. Upprustning av gårdarna på dagis så att de
              blir bättre, säkrare och roligare kostar 11 miljoner. Det finns
              mycket att välja med barns bästa i fokus. Men borgerligheten har
              valt vårdnadsbidraget.
            </seg>
            <seg xml:id="i-6222f619396e568a-0">
              Herr talman! Den borgerliga regeringen hävdar också att hushållsnära
              tjänster och vårdnadsbidrag ska minska kvinnors obetalda dubbelarbete.
              Jag kan konstatera att det inte gäller de kvinnor som kommer att
              utföra hushållsarbetet hos vissa andra kvinnor. De kvinnor som
              ska städa i andra kvinnors hem kommer inte att ha råd att betala
              städning i sina egna hem.
            </seg>
            <seg xml:id="i-0ffa490e7e82f066-0">
              Vilka kvinnor ser man då framför sig som ska få minskat dubbelarbete?
              Det är knappast de kvinnor, gissningsvis med utländsk bakgrund,
              som har dåliga kunskaper i svenska och liten förankring i det
              svenska samhället. Nej, de kvinnorna ställs ännu längre från arbetsmarknaden,
              och det är inte dessa kvinnor som ska avlastas.
            </seg>
            <seg xml:id="i-5d07c849f9acfde1-0">
              Jag undrar också om borgerligheten kan svara på hur många steg
              framåt jämställdheten tar i de hem där kvinnor och män bara kan
              köpa sig fria från att dela ansvaret för hem och familj mer lika
              med hjälp av en hushållsnära tjänst.
            </seg>
            <seg xml:id="i-57add9b12c7de621-0">
              Vidare menar regeringen att införandet av en barnomsorgspeng
              kommer att öka jämställdheten i vardagen och minska dubbelarbetet
              för kvinnor. Jag undrar vilken verklighet ni lever i. Tror regeringen
              att det framför allt är männen i familjen som kommer att ta huvudansvaret
              och leta efter rätt barnomsorg för pengen man fått? Utifrån den
              verklighet vi faktiskt har är det kvinnorna som fortfarande tar
              det största ansvaret för hem och familj. Det är betydligt mer
              sannolikt att en barnomsorgspeng kommer att öka belastningen för
              just kvinnorna. Det är kvinnorna som kommer att få fundera ut
              vilken barnomsorg man ska ha för pengen. Det är kvinnorna som
              kommer att få ta tid att ringa och åka runt och jämföra eventuella
              alternativ. Det är kvinnorna som kommer att ha kraven på sig att
              hitta den bästa lösningen för barnet.
            </seg>
            <seg xml:id="i-6092049c2842cec4-0">
              Herr talman! Jag kan konstatera att den borgerliga regeringens
              jämställdhet bara berör vissa. Andra kvinnor offras medvetet,
              och för den stora majoriteten kvinnor kommer dubbelarbetet att
              öka. Detsamma gäller barnen. Vissa kan få det bättre. Andra offras
              medvetet, och för den stora majoriteten kommer vardagen på förskolan
              att bli hårdare och fattigare.
            </seg>
            <seg xml:id="i-08194795942e1fb8-0">
              Socialdemokraternas svar till nutidens kvinnor och män är något
              annat. Socialdemokraternas svar till barnen är något annat. För
              oss socialdemokrater ska föräldrar i Sverige kunna välja både
              familj och arbete. Vi bygger vårt engagemang på att kvinnor behövs
              i arbetslivet, män behövs i familjelivet och tvärtom. Vi har skapat
              en föräldraförsäkring som håller hög klass. Den är generös och
              flexibel och ger familjen möjlighet att försörja sig även när
              man får barn. Den ger god tid för de små barnen.
            </seg>
            <seg xml:id="i-52af307e36c72c73-0">
              Men vi är inte nöjda så. Vi vill vidareutveckla föräldraförsäkringen
              så att fler får tid med sina barn. Inte minst behöver pappornas
              roll i familjen och för jämställdheten sättas i fokus. Föräldrautbildningen
              måste kunna göras tydligare och bättre med en jämställdhetsprofil.
              Pappor som har varit föräldralediga kan utgöra goda exempel. Båda
              föräldrarna borde kunna ges möjlighet att vara hemma tillsammans
              den första tiden med barnet.
            </seg>
            <seg xml:id="i-2c3bb7195ad41686-0">
              Jämställdhetsbonusar behövs, både i familjen och i arbetslivet.
              Barn behöver båda sina föräldrar. Familjer behöver både kvinnor
              och män. Arbetsmarknaden behöver både kvinnor och män. Kvinnors
              rättigheter på arbetsmarknaden behöver stärkas. Därför är rätt
              till heltid viktigt. Därför är det viktigt med hårdare krav på
              att visstidsanställningar ska övergå till tillsvidareanställningar.
              Kvaliteten i förskolan och skolan, inte minst på fritids, måste
              stärkas. Föräldrar ska kunna känna sig trygga i att barnen har
              det bra när föräldrarna utför det arbete som är så viktigt för
              den egna försörjningen, friheten och egenmakten över det egna
              och barnets gemensamma liv.
            </seg>
            <seg xml:id="i-139ab3b712783931-0">
              Av den anledningen ska också möjligheterna att öka tillgången
              på barnomsorg på kvällar, helger och nätter ses över. Barnomsorgen
              ska finnas när den behövs, och det är vårt gemensamma ansvar.
              Så ger vi faktiskt möjlighet att kunna välja både arbete och barn.
            </seg>
            <seg xml:id="i-319569342570ca38-0">
              Herr talman! För att avsluta vill jag säga att vi socialdemokrater
              anser att pappors tid är lika viktig som mammors för barns bästa.
              Mammor behövs på arbetsmarknaden, pappor behövs i familjen. Ett
              jämställt arbetsliv kräver ett jämställt familjeliv. Vi vill ge
              alla barn trygga självförsörjande föräldrar. Vi socialdemokrater
              skulle, om vi hade valet, välja bort vårdnadsbidraget till förmån
              för satsningar som kommer alla barn och föräldrar till del. Det
              är vårt svar till nutidens kvinnor och män, med barnens bästa
              i fokus.
            </seg>
          </u>
          <note type="speaker" xml:id="i-93f5d5dab10fba50-0">
            Anf. 251 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-9">
            <seg xml:id="i-37511d80ba3694da-0">
              Herr talman! Valfrihet är jättefarligt. Det är egentligen kontentan
              av ditt anförande, Matilda Ernkrans.
            </seg>
            <seg xml:id="i-42cafd22fc87f4d4-0">
              Alliansregeringen har ett samlat paket. Man kommer att genomföra
              två delar i paketet nästa år. Allt hänger ihop med att föräldrarna
              själva ska få lov att välja. Hade ni fått regera hade inte föräldrarna
              varit myndiga. Ni vill införa kvotering för att tala om vilka
              månader respektive förälder ska ta ut. Om familjerna inte stämmer
              överens med det får man inga månader alls i förlängningen.
            </seg>
            <seg xml:id="i-60d28b82d5c6002e-0">
              Är detta flexibelt och med ett barnperspektiv? Du säger det,
              men det tycker inte jag.
            </seg>
          </u>
          <note type="speaker" xml:id="i-06c250b240fa5e57-0">
            Anf. 252 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-3">
            <seg xml:id="i-65ed5616d0e7d87d-0">
              Herr talman! Jag kan berätta att föräldraförsäkringen redan är
              delad hälften är mammans, hälften är pappans och två månader var
              är knutna till respektive förälder. Resten av dagarna kan flexibelt
              och generöst användas av både mamman och pappan. Det är viktigt,
              och det är bra. Dessutom finns föräldraförsäkringen tillgänglig
              på lika villkor både för män och för kvinnor, oavsett vad man
              har för arbets- och familjesituation.
            </seg>
            <seg xml:id="i-af0d0a550c7a98db-0">
              Lars-Arne Staxäng talar om valfrihet. För mig handlar det om
              frihet. Människor, barn, familjer måste ha frihet att kunna utvecklas
              och känna trygghet. Man ska kunna kombinera arbete och familj.
              Er valfrihet är ju begränsad till vissa. Det är bara några kvinnor
              som kommer att kunna få hushållsnära tjänster. Det är bara några
              barn som kommer att kunna få vårdnadsbidrag. Exemplet från Norge
              visar att det faktiskt handlar om barn som mycket väl skulle behöva
              umgås med andra barn inte minst för språkutvecklingen.
            </seg>
          </u>
          <note type="speaker" xml:id="i-0b352954284ff84f-0">
            Anf. 253 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-10">
            <seg xml:id="i-3fa672e6bfde89aa-0">
              Herr talman! Det är fortfarande så att ni har kastat fram ett
              förslag om fullständig kvotering i er budget. Jag är väl medveten
              om att det finns ett par pappamånader. Jag tror till och med att
              det kan vara bra. Men föräldrarna är inte myndiga i ert förslag!
              Ni talar om att si och så ska det vara, och tar man inte detta
              så har man inga föräldraförmåner i ert Föräldra-Sverige.
            </seg>
            <seg xml:id="i-a4230cb9e0cf0900-0">
              Den nya alliansregeringen ger den enskilda familjen betydligt
              större valfrihet ur ett barnperspektiv.
            </seg>
          </u>
          <note type="speaker" xml:id="i-d81325098b61344b-0">
            Anf. 254 MATILDA ERNKRANS (s) replik:
          </note>
          <u who="matilda_ernkrans_a2e584" next="cont" xml:id="i-ae1fa03558a18108-2">
            <seg xml:id="i-7e0b134907177da1-0">
              Herr talman! För det första får jag be dig att läsa vår motion
              lite bättre. Vi skriver inte att vi ska kvotera några dagar hit
              eller dit.
            </seg>
            <seg xml:id="i-46132d16d6f9c957-0">
              För det andra sade jag tidigare att för mig är barn och barns
              bästa så viktigt att jag vill att alla föräldrar och barn ska
              kunna känna trygghet i att vi är fler som bryr oss och känner
              ansvar. Inga barn ska lämnas i sticket i någon sorts borgerligt
              Valfrihets-Sverige. Det gäller att vi faktiskt tar ansvar för
              alla barns bästa i vårt samhälle.
            </seg>
          </u>
          <note xml:id="i-8ee739a9812835e3-0">
            Anf. 255 INGER RENÉ (m) replik:
          </note>
          <u who="matilda_ernkrans_a2e584" prev="cont" xml:id="i-f158d7128c9d266f-2">
            <seg xml:id="i-469042f184e36d1f-0">
              Herr talman! Jag har två kommentarer och två frågor. Min första
              kommentar handlar om kvinnor och män. Jag ogillar att man på ett
              så tydligt sätt låter det verka som om män faktiskt inte tar sitt
              ansvar när det gäller små barn och små barns uppväxt. Jag ser
              väldigt många exempel på att de gör det i min närhet, därför tycker
              jag att vi ska sluta att bara fokusera på kvinnor och säga att
              det är de som är handhavare av små barns verklighet.
            </seg>
            <seg xml:id="i-b5a35caa1c7a3511-0">
              Det andra jag skulle vilja säga är att det är tur för de här
              familjerna i Örebro, som apostroferas så ofta, att det inte är
              Socialdemokraterna som bestämmer utan att det är alliansen som
              bestämmer.
            </seg>
            <seg xml:id="i-4669cf2fee7b3cd6-0">
              Min första fråga är: Om det, som du säger, ska kosta 20 miljoner
              att införa vårdnadsbidraget, hur tror Matilda Ernkrans att de
              barnen har det i dag?
            </seg>
            <seg xml:id="i-f19bda14a7fe5c39-0">
              Min andra fråga är: Socialdemokraterna har på förslag att utvidga
              vårdnadsersättningen till två extra månader; funderar man på hur
              det påverkar kvinnors möjligheter på arbetsmarknaden?
            </seg>
          </u>
          <note type="speaker" xml:id="i-2ae6a40d4a353d7f-0">
            Anf. 256 MATILDA ERNKRANS (s) replik:
          </note>
          <u who="matilda_ernkrans_a2e584" next="cont" xml:id="i-ae1fa03558a18108-3">
            <seg xml:id="i-e3618dd05f3d0867-0">
              Herr talman! Först och främst har man räknat ut att vårdnadsbidraget
              om det införs i Örebro kommun kommer att kosta 40 miljoner. Jag
              är fullständigt övertygad om, det visar också den breda enkät
              som vi nu är ute i Örebro kommun och pratar med människor om,
              att får man välja väljer man inte ett vårdnadsbidrag för några
              få utan man väljer att göra satsningar som kommer alla barn till
              del, som läxläsning, förbättrade dagisgårdar och så vidare.
            </seg>
            <seg xml:id="i-1de23ab8c6f8fb25-0">
              Vi kan tycka vad vi vill om den verklighet som vi har. Men verkligheten
              är sådan att det fortfarande är kvinnorna som tar huvudansvar
              för hem och familj. Man kan göra som borgerligheten och säga att
              det inte spelar någon roll, och att vi dessutom förstärker kvinnornas
              roll i hemmet. Eller man kan göra som vi och säga: Visst, föräldrar
              är viktiga, och föräldrar ska kunna välja, därför har vi en generös
              och flexibel föräldraförsäkring. Men vi har ett ansvar att stödja
              pappor att ta klivet in i familjen och att stödja kvinnors ställning
              på arbetsmarknaden.
            </seg>
          </u>
          <note xml:id="i-9b25c8cedf9b996b-0">
            Anf. 257 INGER RENÉ (m) replik:
          </note>
          <u who="matilda_ernkrans_a2e584" prev="cont" xml:id="i-f158d7128c9d266f-3">
            <seg xml:id="i-14d6ab34f0b2e7aa-0">
              Herr talman! Jag ska fatta mig kort, för jag hoppas att få svar
              på frågorna.
            </seg>
            <seg xml:id="i-c88ab3fedf7898d3-0">
              Vad tror du om de barn som gömmer sig bakom de 40 miljonerna,
              som alltså ofta lever i familjer under ekonomiskt mycket knappa
              förhållanden i dag?
            </seg>
            <seg xml:id="i-ce01e9eaf33d9b35-0">
              Min andra fråga var: Socialdemokraterna vill utvidga föräldraförsäkringen
              med två månader, hur bra är det för kvinnor? Ni säger ju hela
              tiden att det är negativt för kvinnor och kvinnors arbetsmarknad
              om de har en lång period hemma hos barnen.
            </seg>
          </u>
          <note type="speaker" xml:id="i-9b435f84b9e2d0a4-0">
            Anf. 258 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-4">
            <seg xml:id="i-8bef5c269ba7d820-0">
              Herr talman! Först och främst är jag fullständigt övertygad om
              och håller med Carina Adolfsson Elgestam som sade att barn mår
              bra av att ha föräldrar som är trygga och närvarande. Nu är det
              inte så att alla barn får välja sina föräldrar, och alla föräldrar
              är inte trygga och närvarande. Av den anledningen har vi en barnomsorg
              som ett komplement. Jag är fullständigt övertygad om att alla
              barn faktiskt vinner på att socialt umgås med andra barn och få
              flera vuxna omkring sig.
            </seg>
            <seg xml:id="i-fb441376f7248658-0">
              Jag är ledsen, men här tog min repliktid slut.
            </seg>
          </u>
          <note type="speaker" xml:id="i-20491a5ea7acf67e-0">
            Anf. 259 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-26">
            <seg xml:id="i-a7311db6435416c8-0">
              Herr talman! Min fråga till Matilda Ernkrans är konkret. Du sade
              i ditt anförande att du tycker att det är bra med jämställdhetsbonus,
              att jämställdhetsbonus behövs. Då är min fråga: Varför säger Socialdemokraterna
              nej till den jämställdhetsbonus som vi nu kommer att införa?
            </seg>
            <seg xml:id="i-f0fc32881b060c93-0">
              Min andra fråga är: Vill ni ha mer kvotering än de två månaders
              kvotering som finns, eller kommer ni att se till att det inte
              blir mer kvotering?
            </seg>
          </u>
          <note type="speaker" xml:id="i-0e577c9510f8e2ab-0">
            Anf. 260 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-5">
            <seg xml:id="i-0a413e2ade98a54f-0">
              Herr talman! Vi har sagt att vi tycker att en jämställdhetsbonus
              är en god idé. Det är värt att diskutera vidare hur man kan utforma
              den så att den får den effekt som vi vill ha. Vi har sagt att
              vi är beredda att ingå en överenskommelse över partigränserna
              så att den blir hållbar, under förutsättning att man inte kommer
              med andra helt kontraproduktiva förslag och inrättningar i vårt
              svenska samhälle som direkt motverkar en jämställdhetsbonus, som
              den borgerliga regeringen nu gör med ett kommunalt vårdnadsbidrag.
              Med ett kommunalt vårdnadsbidrag säger vi nej. Vi kan fortsätta
              att diskutera jämställdhetsbonusen, men då måste också den borgerliga
              regeringen fundera på att dra tillbaka det kommunala vårdnadsbidraget.
            </seg>
            <seg xml:id="i-45b7b421ae731f6f-0">
              Jag fick en fråga till. I dag är två månader knutna till föräldrarna.
              Vi har sagt att vi tycker att det är viktigt med ett mer jämnt
              uttag av föräldraledigheten mellan mammor och pappor, och vi är
              beredda att jobba fram ytterligare förslag som stöder den utvecklingen.
            </seg>
          </u>
          <note type="speaker" xml:id="i-cba15e201ac7148b-0">
            Anf. 261 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-27">
            <seg xml:id="i-1b3369b0c9601545-0">
              Herr talman! Det var inte ett speciellt konkret svar på en väldigt
              konkret fråga. Ni pratar om att ni vill fundera vidare, ni vill
              utveckla och vi ska prata. Men ge väljarna besked! Vill ni se
              till att det blir mer än två månaders kvoterad föräldraförsäkring
              eller vill ni det inte?
            </seg>
            <seg xml:id="i-f1b4935a0ecf5df8-0">
              Kommer föräldrarna med ett socialdemokratiskt styre någon gång
              i framtiden att bli fråntagna sin egen rätt att bestämma hur de
              fördelar föräldraförsäkringen, eller kommer de även fortsättningsvis
              att ha möjligheten att själva bestämma?
            </seg>
            <seg xml:id="i-015097b4a8793418-0">
              Vi vill alla ha ett jämnt uttag, men det var inte frågan.
            </seg>
          </u>
          <note type="speaker" xml:id="i-f2b1624941d4f6b0-0">
            Anf. 262 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-6">
            <seg xml:id="i-0750c95d062361e9-0">
              Herr talman! Ett enkelt, tydligt svar som går att hitta i vårt
              partikongressbeslut och i våra motioner här i riksdagen är nej,
              vi föreslår ingen ytterligare kvotering av föräldraförsäkringen.
              Det är ett enkelt, rakt svar på en mycket komplicerad fråga.
            </seg>
            <seg xml:id="i-833e2acf7c485cc1-0">
              Däremot är vi beredda att fortsätta att fundera på och hitta
              bra lösningar för att stödja pappor så att de får ta ansvar i
              familjen, för att stödja kvinnors ställning på arbetsmarknaden.
              Barn behöver både sin mamma och sin pappa.
            </seg>
          </u>
          <note type="speaker" xml:id="i-3f2c8d9de96ca9b2-0">
            Anf. 263 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-0">
            <seg xml:id="i-4c2aff430726221e-0">
              Herr talman! Matilda Ernkrans tog i sitt anförande upp och gjorde
              en jämförelse med Norge. I Norge är det faktiskt så att man har
              haft en dåligt utbyggd barnomsorg och därför har man haft ett
              betydligt högre vårdnadsbidrag än det som alliansen kommer att
              införa här. För oss är det oerhört viktigt att man har en valfrihet
              och ett ansvar och icke en stark politisk styrning. Det är de
              facto så att Socialdemokraterna vill försämra för kvinnor, ensamstående
              föräldrar etcetera genom att inte bifalla förslaget om det ökade
              jobbavdraget. Man accepterar bara jobbavdrag 1 i sin budget.
            </seg>
          </u>
          <note type="speaker" xml:id="i-80c0696eaeae130a-0">
            Anf. 264 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-7">
            <seg xml:id="i-05a8c6cba5c340e3-0">
              Herr talman! Det är mycket riktigt att vi kan se och lära mycket
              av Norge och införandet av det vårdnadsbidrag som de har haft
              under en hel mandatperiod och som nu kommer att ta lång tid att
              fasa ut. Just utifrån det du säger kan man tydligt se att i de
              områden där många har tagit ut ett vårdnadsbidrag har de inte
              byggt ut barnomsorgen. Det är barnomsorgen, barnens plats i förskolan,
              som har fått stryka på foten i de områden där många har tagit
              ut ett vårdnadsbidrag.
            </seg>
          </u>
          <note type="speaker" xml:id="i-b977833ef7cc824a-0">
            Anf. 265 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-1">
            <seg xml:id="i-4804005f9ab413e2-0">
              Herr talman! Det Matilda Ernkrans missar är ju att i Sverige
              har vi en väl utbyggd barnomsorg. Det alliansen vill göra ytterligare
              är att ge föräldrarna en ökad valfrihet. Ni vill ha en ökad politisk
              styrning.
            </seg>
          </u>
          <note type="speaker" xml:id="i-729cb394efb64e31-0">
            Anf. 266 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-8">
            <seg xml:id="i-b99a6279a5c2a7f9-0">
              Herr talman! Om det vore så väl som Inge Garstedt och Moderaterna
              här säger vore det enkelt. Om ni gillar ett kommunalt vårdnadsbidrag,
              skicka med pengar då så att man kan finansiera det kommunala vårdnadsbidraget!
              Det gör ni ju inte. Det kommer att kosta att införa ett kommunalt
              vårdnadsbidrag. Det borde vi kunna vara överens om. Och de pengarna
              skickar ni inte med. Då måste man ta pengarna någon annanstans.
              Det är inte en dålig gissning att tro att de kommer att tas från
              förskolan.
            </seg>
          </u>
          <note type="speaker" xml:id="i-fcfe19882b026572-0">
            Anf. 267 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-92cdce145fa17f1c-3">
            <seg xml:id="i-016c7902a7c79690-0">
              Herr talman! Jag skulle vilja ställa en liten fråga som handlar
              om orsak och verkan. Jag skulle vilja fråga vad som är orsaken
              till att det är så många barn som far illa.
            </seg>
            <seg xml:id="i-8ed1be75a519acfb-0">
              Hur kommer det sig att det är så många barn som behöver äta antidepressiva
              medel? Hur kommer det sig att trevliga ungdomar stoppar kniven
              i ryggen på ett annat barn? Hur kommer det sig att ungar vill
              ta livet av sig? Vad är det vi har gjort för fel? Har ni, du,
              funderat någonting i de banorna? Ni har haft rätt lång tid på
              er i era fackföreningar, med jämställdhet och allt. Vad är orsaken?
            </seg>
          </u>
          <note type="speaker" xml:id="i-58809ab3b5681f1a-0">
            Anf. 268 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-9">
            <seg xml:id="i-d6549040e4b4757c-0">
              Herr talman! Det finns naturligtvis ingen politiker med någon
              sorts ambition att förbättra, förändra, göra samhället medmänskligare
              och varmare som inte har funderat och försökt vidta åtgärder på
              många olika sätt för de barn som faktiskt inte mår bra i Sverige
              i dag.
            </seg>
            <seg xml:id="i-86b2b83afc22f866-0">
              Vi ska komma ihåg att de allra flesta barn i Sverige mår mycket
              bra. Vi kan också göra jämförelser med andra länder. Det är bra
              att vara barn i Sverige i dag. Det ska vi naturligtvis vara stolta
              och glada över och bygga vidare på, utan att för den skull förringa
              eller inte lägga oerhört stor energi och kraft på att rätta det
              som inte är bra.
            </seg>
            <seg xml:id="i-49728a78eeeff739-0">
              Nu får jag inte vara med och fortsätta och stödja den utvecklingen.
              Nu är det regeringens allianspartier som har ansvaret att fortsätta
              och jobba i den andan. Ett kommunalt vårdnadsbidrag och barnomsorgspengar
              kommer inte att stödja den utvecklingen.
            </seg>
          </u>
          <note type="speaker" xml:id="i-d017a6eb9b60ca7f-0">
            Anf. 269 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-92cdce145fa17f1c-4">
            <seg xml:id="i-1034e0e37b8a5ad3-0">
              Herr talman! Precis. Nu är det vi som får ta över och försöka
              lappa och laga det som har gått dåligt.
            </seg>
            <seg xml:id="i-e20dc92c4536d268-0">
              Vad är det som gör att ni socialdemokrater är rädda att pröva
              nya vägar? De gamla fungerade inte. Det är mycket fler barn och
              ungdomar som mår dåligt. Det finns i alla samhällsgrupper, och
              de äter dessa mediciner. Det är inte riktat till någon speciell.
              Alltså har vi misslyckats. Vi behöver göra något annat.
            </seg>
            <seg xml:id="i-faf7a20b0472ff6d-0">
              Varför är ni så rädda för att pröva något nytt?
            </seg>
          </u>
          <note type="speaker" xml:id="i-42e12adf94e8b364-0">
            Anf. 270 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-10">
            <seg xml:id="i-a91485f5beec8c02-0">
              Herr talman! Jag tror att det finns få saker man kan anklaga
              socialdemokratin för, nämligen att vi skulle vara orädda att pröva
              nya saker och att vi skulle vara orädda att ompröva praktisk politik
              för att få en bättre ordning i människors vardag. Det är på så
              sätt vi har överlevt. Det är så vi har fått förnyat förtroende
              om och om igen hos människor att leda Sverige under lång tid.
              Vi har klarat av att ompröva och förnya oss och så vidare.
            </seg>
            <seg xml:id="i-fa7ea24e56832e27-0">
              Omprövning och förnyelse i sig betyder ingenting om det inte
              händer något positivt i andra ändan. Det är väl det den borgerliga
              alliansregeringen får fundera lite på.
            </seg>
          </u>
          <note type="speaker" xml:id="i-e773fa1e84a09c99-0">
            Anf. 271 FREDRIK SCHULTE (m):
          </note>
          <u who="fredrik_schulte_5559d3" xml:id="i-b748586a2293e537-0">
            <seg xml:id="i-1aa17b852f553df1-0">
              Herr talman! En bra politik tar sin utgångspunkt ur samhällsproblem,
              och jag skulle vilja beröra ett ganska omfattande och växande
              samhällsproblem som inte har berörts tidigare i debatten men som
              jag tycker är viktigt. Det är ett viktigt jämställdhetsproblem
              och familjepolitiskt problem som jag tror att vi måste adressera
              på ett annat sätt än tidigare.
            </seg>
            <seg xml:id="i-5af8f644c761c0f1-0">
              Det handlar om att fler barn än någonsin tidigare i dag växer
              upp utan en pappa. Den allmänna uppfattningen om orsaken till
              detta är att pappor generellt sett inte tar sitt ansvar. Visst
              finns det föräldrar som inte tar sitt ansvar. Det finns både dåliga
              pappor och dåliga mammor. Men man belyser sällan det faktum att
              det finns många pappor som faktiskt vill vara en aktiv och närvarande
              del av sitt barns liv, en sådan förälder man ska vara men som
              trots det inte får den chansen utan som systematiskt motarbetas
              och bekämpas som förälder.
            </seg>
            <seg xml:id="i-72059356ed6b410d-0">
              Det är tyvärr så i dag att skilsmässor och separationer blir
              allt vanligare. Det är viktigt att vi i riksdagen stiftar lagar
              som innebär att vi följer med i samhällsutvecklingen och adresserar
              de problem som finns. Så är det, som sagt, inte på det området
              i dag.
            </seg>
            <seg xml:id="i-151e14ccfa17b0b2-0">
              Av alla separationer som äger rum i dag resulterar ungefär 10
              procent i en vårdnadskonflikt som innebär att man tilldelar ensam
              vårdnad till en av föräldrarna. I nio fall av tio innebär det
              att mamman får vårdnaden. Det innebär att nästan 10 procent av
              alla barn som upplever en separation löper en påtaglig risk att
              inte ha en närvarande pappa.
            </seg>
            <seg xml:id="i-304be777cf7a4118-0">
              Vi kan också se att utvecklingen tilltar. Jag tror att en viktig
              orsak till det är den nya lagstiftningen som kom på plats för
              ett år sedan. Där lyftes tydligt fram att en förälder som vill
              ha ensam vårdnad ska få bättre förutsättningar till det. Det har
              gått så långt att det krävs egentligen bara samarbetssvårigheter
              som skäl till att få ensam vårdnad.
            </seg>
            <seg xml:id="i-c9d9cf1252cd0c20-0">
              Vi har alla på ett eller annat sätt upplevt separationer och
              vet att det är tufft. Vi vet att det är naturligt att föräldrar
              lämnar varandra som ovänner. Det är ingenting som vi kan göra
              något åt politiskt. Vi kan bara beklaga att det tyvärr är så.
            </seg>
            <seg xml:id="i-26bfadca312a16c3-0">
              Jag tycker inte att det är en rimlig grund för att plocka bort
              en förälder, för att ta ifrån en förälder sitt barn. Jag tror
              att man måste titta på möjligheten att förändra lagstiftningen
              för att låta fler pappor få chansen att faktiskt vara delaktiga
              i sina barns liv.
            </seg>
            <seg xml:id="i-cfd67052e039ff4e-0">
              Därför behöver vi nya vårdnadsregler. Det ska vara vårdnadsregler
              som innebär att pappor inte diskrimineras. Vi behöver en vårdnadslagstiftning
              som innebär att man per definition utgår från gemensam vårdnad.
              En förälder som vill ha och ta ett likvärdigt ansvar ska få den
              chansen.
            </seg>
            <seg xml:id="i-bcaedb31b4e8d01d-0">
              Jag skulle kunna citera flera socialdemokratiska riksdagsledamöter
              som i den här debatten har lyft fram vikten av att man har en
              närvarande pappa och en närvarande mamma. Det här är en viktig
              jämställdhetsfråga. Vi kan aldrig acceptera könsdiskriminering,
              och vi kan i synnerhet inte acceptera könsdiskriminering när den
              är juridiskt bestämd på det sätt som sker i dag. Vi försöker i
              alla andra sammanhang motarbeta bristfällig jämställdhet. Vi försöker
              i alla andra sammanhang, oavsett vad vi använder oss av för metod,
              om det är jämställdhetsbonus eller om det är kvoterad föräldraförsäkring,
              arbeta för att pappor mer aktivt tar del i sina barns liv.
            </seg>
            <seg xml:id="i-9265230be42ca0fc-0">
              Men när man skiljer sig eller separerar gäller helt plötsligt
              inte de principerna. Då har vi lagar och regler som innebär att
              pappor inte får samma chanser.
            </seg>
            <seg xml:id="i-802d2f5de69ba9cb-0">
              Det är viktigt att framhålla att pappor faktiskt är lika bra
              föräldrar som mammor. Skulle pappor vara sämre på att älska sina
              barn? Skulle pappor vara sämre på att bry sig eller sämre på att
              uppfostra sina barn? Det finns faktiskt en undersökning som Helsingforss
              läns landsting har presenterat där man har fastställt att barn
              till pappor med enskild vårdnad faktiskt generellt sett har det
              bättre än barn till mammor med enskild vårdnad. Jag säger inte
              att pappor på något sätt skulle vara bättre föräldrar, men det
              understryker att det inte skulle vara tvärtom. Mammor och pappor
              är lika bra föräldrar, och de behövs båda två.
            </seg>
            <seg xml:id="i-82af0d52117ae3ca-0">
              Då kommer vi till det viktigaste skälet till varför jag tror
              att vi behöver en ny vårdnadslagstiftning, nämligen att för barnets
              bästa måste vi arbeta för att ständigt se till att vi har aktiva
              föräldrar som får vara del av sina barns liv. Barn mår bäst av
              att ha en mamma och en pappa. Barn mår bäst av att ha alla sina
              föräldrar närvarande.
            </seg>
            <seg xml:id="i-a390b645e7fd8d7f-0">
              Jag tror inte att någon på fullaste allvar skulle påstå att 10
              procent av landets pappor som separerar är olämpliga föräldrar,
              men det är konsekvensen av dagens lagstiftning. Vi behöver ändra
              den lagen. Vi behöver ändra lagen så att det krävs mer än bara
              samarbetssvårigheter för att hålla en pappa borta. Det ska krävas
              att man tydligare understryker att pappor behövs och att det här
              är ett viktigt jämställdhetsproblem.
            </seg>
            <seg xml:id="i-a0caedb3f1da78e8-0">
              För barnets bästa behöver vi fler aktiva pappor som tar del i
              sina barns liv.
            </seg>
          </u>
          <note type="speaker" xml:id="i-e671b893daea8a51-0">
            Anf. 272 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-2">
            <seg xml:id="i-7a6d71180c665222-0">
              Herr talman! Jag tycker att det fanns många intressanta infallsvinklar
              i anförandet om behovet av en närvarande pappa och behovet av
              en närvarande mamma. Det är viktigt.
            </seg>
            <seg xml:id="i-1b02eac64ffcb64b-0">
              Man kan då fundera på nästa steg. Är vårdnadsbidrag en metod
              som i det här sammanhanget och utifrån den principen är framtidsinriktad?
            </seg>
            <seg xml:id="i-ba97c30d9195d85e-0">
              Vi har konstaterat att i Norge var det 4 procent av männen som
              använde sig av det. I Nacka kommun där man genomförde det olagliga
              försöket som man fick avbryta var det 14 procent.
            </seg>
            <seg xml:id="i-02d9f5a57b6da45e-0">
              Samtidigt kan vi konstatera att det här förslaget inte är finansierat.
              Socialministern, Inger René med flera har just debatterat det
              perspektivet. Ingen har kunnat tala om hur finansieringen ska
              gå till.
            </seg>
            <seg xml:id="i-2242dd2d78f50866-0">
              Jag kan upplysa om att det i Karlskrona kommer att kosta 22 miljoner
              och i Västerås 50 miljoner om man ska genomföra det. Omodern familjepolitik
              som är ofinansierad blir inte bra utifrån principen närvarande
              mamma och närvarande pappa.
            </seg>
          </u>
          <note type="speaker" xml:id="i-0f155613762681f4-0">
            Anf. 273 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-b748586a2293e537-1">
            <seg xml:id="i-154d0c14d42bae3e-0">
              Herr talman! Jag får tacka för de initiala vänliga orden. Men
              jag tycker på något sätt att det visar hur låsta Socialdemokraterna
              är i politiken.
            </seg>
            <seg xml:id="i-e8daa57e49e90271-0">
              Här kommer jag och diskuterar någonting som handlar om hur pappor
              systematiskt och juridiskt hålls borta från sina barn, och sedan
              glider ni direkt över till vårdnadsbidraget. Det var inte det
              jag talade om.
            </seg>
            <seg xml:id="i-30ff6238dcf21f8e-0">
              Jag diskuterar gärna vårdnadsbidraget. Men här gick jag upp i
              debatten och höll ett anförande om något helt annat. Ändå landar
              ni på att kritisera vårdnadsbidraget. Jag tycker att ni behöver
              nyansera er syn lite.
            </seg>
            <seg xml:id="i-3f4deec4cedb3906-0">
              Jag tycker att vårdnadsbidraget är bra eftersom det ger familjer
              riktig valfrihet att själva bestämma förutsättningarna för hur
              de ska ordna sitt familjeliv.
            </seg>
            <seg xml:id="i-85916036c8280841-0">
              Det är intressant att ni betonade finansieringen så mycket. Det
              är ingen nyhet att en regering möjliggör för att genomföra olika
              typer av satsningar och att kommunerna får betala det själva.
              Det är ganska vanligt och förekom ofta under socialdemokratiska
              regeringar att man gjorde reformer som kommunerna fick betala.
            </seg>
          </u>
          <note type="speaker" xml:id="i-02b4a6b3ea0d0396-0">
            Anf. 274 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-3">
            <seg xml:id="i-b5e0954ea75819ad-0">
              Herr talman! När jag hör det här anförandet funderar jag nästan
              om du tycker att det är svårt att stå för regeringens politik
              och att det är obekvämt att debattera den.
            </seg>
            <seg xml:id="i-180275c6a517a4e4-0">
              Jag kan bara konstatera att slutsatsen av vad du säger är att
              det är okej att det är de som valt kommunal förskola som får betala
              vårdnadsbidraget i form av sämre kvalitet.
            </seg>
          </u>
          <note type="speaker" xml:id="i-f316ea4f7e486991-0">
            Anf. 275 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-b748586a2293e537-2">
            <seg xml:id="i-6946a30b43db81fd-0">
              Herr talman! Det är själva poängen med vårdnadsbidraget att de
              som inte vill använda sig av förskolan får vara med och betala
              den. De borde få någon kompensation för det. Det är rättvisa och
              valfrihet. Det är att bestämma själv över hur man vill ordna sin
              familjesituation.
            </seg>
            <seg xml:id="i-bc0544756c879962-0">
              Jag har inga problem att stå för vårdnadsbidraget. Vårdnadsbidraget
              är en väldigt viktig frihetsreform som innebär att välja själv.
              Sedan kanske man väljer något som Socialdemokraterna inte tycker
              om, tough luck . Men det är vad valfrihet handlar om.
            </seg>
          </u>
          <note type="speaker" xml:id="i-da2ecf6f9d8c60bf-0">
            Anf. 276 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-7">
            <seg xml:id="i-70f2a9d07d2982bf-0">
              Herr talman! Jag tyckte att det var ett engagerat och bra anförande
              om pappors rätt i samhället som Fredrik Schulte höll med den äran.
              Möjligtvis landade han kanske i fel parti.
            </seg>
            <seg xml:id="i-72f5b64fa3f6c975-0">
              Vi drev under förra mandatperioden frågan om delat barnbidrag.
              Vi ville bryta den 60 år gamla traditionen som säger att barnbidraget
              per automatik kommer till modern. Vi tyckte att det var rimligt
              att det faktiskt delades när man har gemensam vårdnad och gemensamt
              ansvar och barnen är lika mycket i ett växelvis boende hos båda
              föräldrarna.
            </seg>
            <seg xml:id="i-586eef588f171c34-0">
              Moderaterna sade nej till detta. Den nya regeringen har inte
              aviserat någon ändring av det. Min fråga till Fredrik Schulte
              blir därför, med tanke på det starka engagemang han har för pappors
              rättigheter: Tycker Fredrik att vore bra om vi bröt den ensidiga
              leveransen av barnbidraget till modern och delade barnbidraget
              så att vi fick en könsneutral lagstiftning?
            </seg>
            <seg xml:id="i-d1e91f3b0dee2896-0">
              Det kanske till och med så att han ställer upp på en gemensam
              första månad i föräldraförsäkringen, eller för den delen en andra
              chans att ha möjlighet att ta ut icke utnyttjade föräldrapenningdagar
              särskilt riktat till exempel till pappor.
            </seg>
          </u>
          <note type="speaker" xml:id="i-e23814b3d121f3db-0">
            Anf. 277 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-b748586a2293e537-3">
            <seg xml:id="i-858ae132e18caa56-0">
              Herr talman! Jag får tacka för de fina orden. Jag är inte helt
              skeptisk till ett delat barnbidrag. Jag tycker att det är en fråga
              man kan titta mer på.
            </seg>
            <seg xml:id="i-2aad6d58f42a8d27-0">
              Jag var inte med förra perioden, och jag kan inte ta ansvar för
              hur vi agerade då. Men jag tycker att det är någonting som är
              värt att diskutera. Därmed inte sagt att det nödvändigtvis måste
              bli så. Men det är mycket väl en fråga man kan titta på.
            </seg>
            <seg xml:id="i-38d7dac48bc71a65-0">
              Som jag sade i mitt anförande har problemet med att pappor fasas
              ut ur sina barns liv tilltagit på grund av den nya lagstiftningen
              som Socialdemokraterna lade fram. Jag tror inte att jag har landat
              i fel parti om jag vill visa engagemang för pappor och pappors
              rätt att ta aktiv del av sina barns liv.
            </seg>
            <seg xml:id="i-e868c222bc661c8f-0">
              Det var den tidigare regeringen som lade fram lagstiftningen
              som säger att det bara behövs samarbetssvårigheter för att fasa
              bort en pappa ur ett barns liv.
            </seg>
            <seg xml:id="i-b68b1f4607f55ba3-0">
              Jag kan återkomma till frågan om en andra chans i nästa replikskifte.
            </seg>
          </u>
          <note type="speaker" xml:id="i-1ea1cd0c54e47ada-0">
            Anf. 278 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-8">
            <seg xml:id="i-f18936e153f0c249-0">
              Herr talman! Det finns faktiskt förslag om delat barnbidrag i
              riksdagen att ta ställning till i höst. Fredrik Schulte har någon
              vecka på sig att fundera innan vi i kammaren ska trycka på knappar
              och ta ställning till förslaget om ett könsneutralt barnbidrag
              och en könsneutral lagstiftning.
            </seg>
            <seg xml:id="i-d8073cf06ec66d47-0">
              Jag ska med spänning följa hur den voteringen i riksdagen går.
              Här finns en möjlighet för åtminstone en moderat att verka för
              en modern lagstiftning även i det här sammanhanget.
            </seg>
          </u>
          <note type="speaker" xml:id="i-7b224464a3a2aaad-0">
            Anf. 279 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-b748586a2293e537-4">
            <seg xml:id="i-cb692dd5108ce1d6-0">
              Herr talman! Att säga att man inte är kategorisk motståndare
              till någonting är inte samma sak som att säga att man är för det.
              Jag sade att jag är positivt inställd till att man kan utreda
              frågan, vända och vrida på den och se olika perspektiv. Jag har
              inte reflekterat så mycket över just den frågan tidigare.
            </seg>
            <seg xml:id="i-738835973c51a7e6-0">
              Sedan gäller det frågan om en andra chans. När pappor ska vara
              pappalediga för tonåriga barn måste man se hur det blir. Barnen
              går ju i skolan under större delen av dagen. Då sitter papporna
              hemma och är inte delaktiga. Det handlar inte riktigt om det.
              Det blir snarare ett bidrag för att inte jobba.
            </seg>
          </u>
          <note type="speaker" xml:id="i-a50cb19156f3e50a-0">
            Anf. 280 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-a6be90663561cb69-3">
            <seg xml:id="i-25367c23ff3a9db2-0">
              Herr talman! Jag vill diskutera vårdnadslagstiftningen. Det var
              lite det som var huvudsyftet med ditt anförande.
            </seg>
            <seg xml:id="i-247ca53b7b200fac-0">
              Den förra vårdnadslagstiftningen vi hade fungerade inte. Där
              blev tyngdpunkten och tolkningen av lagen att det handlade om
              föräldrarnas rätt till barn i stället för att man tittade på barnens
              bästa.
            </seg>
            <seg xml:id="i-2ea4fa051874717f-0">
              Det gick så långt att till och med pappor som hade förgripit
              sig på sina barn fick rätt till delad vårdnad. Det var mycket
              som var snett i den lagen, och därav översynen och ändringen.
            </seg>
            <seg xml:id="i-46e1d308d7816eb9-0">
              Vänsterpartiet var en av de drivande krafterna att ändra lagstiftningen
              till den lag vi har nu i dag. Jag tycker att den lagstiftningen
              är bra.
            </seg>
            <seg xml:id="i-4f83803f4d046295-0">
              Jag funderar över varför du är så negativ och kritisk till den.
              Moderaterna stödde inte ens förslaget om en översyn av de vårdnadsregler
              vi har. Varför gjorde ni inte det när ni hade chansen?
            </seg>
          </u>
          <note type="speaker" xml:id="i-2fdb24dc0336adde-0">
            Anf. 281 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-b748586a2293e537-5">
            <seg xml:id="i-cd99ed0f305ccdc1-0">
              Herr talman! Jag är inte riktigt lika övertygad om att den tidigare
              lagstiftningen var så dålig som du beskriver.
            </seg>
            <seg xml:id="i-c91c9b7e6de64981-0">
              Självklart är det så att dåliga föräldrar måste plockas bort.
              Det är väldigt viktigt. Jag tror inte att man gör det genom att
              plocka bort bra föräldrar. Det blev faktiskt konsekvensen av den
              nya lagstiftningen.
            </seg>
            <seg xml:id="i-2eefe2224aaf05c0-0">
              Det räcker med samarbetssvårigheter. Det räcker med att man inte
              kommer överens. Det är väldigt vanligt att man inte kommer överens.
              Det är inte en legitim grund för att hålla pappor borta.
            </seg>
            <seg xml:id="i-b1de84a56b08a107-0">
              Jag är ingen expert på den tidigare lagstiftningen. Men var det
              så att det fanns problem med den med hänvisning till barnets bästa
              borde den självklart ha korrigerats.
            </seg>
            <seg xml:id="i-0c0cd71c962bfe0f-0">
              I grund och botten är det viktigt att framhäva att barnets bästa
              är att ha två föräldrar. Det som är konsekvensen av den nuvarande
              lagstiftningen och det som du var med och drev igenom förra perioden
              är att allt fler barn blir utan en pappa. Det är inte bra för
              någon.
            </seg>
          </u>
          <note type="speaker" xml:id="i-bb6c67763f6a01cc-0">
            Anf. 282 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-a6be90663561cb69-4">
            <seg xml:id="i-bc4a0ea14499f727-0">
              Herr talman! Det är det kanske inte. Men då ska barnen ha bra
              fungerande föräldrar. Barn ska inte behöva vara rädda för någon
              av föräldrarna. Med den förra lagstiftningen tvingades barn att
              umgås med oftast en pappa som de var rädda för. Så var faktiskt
              läget. Därför gjordes lagen om, och det tycker jag var bra.
            </seg>
            <seg xml:id="i-32662e178ff3baa5-0">
              Jag tycker att pappor ska ta ett större ansvar utan belöningar
              och bonusar. Då får papporna en större chans när man hamnar i
              vårdnadstvisterna och det ska göras upp om umgänge.
            </seg>
          </u>
          <note type="speaker" xml:id="i-02a966fce7cabe85-0">
            Anf. 283 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-b748586a2293e537-6">
            <seg xml:id="i-0cc3fa89b03728ec-0">
              Herr talman! Två fel gör inte ett rätt. Om det fanns problem
              med den tidigare lagstiftningen blev den inte bättre av att man
              på fullständigt lös grund fasar ut pappor ur barns liv.
            </seg>
            <seg xml:id="i-b744a866890efe86-0">
              Jag var själv på en rättegång i Högsta domstolen där det var
              väldigt tydligt. Det var en vårdnadstvist mellan två föräldrar
              som helt enkelt inte kom överens. Det var en vanlig klassisk tvist
              mellan en separerande man och en separerande kvinna.
            </seg>
            <seg xml:id="i-7d24b72bc029184f-0">
              Det gick ut över barnet. Bara det faktum att de bråkade var grund
              nog för att tilldöma ensam vårdnad. Det är inte okej.
            </seg>
          </u>
          <note type="speaker" xml:id="i-489d6e7c1431fe3b-0">
            Anf. 284 EMMA HENRIKSSON (kd):
          </note>
          <u who="unknown" xml:id="i-b29f8527a7864ace-28">
            <seg xml:id="i-b0f78679f269817d-0">
              Herr talman! Den här debatten handlar om jämställdhet och familjepolitik.
              Den kopplingen är inte bara bra utan den är till och med nödvändig.
            </seg>
            <seg xml:id="i-8b242bfb7b95a70b-0">
              Jag tror inte att vi kommer att uppnå en situation där vi har
              trygga och stabila familjer med goda förutsättningar att få ihop
              livet om vi inte också når ett mer jämställt samhälle.
            </seg>
            <seg xml:id="i-7a5977b15af87ea5-0">
              Problemet är att vi har haft en regering som har stått och trampat
              vatten i jämställdhetsfrågan i tolv års tid. Man är då så desperat
              att man föreslår saker som faktiskt skulle gravt försämra förutsättningarna
              för ett fungerande familjeliv för väldigt många familjer.
            </seg>
            <seg xml:id="i-dd93d2d7ccd184bc-0">
              Jag tänkte ta exemplet med Marcello. Han fick en liten son i
              våras. Han tycker att det är jättekul att vara med den lille grabben.
              Men Marcello tillhör de svenskar som är inflyttade till Sverige.
              På grund av den katastrofalt dåliga situation vi har haft för
              att ta hand om dem som kommer till Sverige har han ännu inte kommit
              in på arbetsmarknaden. Han har gått på undermålig sfi. Han har
              gjort sitt bästa för att integrera sig men inte lyckats. Nu har
              han fått tillfälle att gå på folkhögskola och lära sig det han
              kommer att behöva i sin fortsatta karriär. Han lär sig också bra
              mycket bättre svenska än vad han gjorde på sfi:n.
            </seg>
            <seg xml:id="i-abdfc13dd727cfb1-0">
              Marcello kan inte vara föräldraledig med sin son eftersom han
              inte har någon försörjning. Hans SGI grundar sig på de få timmar
              i veckan han ibland kan extrajobba, bland annat när han sjunger.
              Men hans fru har jobbat. Hon är etablerad på arbetsmarknaden och
              hon är sjuksköterska. Det är inte på grund av att Marcello är
              så ojämställd som han inte kommer att vara föräldraledig utan
              överlåta de flesta av sina dagar till sin fru. Det beror på att
              deras familj helt enkelt inte skulle gå runt annars. Om man är
              ensamförsörjande kvinna och ska försörja sin man och sitt barn
              klarar man inte av att mannen ska vara hemma. Om hela föräldraförsäkringen
              skulle kvoteras skulle den lille pojken få vara någon annanstans
              redan efter halva tiden.
            </seg>
            <seg xml:id="i-f6dee3623cb54a3e-0">
              Det är inte bara Marcello och hans fru som är i den här situationen.
              Det gäller också alla de som blir föräldrar när de studerar. De
              har inte heller en SGI. Det gäller alla som är egenföretagare,
              där företaget går i konkurs om den som är företagare studerar.
              Jag träffade en sådan kvinna i dag. Hon hade varit företagare
              och kämpat i många år. Men hon var inte föräldraledig en dag,
              utan hennes man fick ta ut föräldraledigheten och de fick leva
              på hans inkomst på grund av att våra försäkringssystem är uppbyggda
              på det sättet.
            </seg>
            <seg xml:id="i-e737f0ff56dd8c74-0">
              Vi måste se till att vi vänder jämställdheten. Det är på arbetsmarknaden
              vi kan se roten till mycket av det här onda. Men man ska inte
              använda barnen som murbräcka. Jag vill inte säga till min åttaåriga
              dotter: Det är ditt fel om jag får en låg försörjning när jag
              blir pensionär! Det är ditt fel att jämställdheten på arbetsmarknaden
              ser ut som den gör! Jag vill inte använda henne som alibi för
              att vända på det här. Det är inte okej, för det är inte barnens
              fel. Det är vi vuxna som bär ansvaret för den ojämställdhet vi
              ser. Det är där vi måste börja.
            </seg>
            <seg xml:id="i-cdfd932d0280c7f5-0">
              Att införa ett vårdnadsbidrag skulle innebära att fler föräldrar
              har möjlighet till mer tid med sina barn. Vårdnadsbidraget är
              inte en jämställdhetsreform. Jag tror aldrig att jag har hört
              någon säga att det är en jämställdhetsreform. Vårdnadsbidraget
              är inte till för att förbättra jämställdheten. Vi måste förbättra
              jämställdheten, men det är inte detta som är medlet. Vårdnadsbidraget
              kommer inte heller att rädda världssvälten. Vi kan inte säga att
              vårdnadsbidraget inte löser jämställdhetsproblemet och att vi
              därför inte ska ha det. Vårdnadsbidraget ger något annat, väldigt
              centralt.
            </seg>
            <seg xml:id="i-65511a40e1b40276-0">
              Jag brukar åka pendeltåg. Där brukar jag se många föräldrar som
              är stressade och har en ganska jagad blick därför att de vet att
              de måste hinna till förskolan eller till fritids innan fröknarna
              är så arga att det sprutar rök ur öronen på dem. De försöker med
              näbbar och klor att få ihop sitt vardagsliv. För många av de föräldrarna
              är vårdnadsbidraget den lilla, lilla nyckel som gör att de kan
              få lite mer frist för att få vardagen att gå ihop. Det är för
              dem vi inför vårdnadsbidraget. Vi inför det för de barnen för
              att de ska kunna tillbringa mer tid med sina föräldrar.
            </seg>
            <seg xml:id="i-eb93ee3da81d90e2-0">
              Det är inte acceptabelt att vi fortfarande har ett könsavdrag
              på lönerna. Där måste vi göra någonting. Inte bara oacceptabelt
              utan helt sjukt är det faktum att jag som kvinna får sämre vård
              bara för att jag är kvinna. En kvinna med hjärtinfarkt riskerar
              att dö inte bara för att hjärtinfarkten i sig är livshotande utan
              därför att hon riskerar att få vänta längre på ambulans. Hon riskerar
              att bli missad av doktorn när han undersöker. Om doktorn ändå
              hittar infarkten får hon sämre mediciner och sämre behandling.
              Regeringens satsning på att öka forskningen på kvinnors hälsa
              är oerhört viktig.
            </seg>
            <seg xml:id="i-938ae9da32c12ef5-0">
              Jag skulle gärna se att hela riksdagen bifaller min enskilda
              motion om att inrätta ett nationellt center för kvinnovård. Jag
              vet att man jobbar med detta i Helsingforss läns landsting också.
            </seg>
          </u>
          <note type="speaker" xml:id="i-8f626b6a89d5d578-0">
            Anf. 285 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-9">
            <seg xml:id="i-532ad66e6534bde4-0">
              Herr talman! Det var skönt att höra en kristdemokrat som säger
              att vårdnadsbidraget inte är en jämställdhetsreform. Det har ju
              alla vi andra också insett sedan länge.
            </seg>
            <seg xml:id="i-ae7f069496fd014d-0">
              Exemplet med Marcello och folkhögskolan är också intressant i
              ett läge där regeringen gör de största besparingarna någonsin
              på vuxenutbildning. Om Marcello hade haft oturen att komma till
              Sverige nu hade han kanske inte fått chansen att läsa vidare eftersom
              man stänger vuxenutbildningen för människor.
            </seg>
            <seg xml:id="i-0520d993d7a38594-0">
              Det grundbelopp som finns i föräldraförsäkringen är generösare
              än det vårdnadsbidrag som regeringen föreslår. Det blir faktiskt
              en ännu större fattigdomsfälla i så fall om nu vårdnadsbidraget
              skulle vara lösningen.
            </seg>
            <seg xml:id="i-56b352c9cae093f6-0">
              Inledningen på Emmas anförande handlade om vikten av förankring
              på arbetsmarknaden. Man måste ställa sig frågan: Finns det något
              förslag som regeringen eller för den delen Kristdemokraterna presenterar
              som stärker kvinnors position på arbetsmarknaden? Vi kan höra
              om de dramatiska effekterna av vårdnadsbidraget. Det bidrar inte
              till en stärkt position på arbetsmarknaden. Men finns det något
              förslag som stärker kvinnors position på arbetsmarknaden?
            </seg>
          </u>
          <note type="speaker" xml:id="i-b1b660d27444ee4d-0">
            Anf. 286 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-29">
            <seg xml:id="i-8ea8558d823c95aa-0">
              Herr talman! Det finns många förslag som stärker kvinnors tillträde
              till arbetsmarknaden. Bara det faktum att den nuvarande regeringen
              ser utanförskapet för vad det är att alla de som inte har ett
              arbete är en tillgång för oss i Sverige och att vi satsar på att
              fler ska komma in i arbete är någonting som i allra högsta grad
              gynnar möjligheten för kvinnor att komma in på arbetsmarknaden.
            </seg>
            <seg xml:id="i-1d018628f5d455c6-0">
              Jag är glad att Tomas Eneroth ger mig chansen att slå hål på
              den lilla myten om att vi nu totalt lägger ned komvux. Det är
              bara ruffel och båg. Vi minskar antalet platser, men det gör vi
              därför att vi vill ge möjlighet för människor att vara ute i arbetslivet
              i stället.
            </seg>
            <seg xml:id="i-517a38063cf687cc-0">
              Om jag kommer ihåg siffrorna rätt handlar det om en sänkning
              av antalet platser från i storleksordningen 90 000 till i storleksordningen
              80 000. Jag är ganska övertygad om att Marcello är en av de 80
              000 som fortfarande har möjlighet. Däremot finns det inte längre
              lika mycket utrymme för alla dem som i likhet med många som läste
              på komvux när jag gick där för så där en 1314 år sedan använder
              komvux bara för att läsa upp sina betyg.
            </seg>
          </u>
          <note type="speaker" xml:id="i-594645e07be1a019-0">
            Anf. 287 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-10">
            <seg xml:id="i-544b734ccff2d90b-0">
              Herr talman! Ni sänker antalet platser i vuxenutbildningen väsentligt
              mer. Dessutom har ni tagit bort rekryteringsbidraget. Ni stänger
              vägar för människor att kunna fortbilda sig och på det viset komma
              in på arbetsmarknaden.
            </seg>
            <seg xml:id="i-4305da14d2800726-0">
              Jag noterar att det inte fanns ett enda konkret exempel. Du får
              en chans till, Emma Henriksson: Nämn ett konkret exempel där ni
              stärker kvinnors position på arbetsmarknaden och stärker möjligheten
              att återkomma! Jag har ännu inte sett ett enda exempel på att
              man stärker den möjligheten. Vi hade till exempel rätten till
              heltid och flera andra saker. Men från den här regeringen har
              vi ännu inte sett något konkret exempel.
            </seg>
          </u>
          <note type="speaker" xml:id="i-5cce46950e457e01-0">
            Anf. 288 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-30">
            <seg xml:id="i-e2fd9efa36342968-0">
              Herr talman! Rätten till heltid skulle innebära att en hel del
              företag över huvud taget inte skulle kunna starta och över huvud
              taget inte kunna erbjuda någon typ av anställning.
            </seg>
            <seg xml:id="i-d83aa923d7dfee12-0">
              I förra veckan träffade jag ett företag i Enköping som har anställt
              tiotals människor. Det är visserligen deltidsanställningar, men
              det är människor som tidigare aldrig har haft möjlighet att komma
              in på arbetsmarknaden.
            </seg>
            <seg xml:id="i-de3dc6a248feece0-0">
              Vi ger lösningar genom att sänka arbetsgivaravgiften, genom att
              ge chansen till nystartsjobb. Vi har både lagt fram och genomfört
              flera sådana förslag. Det gör att fler kan komma in på arbetsmarknaden.
            </seg>
          </u>
          <note type="speaker" xml:id="i-769174dfd87a4629-0">
            Anf. 289 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-11">
            <seg xml:id="i-abe4752026080b1a-0">
              Herr talman! Emma Henriksson sade i en replik till mig tidigare
              att hon vill ha ett mer jämnt uttag av föräldraledigheten. Jag
              undrar vilka förslag Kristdemokraterna har lagt fram för att stödja
              en sådan utveckling.
            </seg>
            <seg xml:id="i-959f9ce6844e71a1-0">
              Hon sade också här att hon vill ha mer jämställdhet. Vilka förslag
              har Kristdemokraterna drivit för mer jämställdhet?
            </seg>
            <seg xml:id="i-8f0ddc9f2d66742f-0">
              Jag har också en liten fundering. Det är konstigt att kvinnor
              som blir föräldrar kan vara arbetslösa, studerande, företagare,
              chefer och så vidare. Men de kan alltid vara föräldralediga. De
              kan alltid vara mammor till sina barn. Säger det här Emma Henriksson
              någonting?
            </seg>
          </u>
          <note type="speaker" xml:id="i-577988026fbba9f3-0">
            Anf. 290 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-31">
            <seg xml:id="i-0d71675014ff5c0e-0">
              Herr talman! Jag ska börja med det senaste. Du kanske inte lyssnade
              riktigt noga, för den kvinna jag pratade med i morse berättade
              ju just att hon på grund av att hon var egen företagare inte kunde
              vara föräldraledig eftersom våra system är uppbyggda så snävt.
              De är gjorda för dem som passar in i den väldigt figursydda och
              trånga medelsvenssonmallen.
            </seg>
            <seg xml:id="i-878e53649d8babbb-0">
              Kristdemokraterna tycker att det är bra att vi nu genomför inte
              bara vårdnadsbidraget utan också jämställdhetsbonusen. Vi tror
              att det är med morötter och inte med piskor man ser till att fler
              pappor också tar ut föräldraledighet.
            </seg>
            <seg xml:id="i-b10d69f5a59b8448-0">
              Jag skulle gärna vilja slå hål på myten att det bara är papporna
              som inte vill vara hemma med sina barn. I väldigt stor omfattning
              är det också mammorna som faktiskt inte låter sina män vara hemma
              med barnen. De säger: Det där är mitt. Det tillhör mig. Det här
              är min tid som jag ska ha.
            </seg>
            <seg xml:id="i-19cd5a47275bd71a-0">
              Det skulle jag också gärna vara med och bidra till att förändra.
            </seg>
          </u>
          <note type="speaker" xml:id="i-ad07ea715196bfef-0">
            Anf. 291 MATILDA ERNKRANS (s) replik:
          </note>
          <u who="matilda_ernkrans_a2e584" xml:id="i-4f045bcea8c0d405-12">
            <seg xml:id="i-3868731b4b640581-0">
              Herr talman! Det är väl känt för de flesta av oss att det var
              Folkpartiet som drev frågan om jämställdhetsbonusen i regeringsförhandlingarna.
            </seg>
            <seg xml:id="i-2687d1782e8daf43-0">
              Om du tycker att det finns problem kan man fråga sig varför regeringen,
              där Kristdemokraterna ingår, har lagt ned utredningen som skulle
              se över trygghetssystemen för företagare. Vi tyckte att det fanns
              problem där. Därför hade vi tillsatt en utredning som skulle titta
              på detta, men den har regeringen lagt ned.
            </seg>
          </u>
          <note type="speaker" xml:id="i-e3eed28c87737327-0">
            Anf. 292 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-32">
            <seg xml:id="i-dd83750a2276d345-0">
              Herr talman! Det är väl ingen hemlighet att det var Folkpartiet
              som drev frågan om jämställdhetsbonusen. Men jag är inte sämre
              människa än att jag klarar av att tycka att saker är bra och gärna
              driver dem vidare även om det är någon annan som kom på dem från
              början.
            </seg>
          </u>
          <note type="speaker" xml:id="i-024eeea314afa5df-0">
            Anf. 293 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-a6be90663561cb69-5">
            <seg xml:id="i-bdf86ebf430b16d0-0">
              Herr talman! Vi har flera gånger under debatten diskuterat barns
              och föräldrars villkor. Jag tyckte att du, Emma Henriksson, gjorde
              det extra tydligt. Därför begärde jag replik på ditt anförande
              om detta.
            </seg>
            <seg xml:id="i-a51650358031816d-0">
              Du tror att vårdnadsbidraget ska lösa väldigt mycket som föräldrar
              har problem med, till exempel tungt arbete, stress och så vidare.
              Du sade att vårdnadsbidraget kan vara en lösning på den situationen.
              Det finns en sak som vi inte har diskuterat här i dag som jag
              tror kan vara en mycket bättre lösning. Det handlar om förkortad
              arbetstid. Jag skulle vilja veta om möjligheten att förkorta arbetstiden
              finns i din värld och hur du ser på det. Jag antar att du inte
              tycker att det är en framkomlig väg, men jag skulle gärna vilja
              diskutera det med dig ändå.
            </seg>
            <seg xml:id="i-3d021db0e154c62c-0">
              Sedan sade du också att du gärna ville bidra till att förändra
              detta att kvinnor inte lät män vara hemma med föräldraförsäkring.
              Då undrar jag hur du ställer dig till en individualiserad föräldraförsäkring.
              Det skulle ju lösa just det problemet.
            </seg>
          </u>
          <note type="speaker" xml:id="i-553c41e14bee5fcb-0">
            Anf. 294 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-33">
            <seg xml:id="i-0fe26704e7fe2df5-0">
              Herr talman! Jag börjar med den sista frågan. Ja, det skulle
              lösa det problemet, men det skulle skapa andra problem som är
              så stora att jag inte är beredd att gå med på det ändå. Vi lappar
              och lagar och försöker täppa till hål och styra människor i stället
              för att ge människor frihet att välja. Jag tror att vi behöver
              förändra attityder. Det handlar om kvinnors inställning till att
              dela på föräldraledigheten men väldigt mycket också om arbetsgivarens
              inställning. För inte så länge sedan hörde jag om en arbetsgivare
              som inte hade några problem med att kvinnor tog ut tio månaders
              föräldraledighet, men när en man kom och sade att han ville ta
              ut tio månader sade han: Men snälla du! Du måste ju se lite professionellt
              på det här.
            </seg>
            <seg xml:id="i-f7382ec0d3016c94-0">
              Så länge som vi har sådana attityder kommer vi inte att få ett
              jämt uttag därför att män är rädda för att ta ut föräldraledighet.
            </seg>
            <seg xml:id="i-565ed608de987af4-0">
              Jag tycker att det ska vara en möjlighet att gå ned i arbetstid
              när man är förälder. Det är inte så. Jag är väldigt mycket för
              att så många som möjligt av oss ska arbeta så mycket vi kan och
              så mycket vi vill men inte alla tider av livet.
            </seg>
          </u>
          <note type="speaker" xml:id="i-c251dd6f660b2486-0">
            Anf. 295 LISELOTTE OLSSON (v) replik:
          </note>
          <u who="liselotte_olsson_4be6aa" xml:id="i-a6be90663561cb69-6">
            <seg xml:id="i-bd02fc3ef2b3205f-0">
              Herr talman! Jag tycker att dina argument visar att den här försäkringen
              ska vara individualiserad. Jag ska nämna en siffra här. Vi vet
              att uttaget är väldigt ojämlikt mellan män och kvinnor. Under
              en tioårsperiod kostar det 304 000 för mamman och 10 000 för pappan
              att vara förälder. Jag tror inte att man ska vänta på att attityderna
              förändras. Jag tror att vi måste genomföra detta.
            </seg>
          </u>
          <note type="speaker" xml:id="i-5313e7b2650400df-0">
            Anf. 296 EMMA HENRIKSSON (kd) replik:
          </note>
          <u who="unknown" xml:id="i-b29f8527a7864ace-34">
            <seg xml:id="i-a0ac5d1318b62253-0">
              Herr talman! Jag håller helt och hållet med. Jag tror inte heller
              att vi ska vänta på att attityderna förändras. Jag tycker att
              vi ska vara med och se till att attityderna förändras.
            </seg>
            <seg xml:id="i-44936c788f0e1589-0">
              Låt mig utveckla detta med arbetstidsförkortningen lite till.
              Om man skulle ha en generell arbetstidsförkortning skulle det
              innebära att barnlösa strebrar på flashiga jobb också skulle ha
              möjlighet att gå ned i arbetstid på bekostnad av de mammor och
              pappor som under vissa år av sina barns liv skulle ha bra mycket
              större glädje av att gå ned i arbetstid.
            </seg>
          </u>
          <note type="speaker" xml:id="i-c884a8b5bfbc244f-0">
            Anf. 297 JASENKO OMANOVIC (s):
          </note>
          <u who="unknown" next="cont" xml:id="i-e62e630e2d54bb4a-0">
            <seg xml:id="i-8fce34e739f35e19-0">
              Herr talman! Familjepolitiken är kanske det viktigaste verktyget
              som vi har för att skapa framtidstro både för individen som vill
              bilda familj och för ett land som Sverige. En politisk vilja att
              skapa en framtidstro inom familjepolitiken skapas inte över en
              dag, utan det görs med stora och genomtänkta insatser och en långsiktig
              politik.
            </seg>
            <seg xml:id="i-3e9990d752642afb-0">
              Vi socialdemokrater har under den tid vi hade regeringsmakten
              bidragit till och utvecklat familjepolitiken. Vi har bidragit
              till att Sverige i dag ligger bland de främsta inom EU både när
              det gäller barnafödandet och när det gäller kvinnornas deltagande
              på arbetsmarknaden. Det är utvecklingen av föräldraförsäkringen
              och förskolan som starkt har bidragit till detta.
            </seg>
            <seg xml:id="i-29f4427f2462ab39-0">
              För ett tag sedan träffade jag en företagsledare, en näringslivsrepresentant,
              som sade att det viktigaste för näringslivsklimatet i hans hemkommun
              var en bra förskola. Både för honom själv och hans medarbetare
              var det viktigt att de kände trygghet när de lämnade barnen på
              förskolan.
            </seg>
            <seg xml:id="i-1d40d6649b26e6bf-0">
              Herr talman! Tyvärr kan det bli svårare för kommunerna att skapa
              trygghet för förvärvsarbetande föräldrar och även ett bra företagsklimat
              om vårdnadsbidraget blir en verklighet.
            </seg>
            <seg xml:id="i-f629370c9b61a035-0">
              När jag ändå tar upp vårdnadsbidraget vill jag med några synpunkter
              belysa hur vårdnadsbidraget påverkar vissa föräldragrupper.
            </seg>
            <seg xml:id="i-b394663062f37452-0">
              Invandrarkvinnor är en grupp av föräldrar som kommer att påverkas
              väldigt negativt av detta. Invandrarkvinnorna har det lägsta deltagandet
              på arbetsmarknaden av alla grupper i samhället. Invandrarkvinnor
              som inte behärskar språket har inte så många alternativ till inkomster.
              3 000 kronor i månaden kan vara en bra inkomstkälla när man inte
              har något alternativ till inkomst. Det handlar inte om valfrihet.
              Det handlar om att skaffa sig en inkomstkälla. Deras motprestation
              är för det första att ta hand om sitt barn och för det andra att
              inte stå till arbetsmarknadens förfogande. Vad blir då konsekvensen
              efter det att man har fått vårdnadsbidrag i tre år? Den starkaste
              kompetensen som de kommer att ha är att föda nästa barn och vara
              hemma och ta hand om det.
            </seg>
            <seg xml:id="i-ee2274afcf0240fb-0">
              Barnperspektivet i det här fallet är att barnen föds i Sverige
              men kommer i kontakt med svenska språket kanske först vid sex
              års ålder. Den är den integrationen som alliansen vill ha.
            </seg>
            <seg xml:id="i-a33ccc0cff6eaeef-0">
              Herr talman! I gårdagens partiledardebatt sade Göran Hägglund
              att ungdomar ska ha någon vuxen att tala med. Jag vill bara tillägga
              att jag hoppas att det som i första hand är viktigt är att man
              har sina föräldrar att tala med. Vi socialdemokrater har ett förslag
              om en andra chans för pappor. Jag säger medvetet pappor, för det
              är pappor som minst nyttjar föräldraförsäkringen.
            </seg>
            <seg xml:id="i-41853edb89c988b4-0">
              I detta fall är det inget bidrag som någon moderat kallade detta
              för lite tidigare. Det är faktiskt föräldraförsäkringen. Jag förstår
              att ni har åsikten att så fort man ska betala ut en försäkring
              blir det bidrag, men det är fortfarande en försäkring.
            </seg>
            <seg xml:id="i-5856880cf82abaab-0">
              Jag tänkte tillägga en sak till, herr talman. Jag märker att
              här i debatten består regeringen och riksdagsmajoriteten av tre
              partier. Det fjärde partiet, Folkpartiet, lyser med sin frånvaro.
              Det finns tydligen ingen folkpartist som är intresserad av familjepolitiken.
              Dock kan folkpartister komma med förslag och utspel, som till
              exempel i somras när man sade att man skulle lägga ut vården av
              sjuka barn på entreprenad. Föräldrar behöver inte ta hand om sina
              barn, utan någon annan kan sköta det.
            </seg>
          </u>
          <note xml:id="i-9888bc81e98a6f89-0">
            Anf. 298 INGER RENÉ (m) replik:
          </note>
          <u who="unknown" prev="cont" xml:id="i-66a4f8213c53d301-0">
            <seg xml:id="i-282f8ca36047e392-0">
              Herr talman! Jag har en kort fråga. Vi är överens om att ett
              problem när det gäller föräldraförsäkringen och när det gäller
              uttag av föräldraförsäkringen är att det väldigt ofta är ojämlika
              förhållanden när det gäller lönenivåer mellan man och kvinna i
              en familj. Jag pratade om att det gäller att försöka få kvinnor
              att växa på arbetsmarknaden på olika sätt. Jag skulle vilja höra
              vilka förslag som Socialdemokraterna har för att se till att kvinnor
              får en bredare arbetsmarknad och mer konkurrens och på det sättet
              kan få högre lönenivåer.
            </seg>
          </u>
          <note type="speaker" xml:id="i-99c663ad78dd1aaa-0">
            Anf. 299 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-35">
            <seg xml:id="i-b68bf5ba5620dcb1-0">
              Herr talman! Vi har många förslag, men till skillnad från er
              säger vi att de deltidsarbetande kvinnor som är i svårast situation
              straffas av er för att de är deltidsarbetslösa. Ni straffar dem
              och ger dem möjlighet att stämpla i bara 75 dagar. Vi hade projekt
              under den tid som vi satt i regeringen om rätt till heltidsarbete
              för den som vill arbeta heltid.
            </seg>
            <seg xml:id="i-d2aaa601b226a442-0">
              Ni säger nu: Nej, det bästa sättet är att straffa dem. Ni säger
              att de får stämpla bara 75 dagar och att arbetsgivare inte har
              något ansvar. Ingenting görs för att arbetsgivare faktiskt ska
              känna ett ansvar för att den som vill jobba heltid ska få rätt
              till det.
            </seg>
            <seg xml:id="i-1afc9ba160459417-0">
              Anf. 300 INGER RENÉ (m) replik:
            </seg>
            <seg xml:id="i-10efea6788faaedf-0">
              Herr talman! Det var inte svar på min fråga, men jag får svara
              på detta och säga att vi faktiskt har sänkt skattenivåerna för
              låg- och medelinkomsttagare, och det gynnar också denna grupp
              som du talade om.
            </seg>
            <seg xml:id="i-88527c18cd4220f6-0">
              Jag ställer frågan igen då. Jag berättade att både EU och FN
              under den socialdemokratiska regeringstiden har anmärkt på att
              Sverige har en alltför smal arbetsmarknad för kvinnor. Min fråga
              är: Vad vill Socialdemokraterna göra för att bredda arbetsmarknaden
              för kvinnor?
            </seg>
          </u>
          <note type="speaker" xml:id="i-5dd2775c666952a9-0">
            Anf. 301 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-36">
            <seg xml:id="i-0be022bf96e08ed7-0">
              Herr talman! Ni har faktiskt inte sänkt skatterna för dem som
              tjänar under 200 000. Det är de som är förlorare i era skattesänkningar.
              Där finns de flesta kvinnor inom vård och omsorg.
            </seg>
          </u>
          <note type="speaker" xml:id="i-8cf34fced2aeb2e4-0">
            Anf. 302 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-2">
            <seg xml:id="i-27e6aac0b3076571-0">
              Herr talman! Du sade, Jasenko Omanovic, att Socialdemokraterna
              hade utvecklat familjepolitiken. Ja, det har man kanske gjort.
              Det finns ingenstans i världen som man har föräldraförsäkringar
              och där kvinnor föder barn så tätt som i Sverige. Du måste bli
              gravid innan det har gått två år. Det är egentligen inte speciellt
              hälsosamt; det är en politisering.
            </seg>
            <seg xml:id="i-60930f47b933b67d-0">
              När det gäller den uppskjutna föräldraförsäkringen undrar jag:
              Vad ska pappan göra när tonårspojken är i skolan? Ska han hugga
              ved, spela golf eller kanske sitta på kafé?
            </seg>
          </u>
          <note type="speaker" xml:id="i-e860e0e036df5f1c-0">
            Anf. 303 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-37">
            <seg xml:id="i-3eb6b2bc699a3446-0">
              Herr talman! Det visar bara på okunskap hos borgerliga ledamöter
              i riksdagen här om man undrar vad papporna ska göra när barnen
              är i skolan.
            </seg>
            <seg xml:id="i-435136cfd25c6880-0">
              I dag gäller föräldraförsäkringen till och med åtta år, och barnen
              börjar i skolan redan vid sex års ålder. Varför räcker den i dag
              till åtta år? Även en åttaåring går i skolan likaväl som en 1415-åring
              och har även då sportlov och andra lov.
            </seg>
            <seg xml:id="i-0b054dccecc28011-0">
              När en åttaåring har sportlov ska man vara med barnet för att
              det inte kan ta hand om sig självt. Men när en 1415-åring behöver
              stöd under sportlovet för att inte vara ute och dricka, då är
              frågan om pappan ska spela golf. Ja, han ska jättegärna spela
              golf under sportlovet med sin son eller dotter för att kunna umgås!
            </seg>
          </u>
          <note type="speaker" xml:id="i-48d975216b8839c3-0">
            Anf. 304 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-3">
            <seg xml:id="i-6f438e9b55e9885b-0">
              Herr talman! De facto är det ju så att en åttaåring behöver vara
              med sin pappa betydligt mer än vad en 1516-åring behöver. Ni vill
              alltså skjuta upp föräldraförsäkringen med väldigt lång tid. Detta
              kommer alltså att gynna männen.
            </seg>
            <seg xml:id="i-68a3feb3183b1410-0">
              Du hade ingen kommentar om detta att svenska kvinnor tvingas
              bli gravida ganska snabbt för att få del av föräldraförsäkringen.
            </seg>
          </u>
          <note type="speaker" xml:id="i-c1c1283b51980872-0">
            Anf. 305 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-38">
            <seg xml:id="i-f6e3da4a45b3bec4-0">
              Herr talman! Att vi skjuter upp föräldraförsäkringen för pappor
              är inte sant, för detta är en engångsåtgärd som vi föreslår från
              2009 till 2011 för att ge möjligheten till pappor som har missat
              chansen och som ofta säger att hade de kunnat vrida klockan tillbaka
              i dag så hade de gjort annorlunda. Det är där vi försöker ge en
              chans för papporna att vara mer med sina barn.
            </seg>
          </u>
          <note type="speaker" xml:id="i-aa69d63a63729d32-0">
            Anf. 306 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-11">
            <seg xml:id="i-59021e1898374dbe-0">
              Herr talman! Jag vill kommentera Jasenkos inlägg och vill först
              berömma för att det är en del kloka synpunkter som han tar upp.
              Jasenko betonar förskolans roll. Den är jätteviktig, och det är
              precis också som alliansförslaget lyder och kommer tillbaka till:
              Vi måste förstärka det pedagogiska innehållet i förskolan. Det
              är jätteviktigt, precis som också många företagare i kommunerna
              betonar.
            </seg>
            <seg xml:id="i-94941e96f43cab9f-0">
              Han tar också upp pappans viktiga roll. Det har flera också gjort
              innan.
            </seg>
            <seg xml:id="i-78b7aacf11b9c371-0">
              Kriminalvårdschefen Grünewald har många gånger betonat att hennes
              manliga fångar till 98 procent har hon sagt någon gång och 80
              procent en annan gång är sådana killar som inte har haft några
              positiva manliga förebilder. Det är mycket viktigt att familjepolitiken
              kan hjälpa till med detta!
            </seg>
            <seg xml:id="i-3854a4d6b5a75a8e-0">
              Än en gång vill jag fråga när det gäller föräldraförsäkringen
              och att försöka få en kvoterad föräldraförsäkring: Vill sossarna
              ha en kvotering eller vill sossarna inte ha en kvotering på den
              punkten?
            </seg>
          </u>
          <note type="speaker" xml:id="i-ad8f2a8a42a75e04-0">
            Anf. 307 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-39">
            <seg xml:id="i-cfa23d8c69a86c9d-0">
              Herr talman! Jag gläder mig åt att Lars-Arne faktiskt ser fördelarna
              med förskolan. Det är detta vi påpekar i vår budgetmotion: Mer
              resurser till förskolan behövs. Förskolan ska inte drabbas av
              att de som väljer att inte ha barnen i förskolan ska betalas på
              bekostnad av förskolan, för förskolan är jätteviktig för många
              barn. Sedan är det kanske någon som anser att deras barn inte
              behöver förskolan. Tyvärr, kan jag säga, för det är mycket bättre
              om barnen får vara med andra barn och får ta del av den pedagogiska
              verksamhet som finns i förskolan.
            </seg>
            <seg xml:id="i-3e33de0a64570f5a-0">
              Sedan var det detta med kvoteringen. Jag vet inte hur jag ska
              kommentera det. Flera socialdemokratiska ledamöter före mig i
              debatten har svarat att vi inte har sagt i vår motion att vi ska
              kvotera mer.
            </seg>
          </u>
          <note type="speaker" xml:id="i-1b75da84c0e30ef4-0">
            Anf. 308 LARS-ARNE STAXÄNG (m) replik:
          </note>
          <u who="lars-arne_staxang_7e1436" xml:id="i-99b643e08722cabe-12">
            <seg xml:id="i-8ee70dd20d4dc996-0">
              Herr talman! Tack, men allt som Jasenko var inne på var inte
              riktigt bra. Det är fortfarande en stelbent politik som ni framför
              där politikerna är klokare än familjen. Gör man bara precis som
              politikerna bestämmer oavsett om det är i riksdagen, ett kommunalråd,
              något skolborgarråd eller motsvarande får man full utdelning.
              Annars får man inte det.
            </seg>
          </u>
          <note type="speaker" xml:id="i-93554633f5e6cc0f-0">
            Anf. 309 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-40">
            <seg xml:id="i-baf453d8582e4c89-0">
              Herr talman! Det sägs att vi vet bättre än föräldrar. Men frågan
              är egentligen vad borgarna gör och vad de vill. De minskar föräldrarnas
              möjligheter att vara med barnen. Nu sänker man inkomsten för föräldrar.
              Nästa år står det i budgeten nu att man ska sänka SGI, den sjukpenninggrundande
              inkomsten, för föräldrar och därmed spara 531 miljoner.
            </seg>
          </u>
          <note type="speaker" xml:id="i-dbba422cc0a31f0a-0">
            Anf. 310 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_7ce6ca" xml:id="i-dde9d9f9598b5b7f-0">
            <seg xml:id="i-c66a56c1bd38befc-0">
              Herr talman! I Jasenkos inledning berättade han om Socialdemokraternas
              långsiktiga familjepolitik. Då tar du bland annat upp att barnadödligheten
              har minskat. Då måste jag faktiskt få ställa frågan: Hur kan du
              förklara att det är socialdemokratins långa regeringstids förtjänst
              att barndödligheten har minskat?
            </seg>
          </u>
          <note type="speaker" xml:id="i-acea85397ea715c3-0">
            Anf. 311 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-41">
            <seg xml:id="i-3723269240729138-0">
              Herr talman! Jag får titta i protokollet, men jag tror inte att
              jag har nämnt barnadödlighet utan barnafödandet. Barnafödandet
              har jag nämnt. Det har ökat, och där ligger Sverige i spetsen,
              både när det gäller barnafödande och när det gäller kvinnornas
              närvarande på arbetsmarknaden. Om barnadödlighet står det ingenting
              i mina papper här, och jag tror inte att jag har sagt någonting
              om det.
            </seg>
          </u>
          <note type="speaker" xml:id="i-51d313a58548427c-0">
            Anf. 312 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_7ce6ca" xml:id="i-dde9d9f9598b5b7f-1">
            <seg xml:id="i-03497ab4fb1caff2-0">
              Herr talman! Jag ber om ursäkt för det. Däremot ska jag berätta
              för dig, Jasenko, att jag är folkpartist och att jag är med i
              den här debatten. Du efterfrågade en folkpartist också, om jag
              inte hörde helt fel.
            </seg>
            <seg xml:id="i-2a006694bfd8023f-0">
              När det gäller VAB-dagarna, som du pratade om och som vi hade
              gått ut och marknadsfört i sommar, så handlar det också om valfrihet.
              Det är ingen som tvingar någon förälder att anlita en utomstående
              person att passa barnen när de är sjuka.
            </seg>
            <seg xml:id="i-05f1c60e1a87a4ed-0">
              Tidigare har dina kolleger här i talarstolen också sagt, när
              man pratat om förskola kontra vårdnadsbidrag, att det väl är bra
              och att det finns en del barn som behöver många vuxna runt omkring
              sig.
            </seg>
          </u>
          <note type="speaker" xml:id="i-cad82efdb64c3149-0">
            Anf. 313 JASENKO OMANOVIC (s) replik:
          </note>
          <u who="unknown" xml:id="i-b29f8527a7864ace-42">
            <seg xml:id="i-4d217c68bdcbd1c1-0">
              Herr talman! Det gläder mig att Folkpartiet är representerat
              åtminstone i replikskiftena, om än inte i talarstolen.
            </seg>
            <seg xml:id="i-e27b2e69baa23083-0">
              Vad gäller VAB-dagar är det konstigt: När föräldrar själva stannar
              hemma och nyttjar VAB-dagar och råkar vara arbetslösa får de inte
              räkna de dagarna som inkomst. Men när man lägger ut sitt sjuka
              barn på entreprenad till någon annan, då får den personen räkna
              det som inkomst.
            </seg>
          </u>
          <note type="speaker" xml:id="i-5eb566a588bd039d-0">
            Anf. 314 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-351af21cca8b4956-0">
            <seg xml:id="i-d63f5692c5a82ab6-0">
              Herr talman! Jag är stolt och glad över att få vara med i en
              majoritet i Sveriges riksdag som förstår att familjen är en grundsten
              i samhällsbygget. Vid avgivandet av regeringsförklaringen för
              en månad sedan sade statsministern i denna talarstol: Familjen
              är en grundläggande gemenskap i samhället som ger trygghet och
              känsla av sammanhang. Han fortsatte med att säga: En modern familjepolitik
              erkänner att behoven inte är lika för alla utan att föräldrar
              själva måste ges en ökad möjlighet att välja lösningar som passar
              dem och deras barn bäst. Jag kunde inte ha sagt det bättre själv.
            </seg>
            <seg xml:id="i-5b6b7d4c51687d9e-0">
              Som själv varande småbarnsförälder är jag mycket engagerad i
              familjepolitiken. Jag är väl förtrogen med det föräldrauppror
              som spred sig som en löpeld runt om i Sveriges land. I min stad
              till exempel, Uppsala, samlade ett antal småbarnsföräldrar på
              bara några månader in över 8 000 namn med krav på vårdnadsbidrag.
            </seg>
            <seg xml:id="i-f3b3ff09500711c6-0">
              Själv har jag gått i bräschen för ett kristdemokratiskt förstamajtåg
              i Uppsala med krav på valfrihet i barnomsorgen. Valåret samlade
              vi över 1 200 deltagare med vårdnadsbidraget som krav.
            </seg>
            <seg xml:id="i-c73fcd151109830b-0">
              Det är med stor glädje som jag nu kan konstatera att regeringen
              kommer att låta alla kommuner som så önskar få ge ett vårdnadsbidrag
              på 3 000 kronor skattefritt per månad från den 1 juli nästa år
              till de föräldrar som inte tycker att deras ettåring passar in
              på ett dagis.
            </seg>
            <seg xml:id="i-7ae3ef7ea0eb0ed5-0">
              Som det varit fram till denna dag har systemet gjort att varje
              dagisplats i genomsnitt subventioneras med över 130 000 kronor.
              Det ser man i varje fall om man tittar på Skolverkets siffror
              för 2006. Samtidigt har småbarnsföräldrar som stannat hemma och
              tagit hand om sina barn fått 0 kronor. Här kan man snacka om klyfta
              och orättvisa! Vi kristdemokrater hade gärna sett att vårdnadsbidraget
              hade blivit högre, men 3 000 kronor skattefritt är betydligt bättre
              än 0 kronor.
            </seg>
            <seg xml:id="i-95f3cbf16c6e31f7-0">
              Men, herr talman, det finns mer att göra för att stötta familjerna.
              I Storbritannien har man till exempel insett att regeringen helt
              påtagligt kan främja, försumma eller till och med vara med och
              förstöra för familjerna, precis som regeringen kan främja, försumma
              eller till och med förstöra miljön. I Storbritannien har man numera
              börjat med en konsekvensbeskrivning av hur de politiska beslut
              som tas påverkar familjerna, precis som man gjort i många år vad
              gäller miljö- och klimatfrågor och jämställdhetsfrågor. Kan detta
              möjligtvis vara något för oss att ta efter i den svenska riksdagen?
              Jag tror det.
            </seg>
            <seg xml:id="i-d41425115df477fe-0">
              Vi beaktar miljö- och klimataspekterna i beslutsprocessen, och
              självklart ska vi göra det. Vi beaktar jämställdhetsaspekterna
              i beslutsprocessen. Det är helt självklart. Vi beaktar barn- och
              familjeaspekterna i beslutsprocessen nej, här är det inte alltid
              självklart. Men om man tittar på detta i relation till de andra
              sakerna så borde det vara självklart.
            </seg>
            <seg xml:id="i-780a698cfe632e92-0">
              Att de beslut vi tar här i riksdag och regering påverkar, det
              vet vi. Det är därför vi alla strävar efter att få bli riksdagsledamöter.
              Alla vi det är jag övertygad om vill inget annat än att hjälpa
              och underlätta för våra medborgare, eller som Alf Svensson brukar
              uttrycka det: Politik handlar om att göra livet lättare att leva.
            </seg>
            <seg xml:id="i-da383cee62f78ffb-0">
              Och herr talman, vi kan hjälpa familjerna genom att införa vårdnadsbidrag,
              därför att det stärker familjerna och ger dem mer valfrihet. Vi
              kan hjälpa familjerna genom att inför varje beslut här i riksdagen
              göra en konsekvensbeskrivning av hur de här förslagen står gentemot
              familjerna, eller så kan vi vara med och göra system som på sikt
              stjälper eller försämrar för familjerna genom att minska valfriheten,
              införa kvotering av föräldraförsäkring eller, som jag såg här
              att Vänsterpartiet har föreslagit, ta bort betänketiden vid skilsmässor.
            </seg>
            <seg xml:id="i-de426a20b38e16fd-0">
              Låt oss värna samhällets viktigaste byggsten, familjen!
            </seg>
          </u>
          <note type="speaker" xml:id="i-2b7b6bc5a13c113b-0">
            Anf. 315 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-11">
            <seg xml:id="i-dbb27755f3ced764-0">
              Herr talman! Bara för att inga oklarheter ska råda om vad som
              menas med den här konsekvensanalysen skulle jag vilja ha en förklaring.
              Kan du definiera begreppet familj? Det skulle vara intressant
              att veta vilken definitionen av begreppet familj är, utifrån vars
              konsekvenser vi ska redovisa politiken. Jag är bara nyfiken.
            </seg>
          </u>
          <note type="speaker" xml:id="i-cb897007ca35f701-0">
            Anf. 316 MIKAEL OSCARSSON (kd) replik:
          </note>
          <u who="mikael_oscarsson_b81cce" xml:id="i-351af21cca8b4956-1">
            <seg xml:id="i-6a811522518ae596-0">
              Herr talman! Ja, Tomas Eneroth, jag tycker att det bara är att
              se sig om i Sverige. Det är väldigt olika hur familjer ser ut.
              Det finns mamma-pappa-barn, det finns pappa-barn och det finns
              mamma-barn.
            </seg>
            <seg xml:id="i-70c066962334e7e8-0">
              Men det viktigaste är ju att vi stöder familjen. Det som har
              varit så fel med den socialdemokratiska familjepolitiken är ju
              detta att man har försökt stöpa alla i samma form. Det är det
              som är så fel. Varje barn är olika, och varje familj är olika.
              Men genom att införa vårdnadsbidraget inför vi ytterligare ett
              sätt för föräldrarna och familjerna att själva kunna styra sin
              vardag.
            </seg>
            <seg xml:id="i-1335a6f3cf83fc6a-0">
              Vilka är det som känner sina barn bäst? Inte är det staten. Inte
              är det vi riksdagsledamöter. Det är ju föräldrarna själva. Det
              är dem vi ska myndigförklara, och det är därför det är så viktigt
              att vårdnadsbidraget nu kommer. Det är efterfrågat av en stor
              del av svenska folket. En majoritet av väljarkollektivet vill
              ha det.
            </seg>
          </u>
          <note type="speaker" xml:id="i-b434f472879773b4-0">
            Anf. 317 TOMAS ENEROTH (s) replik:
          </note>
          <u who="tomas_eneroth_80b549" xml:id="i-3491f320deaae33e-12">
            <seg xml:id="i-37ded4666527f42c-0">
              Herr talman! Jag avstår från att ta den debatt vi har haft här
              under ett antal timmar, men jag tror inte att svenska folket vill
              ha vårdnadsbidrag på bekostnad av förskolan. Jag vet att forskningen
              är väldigt entydig det står om det på DN Debatt i dag om att den
              familjepolitiska modell som Kristdemokraterna förespråkar inte
              premierar vare sig kvinnlig förvärvsfrekvens, förbättrad barnhälsa
              eller minskad spädbarnsdödlighet.
            </seg>
            <seg xml:id="i-6fa95d59712591e3-0">
              Min fråga i detta fall gällde definitionen av begreppet familj.
              Jag hörde definitionerna mamma-pappa-barn, pappa-barn och mamma-barn.
              Finns också definitionen pappa-pappa-barn eller mamma-mamma-barn
              i ledamotens definition, det vill säga räknas också homosexuella
              familjer in i den här beskrivningen?
            </seg>
          </u>
          <note type="speaker" xml:id="i-012a2d0ca60b5c93-0">
            Anf. 318 MIKAEL OSCARSSON (kd) replik:
          </note>
          <u who="mikael_oscarsson_b81cce" xml:id="i-351af21cca8b4956-2">
            <seg xml:id="i-70ff6c5e833e4159-0">
              Herr talman! För mig är det väldigt klart: Du, Tomas Eneroth,
              vill ge dig in på frågan om äktenskapet. Jag tycker att vi ska
              göra precis som Frankrike. Frankrike har haft en stor, rejäl utredning
              om äktenskapet, och där har man valt att landa i att bevara äktenskapet
              mellan man och kvinna och ta utgångspunkt just i barnen och barnperspektivet.
              Det tycker jag att vi kan göra i Sverige också, alltså bevara
              äktenskapet mellan man och kvinna.
            </seg>
          </u>
          <note type="speaker" xml:id="i-000db19193aa155a-0">
            Anf. 319 PETER HULTQVIST (s):
          </note>
          <u who="peter_hultqvist_c9866b" next="cont" xml:id="i-2fa84fbb356a7209-2">
            <seg xml:id="i-7678f7f00fd7a656-0">
              Herr talman! Sverige ska ha världens bästa förskola. Generellt
              kan man säga att kvaliteten i våra förskolor är mycket god. Förskolan
              i Sverige toppar kvalitetsindex när föräldrars upplevelse av den
              ska summeras. Internationellt betraktas svensk förskola ofta som
              en förebild. Därför är värnandet och utvecklandet av kvaliteten
              i förskolan mycket viktig för oss socialdemokrater.
            </seg>
            <seg xml:id="i-9792d9caacf8ce4e-0">
              Under förra mandatperioden satsade vi resurser motsvarande 6
              000 fler barnskötare, förskolelärare och annan personal inom förskolan.
              Resultatet av denna satsning blev ökad personaltäthet och barngrupper
              som minskade. Vi är därför kritiska till att regeringen beslutat
              att ta bort de riktade medlen och därmed minskat ambitionen att
              öka personaltätheten. Vi är öppna för liknande riktade insatser
              även i framtiden, alltså att man riktar pengar till ökad personaltäthet.
              Vi noterar också att man i de två budgetar som den nu sittande
              regeringen presenterat inte lagt en enda krona till kvalitetsförstärkningar
              i förskolan. Inte en enda krona finns i de budgetarna.
            </seg>
            <seg xml:id="i-d7cab33310e5fca2-0">
              Förskolan är ett grundfundament i det svenska samhället. Det
              är en början på det som man kallar det livslånga lärandet. Där
              måste finnas en stark och fungerande pedagogisk verksamhet. Då
              gäller det att också ha en bra och fungerande värdegrund för förskolan.
              Det måste även vara en förskola där man känner öppenhet för skiftande
              etnisk och kulturell bakgrund så att barn från olika miljöer och
              med olika erfarenheter kan mötas på ett bra sätt.
            </seg>
            <seg xml:id="i-02e3f8f2b25adebe-0">
              Förutom att det krävs ekonomiska resurser som stärker förskolan
              i vardagen är det, om man ska utveckla det pedagogiska arbetet,
              viktigt att personalen ges kontinuerlig fortbildning. Vidare är
              det viktigt att ledarfunktionerna i förskolan utvecklas, att man
              satsar på en ledarutveckling som gör att det dagliga pedagogiska
              arbetet hela tiden har en stark position.
            </seg>
            <seg xml:id="i-8862bf29b49c39b3-0">
              Inför framtiden är det helt avgörande att man klarar personalrekryteringen.
              Därför är det viktigt att hela tiden försöka vidta åtgärder som
              stärker statusen för yrkena inom förskolan och även bidrar till
              att minska det sneda könsurvalet bland personalen. I dag domineras
              personalen av kvinnor. Jag tror att det skulle vara bra med fler
              män också i denna verksamhet.
            </seg>
            <seg xml:id="i-288d035ffa78dd2a-0">
              Lärarutbildningen måste hålla toppklass, och för att nå dit måste
              den vara sammanhållen. Kopplingen mellan forskningen och själva
              lärandet ska finnas på alla nivåer i utbildningen. Lärare som
              undervisar i hemspråk ska ges samma möjligheter som lärare med
              inriktning mot grundskolans tidiga år att välja studier på avancerad
              nivå. Lärarutbildningen måste alltså stå i fokus när vi tittar
              på förskolans kvalitet i framtiden.
            </seg>
            <seg xml:id="i-ff53a1766dfce2a5-0">
              Om förskolan ska utvecklas till att vara den naturliga grunden,
              vilket jag tycker att den är, och fungera i praktiken när det
              gäller det livslånga lärandet, måste den så småningom bli avgiftsfri.
              För oss var maxtaxereformen ett första steg mot en avgiftsfri
              förskola, och det är en väg som vi vill fortsätta att arbeta på.
              Det är mycket viktigt. Vidare är det viktigt att vi har en förskola
              som erbjuder barnomsorg även på obekväma arbetstider. Där behöver
              den nuvarande lagstiftningen utvecklas. Här finns det stora skillnader
              mellan landets olika kommuner, vilket inte är bra.
            </seg>
            <seg xml:id="i-489573f6564234aa-0">
              Det är även viktigt att barn som har en annan bakgrund och ett
              annat modersmål än svenska får ett starkt stöd när det gäller
              modersmålet. Det är grunden för att de i ett senare skede på ett
              bra sätt ska kunna lära sig det svenska språket.
            </seg>
            <seg xml:id="i-fcf4004638ce8d37-0">
              Jämställdhetsarbetet måste prägla förskolan. Personalen inom
              förskolan måste på många håll öka sin kompetens vad gäller genus
              och jämställdhet. Det är ett ansvar som ligger på kommunerna,
              vilket bör markeras från riksdagens sida.
            </seg>
            <seg xml:id="i-a55c2d16b2813129-0">
              Det hållbara samhället, med miljöfrågorna i spetsen, har man
              jobbat med på många förskolor i många kommuner runt om i landet.
              Projekt som Grön flagg och liknande, där man i vardagen jobbat
              med miljöfrågor i förskolan, har oftast varit mycket framgångsrika
              och stimulerat barnen till att påverka föräldrar och omgivning
              till ett beteende som leder till mer omsorg om samhället och en
              strävan efter hållbar utveckling.
            </seg>
            <seg xml:id="i-2ba0c6fe8ed5d94f-0">
              Jag vill också understryka det hot som jag och vårt parti anser
              finns mot förskolan, nämligen att man genomför ofinansierade reformer
              där man öppnar möjligheten för kommunerna att exempelvis införa
              vårdnadsbidrag utan att skicka med några pengar. I det läget ställs
              kvaliteten inom förskolan mot vårdnadsbidraget. Då dras pengar
              från förskolan till vårdnadsbidraget, vilket skapar en situation
              med sämre kvalitet i verksamheten. Jag tycker det är oansvarigt
              av en regering att inte se det sambandet. Man kan i och för sig
              gömma sig bakom kommunerna och säga att det är fråga om kommunala
              beslut. Visst, det kan man göra, men lik förbaskat är det oansvarigt
              att göra så stora reformer utan att finansieringen är klar.
            </seg>
          </u>
          <note xml:id="i-ad2e4b2238ba1fef-0">
            Anf. 320 INGER RENÉ (m) replik:
          </note>
          <u who="peter_hultqvist_c9866b" prev="cont" xml:id="i-c506afb8e4fe4f84-2">
            <seg xml:id="i-47e9df95dfddc007-0">
              Herr talman! Det var en hel del av det som sades som jag håller
              med om. Kanske ska jag särskilt applådera det som sades om lärarutbildningen
              i högskolan. Jag tror att det är viktigt att vi gör stora och
              bra reformer på det området.
            </seg>
            <seg xml:id="i-8ff0a5519f706353-0">
              Om vi är överens om att ett av problemen gäller mammors och pappors
              sätt att ta vara på vårdnaden om sina barn i form av närvaro under
              de tidiga åren undrar jag samtidigt över detta med att vi har
              en väldigt ojämlik arbetsmarknad. Både EU och FN har kritiserat
              oss under de socialdemokratiska åren.
            </seg>
            <seg xml:id="i-7042e8b1241f7750-0">
              Vad vill Socialdemokraterna göra för att bredda arbetsmarknaden
              för kvinnor och på det sättet uppnå ett jämlikare samhälle?
            </seg>
          </u>
          <note type="speaker" xml:id="i-65b0173d9ec2651b-0">
            Anf. 321 PETER HULTQVIST (s) replik:
          </note>
          <u who="peter_hultqvist_c9866b" next="cont" xml:id="i-2fa84fbb356a7209-3">
            <seg xml:id="i-3488a0308c8fe1f3-0">
              Herr talman! Den kvinnliga förvärvsfrekvensen i Sverige är hög.
              Det beror på att vi haft en familjepolitik som varit framgångsrik.
              Jag tror att föräldraförsäkringen, liksom utbyggnaden av förskolan,
              haft en viktig roll i det sammanhanget. Det är viktigt att man
              bygger vidare på dessa institutioner och tar vara på de möjligheter
              som skapats. Därför är det också viktigt att inte genomföra reformer
              som vårdnadsbidraget, som skenbart skapar en valfrihet men i praktiken
              blir en kvinnofälla. Enligt exempel från både Norge och Nacka
              har det lett till att fler kvinnor stannat hemma. Det är kvinnorna
              som utnyttjar vårdnadsbidraget. Det gör däremot inte männen.
            </seg>
          </u>
          <note xml:id="i-b7299c8b92ab8602-0">
            Anf. 322 INGER RENÉ (m) replik:
          </note>
          <u who="peter_hultqvist_c9866b" prev="cont" xml:id="i-c506afb8e4fe4f84-3">
            <seg xml:id="i-e7ece3385b258c10-0">
              Herr talman! Jag fick inte svar på min fråga så jag försöker
              igen.
            </seg>
            <seg xml:id="i-546f1d16718edfe3-0">
              Det som sades var fel. Andelen kvinnor i chefsposition är tyvärr
              sorgligt låg i Sverige. Den är ungefär hälften så hög som i Frankrike,
              för att ta ett exempel.
            </seg>
            <seg xml:id="i-0da5fd459a4cd768-0">
              Jag frågade: Hur ska man bredda kvinnors arbetsmarknader, det
              vill säga lösa upp den offentliga arbetsmarknaden så att kvinnor
              kan starta egen verksamhet och över huvud taget få möjlighet till
              karriär och utveckling?
            </seg>
          </u>
          <note type="speaker" xml:id="i-49e1bc3342dfc6c4-0">
            Anf. 323 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-4">
            <seg xml:id="i-6a0f990eec28a7a8-0">
              Herr talman! Det jag sade var att kvinnors förvärvsfrekvens i
              Sverige är hög, och det är ett faktum.
            </seg>
            <seg xml:id="i-81af79e7f54e2343-0">
              När det gäller kvinnor i chefsposition borde vi kanske börja
              titta på om det är dags att kvotera till börsbolagens styrelser.
              Det kanske kunde vara en fråga för Moderaterna att ta upp och
              för regeringen att följa upp. Det kan vara ett första steg. Ett
              förslag från min sida är att Inger René tar med sig det tipset.
            </seg>
          </u>
          <note type="speaker" xml:id="i-53c60f64084b43d0-0">
            Anf. 324 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-4">
            <seg xml:id="i-3cf4d43000b01c6c-0">
              Herr talman! Jag kan hålla med Peter Hultqvist när han talar
              om genuskunskap i förskolan och att det är viktigt att lärarna
              och övrig personal har genuskunskap. Möjligen kan jag konstatera
              att det är tråkigt att man inte kom längre under de tolv socialdemokratiska
              åren eftersom det är dåligt med den undervisningen i utbildningen.
            </seg>
            <seg xml:id="i-8e56a94dff676eb5-0">
              När det gäller vårdnadsbidraget och kritiken mot att det inte
              är finansierat vill jag fråga: Hur var det med maxtaxan som var
              frivillig för kommunerna att införa? Där följde det inte med några
              pengar till kommunerna. Här har vi ett vårdnadsbidrag som är frivilligt
              för kommunerna. Jag kan inte se att det finns någon skillnad.
              Kan Peter Hultqvist se det?
            </seg>
          </u>
          <note type="speaker" xml:id="i-9212d85befc5a080-0">
            Anf. 325 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-5">
            <seg xml:id="i-cbeeda6390085783-0">
              Herr talman! Nu råkade jag vara kommunalråd vid tiden för maxtaxans
              införande. När den skulle genomföras var det också en omfattande
              diskussion om just finansieringen. Det överfördes pengar till
              kommunerna i anslutning till detta. Hur tekniken såg ut minns
              jag tyvärr inte, men verklighetsbeskrivningen är inte så enkel
              att jag kan säga att det du säger är korrekt.
            </seg>
            <seg xml:id="i-e35965d5a33f66f8-0">
              När det gäller genuskunskap är det oerhört viktigt att man får
              in den typen av frågor mer. Lärarutbildning och fortbildning utvecklas
              allt eftersom man ser brister. Då är det kanske viktigt att man
              här i parlamentet gör markeringar liksom att regeringen i olika
              sammanhang följer upp det. Det ska bli intressant att se vilka
              initiativ högerregeringen vidtar när det gäller genuskunskap i
              förskolan.
            </seg>
          </u>
          <note type="speaker" xml:id="i-4ca0f4c487ee9743-0">
            Anf. 326 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-5">
            <seg xml:id="i-e27b6ee60c02f805-0">
              Herr talman! De facto innebar möjligheten att införa maxtaxa,
              vilken de flesta kommuner utnyttjade, en förlust för kommunerna.
              Det är väl symtomatiskt att Peter Hultqvist inte kommer ihåg hur
              man finansierade detta.
            </seg>
          </u>
          <note type="speaker" xml:id="i-e5ebea05d4032bf7-0">
            Anf. 327 PETER HULTQVIST (s) replik:
          </note>
          <u who="peter_hultqvist_c9866b" xml:id="i-0295f50fe7ce4bb4-6">
            <seg xml:id="i-6e50418cdd288445-0">
              Herr talman! Jag vet att det kom pengar. Det gjordes sådana beräkningar
              runt om i hela landet. Jag var själv inblandad i sådana diskussioner.
            </seg>
            <seg xml:id="i-4fb87e89f92fbe25-0">
              Vissa har ett hästminne för detaljer i allt som har hänt genom
              tiderna. Jag har det inte. Däremot är det väldigt tydligt att
              ni i två budgetar inte har en enda spänn till förskolans kvalitet,
              och ni ska genomföra en omfattande reform som i exempelvis Örebro
              innebär 40 miljoner i ökade kostnader. Ni har inte skickat med
              en enda krona dit, och det tycker jag är oansvarigt.
            </seg>
          </u>
          <note type="speaker" xml:id="i-f880f34ffef1c91d-0">
            Anf. 328 CARINA HÄGG (s):
          </note>
          <u who="carina_hagg_cdfd56" xml:id="i-999d859c0bea9207-16">
            <seg xml:id="i-ff4a5eb9ae560687-0">
              Herr talman! Det har varit mycket intressant att få ta del av
              den här diskussionen. Jag ska ha ett delvis annat fokus och hade
              hoppats att socialminister Göran Hägglund hade varit här, mot
              bakgrund av att han har aviserat en nationell handlingsplan för
              att minska, som han säger, antalet oönskade aborter. Men i hans
              frånvaro får väl Mikael Oscarsson från Kristdemokraterna ta ansvaret.
              Än så länge är Mikael Oscarsson här, även om jag förstår att han
              längre fram under mandatperioden säkerligen tänker vara hemma
              med vårdnadsbidrag.
            </seg>
            <seg xml:id="i-ad3bed635dbf31c0-0">
              Göran Hägglund har aviserat en handlingsplan, och flera landsting
              har snabbt följt efter och aviserat att de också tänker ta fram
              handlingsplaner i sina regioner eller landsting. Detta är oerhört
              viktigt att följa. Vi kan inte låta sexuell hälsa, reproduktiv
              hälsa, rättigheter och att förebygga oönskade graviditeter vara
              något som vi överlämnar till Kristdemokraterna att ensamma hantera,
              särskilt inte med tanke på det anslag som har varit.
            </seg>
            <seg xml:id="i-19d8e2da3df0768b-0">
              Handlingsplanen kan vara bra. Det beror på hur man utformar den.
              Jag tycker att det är oerhört viktigt att man lägger sig i och
              att vi får vara med och ta del av debatten och föra in synpunkter
              för att få en bra handlingsplan som är användbar, så att den inte
              i stället blir ett sätt att bygga upp en högerkristen politik
              på det här området.
            </seg>
            <seg xml:id="i-2855de28b025489c-0">
              Att ordet rättighet av den borgerliga majoriteten inte nämns
              i arbetet ska uppmärksammas. Det gör jag här. Vi vill varna för
              privatiseringar inom hälsa och sjukvård. De kommer att försvåra
              arbetet med att upprätthålla likvärdig tillgång för alla kvinnor
              till abort och sexuell reproduktiv hälsa och rättigheter. Enskilda
              rådgivare, läkare och barnmorskor kan även i Sverige, på samma
              sätt som vi har sett i Baltikum, i andra delar av Europa och på
              andra kontinenter pressas och ha svårighet att upprätthålla en
              likvärdig omsorg och vård på den nivå och på det sätt vi trodde
              var självklara i vår tid. Man monterar alltså ned kvinnors rättigheter
              underifrån.
            </seg>
            <seg xml:id="i-9b1ece21c2664b0d-0">
              Vi hoppas att företrädare för Moderaterna, Kristdemokraterna,
              Folkpartiet och Centern i det kommande arbetet tydliggör att man
              inte har för avsikt att främja en sådan utveckling i Sverige och
              att man inte medverkar till att man i enskilda landsting ges det
              redskapet. Har Kristdemokraterna en egen, dubbel agenda som man
              stoppar in i privatiseringsvågen? Det vill jag gärna ha svar på.
              Vi kommer att granska detta även framöver.
            </seg>
            <seg xml:id="i-2f2d7253cc81f7b1-0">
              Sexuell och reproduktiv hälsa och rättigheter handlar om människors
              samlevnad, relationer och livskvalitet. Alla människor oavsett
              kön, ålder, funktionshinder, etnisk tillhörighet, sexuell läggning
              eller religion har rätt att utan diskriminering själva få bestämma
              över sina egna kroppar. Kvinnor har rätt att få bestämma om och
              när de vill skaffa barn och med vem de vill bilda familj. Sexualiteten
              är i grunden något positivt.
            </seg>
            <seg xml:id="i-ed7bd36f74ff53a3-0">
              Jag ser att det preventiva arbetet mot oönskade graviditeter
              även måste omfatta frågan om sexuellt överförbara infektioner.
              Det är viktigt att man förmedlar kunskap om vilka alternativ som
              finns för att skydda sig. Det är viktigt att man visar på vilka
              preventivmedel som finns att tillgå. Att öka kunskapen om akut-p-piller
              är en del.
            </seg>
            <seg xml:id="i-7b44afbf6d2278fc-0">
              Vi vill satsa på kondomanvändning eftersom den generellt sett
              är lägre i Sverige. Vi vet vilken effekt den har när det gäller
              att också skydda mot sexuellt överförbara sjukdomar.
            </seg>
            <seg xml:id="i-1d58e5a8a77c4d32-0">
              Vi behöver jobba med unga män, pojkar. De bör på ungdomsmottagningarna,
              som det inte finns tillräcklig många av, ha möjlighet att vid
              behov få tala med en annan man, som de kan identifiera sig med.
              I folkhälsorapporten från 2005 föreslås en satsning på pojkar
              genom att tillhandahålla särskilda mottagningar och där också
              ha manlig personal. Jag tycker att det är något att ta fasta på.
            </seg>
            <seg xml:id="i-9780a5709ea27950-0">
              Jag anser att Skolverket bör uppmärksammas på religiösa friskolor
              som inte driver undervisning på vetenskaplig grund. Här finns
              problem. Det vet vi. Landstingen har möjlighet att bidra. Också
              Socialstyrelsen har påpekat att landstingen kan bidra och medverka
              vid sex- och samlevnadsundervisning i skolorna. Men framför allt
              måste vi se till att de lärare som finns och de som är på väg
              att utexamineras får kunskap. I dag vet vi att det inte är så.
            </seg>
            <seg xml:id="i-de2436cb6eef4245-0">
              Jag ska inte ta upp tid med att räkna upp siffror på detta, men
              vi vet att det finns en problematik. Folkpartiet har pratat om
              att man ska förbättra undervisningen på det här området på lärarhögskolorna.
              Det är bra, men jag konstaterar att det inte finns med i den kompetenshöjningssatsning
              som nu görs, vilket jag tycker är beklagligt. Här kan man uppmuntra
              enskilda högskolor att ta initiativ för att på så sätt också visa
              vägen för andra utbildningssäten.
            </seg>
            <seg xml:id="i-249e170316f2c550-0">
              Unga som har blivit sexuellt utnyttjade, utsatts för övergrepp
              eller använder sin sexualitet på ett för dem själva skadligt sätt
              bör mötas av personal som har kompetens på området. I dag är det
              inte alltid så.
            </seg>
            <seg xml:id="i-746334fe00f846b7-0">
              Vi vet att det bland HBT-personer finns en större benägenhet
              att fundera på att ta sitt liv och även att gå så långt att man
              faktiskt gör det. Det indikerar att här finns något vi måste fundera
              på. Vi måste möta deras behov och deras situation i preventionsarbetet.
            </seg>
            <seg xml:id="i-4321844fc67889f5-0">
              En kvinna som vill avbryta sin graviditet inom den svenska sjukvården
              erbjuds i dag en kirurgisk eller medicinsk abort eller så kallade
              abortpiller. Vi vill att kvinnan inom en vecka från första kontakten
              med hälso- och sjukvården ska få en abort utförd och att hon själv
              ska ha möjlighet att välja metod.
            </seg>
            <seg xml:id="i-759874264dee13ab-0">
              Vi kan tala om våld mot äldre kvinnor. Det inkluderar även sexuellt
              våld. Det behöver komma in i handlingsplanen.
            </seg>
            <seg xml:id="i-48ba586895ef766e-0">
              Kvinnor lever längre och är sexuellt aktiva högt upp i åren.
              Det behöver också avspeglas i vården. Kvinnor bör utan åldersgräns
              kunna vända sig till barnmorskor för konsultation.
            </seg>
            <seg xml:id="i-da4aaea696ef6e89-0">
              Det finns oerhört mycket mer som vi kan bidra med och ta upp
              här i dag, men jag stannar här. Jag vill ställa en direkt fråga
              till Mikael Oscarsson: Har det någonsin föresvävat Kristdemokraterna
              att privat vård inte ska omfattas av samma krav på att tillhandahålla
              abort som den offentliga vården i dag?
            </seg>
          </u>
          <note type="speaker" xml:id="i-fca1c36e5f068490-0">
            Anf. 329 MIKAEL OSCARSSON (kd) replik:
          </note>
          <u who="mikael_oscarsson_b81cce" xml:id="i-351af21cca8b4956-3">
            <seg xml:id="i-707d380085e947dc-0">
              Herr talman! Carina Hägg kommer in på många olika saker. En fråga
              som hon tar upp är abort. Låt oss först konstatera att Carina
              Häggs parti har lett Sverige i många år och fört oss in i en situation
              där vi har de högsta aborttalen i Europa. Bara ett par före detta
              kommunistländer har högre aborttal. När det gäller tonårsaborter
              har vi de sämsta siffrorna i hela Europa, tillsammans med Estland.
              Därför finns det anledning att göra något.
            </seg>
            <seg xml:id="i-2585714310fe9609-0">
              Det är glädjande att socialminister Göran Hägglund nu kommer
              att sätta i gång ett förebyggande arbete. Jag hoppas att vi där
              kan ta intryck av Norge, där man hade samma höga tonårsaborttal
              för sexåtta år sedan. I dag har man de lägsta aborttalen bland
              tonåringar sedan man införde fri abort. Där har man framför allt
              satsat på att ge ekonomiskt stöd och hjälpa de kvinnor som har
              det ekonomiskt svårt, så att det inte ska vara av ekonomiska skäl
              som man väljer abort. Det tycker jag är ett bra arbetssätt.
            </seg>
          </u>
          <note type="speaker" xml:id="i-b86427880fd9d5a6-0">
            Anf. 330 CARINA HÄGG (s) replik:
          </note>
          <u who="carina_hagg_cdfd56" xml:id="i-999d859c0bea9207-17">
            <seg xml:id="i-10f758f58c15d7ee-0">
              Herr talman! Mikael Oscarsson svarade inte på min fråga.
            </seg>
            <seg xml:id="i-299f4a7efb6a086e-0">
              Jag har i mitt anförande försökt lyfta in flera delar som jag
              tycker är viktiga att få med i en handlingsplan. Det finns många
              fler. Jag ser i grunden inget problem med en handlingsplan. Självklart
              måste vi arbeta med reproduktiv hälsa och rättigheter i ett brett
              perspektiv, både på nationell nivå och på lokal nivå.
            </seg>
            <seg xml:id="i-701326d37af88053-0">
              Men är det så, Mikael Oscarsson, att Kristdemokraterna har en
              annan agenda än den man har berättat om hittills? Är det så att
              man genom privatisering och avknoppning och genom andra driftsformer
              har tänkt att man ska ha samma utveckling som vi har sett till
              exempel i USA och på andra håll? Det handlar om att kvinnor i
              praktiken kan förnekas att få den vård och omsorg som de har rätt
              till och rätten till abort som man nationellt enligt lagstiftningen
              har. Man bygger alltså sönder aborträtten underifrån, river ned
              genom att pressa enskilda huvudmän och enskilda inom vården och
              omsorgen.
            </seg>
          </u>
          <note type="speaker" xml:id="i-b15c64be2f2ba8e4-0">
            Anf. 331 MIKAEL OSCARSSON (kd) replik:
          </note>
          <u who="mikael_oscarsson_b81cce" xml:id="i-351af21cca8b4956-4">
            <seg xml:id="i-14633ec868e65863-0">
              Herr talman! Carina Hägg ställer en massa frågor om privatisering
              och så vidare. Vi har inte för avsikt att ändra de möjligheter
              som finns i dag.
            </seg>
            <seg xml:id="i-13ea0330f239b0ba-0">
              Vad vi är intresserade av är att göra någonting för att minska
              antalet aborter. När man kommer som kanske ung tjej och får beskedet
              att man är gravid borde ju samhällets inställning vara: Du är
              gravid. Är det någonting vi kan hjälpa till med? Man borde inte
              bara erbjuda abort som alternativ.
            </seg>
            <seg xml:id="i-ed51e4ea1793aab5-0">
              Här finns det väldigt mycket att göra. Och, som sagt, Sverige
              ligger sämst till i Europa när det gäller det här.
            </seg>
          </u>
          <note type="speaker" xml:id="i-d060a90d9aca72ab-0">
            Anf. 332 CARINA HÄGG (s) replik:
          </note>
          <u who="carina_hagg_cdfd56" next="cont" xml:id="i-61a001256292a0d6-1">
            <seg xml:id="i-23a587e45f31a69b-0">
              Herr talman! Alldeles innan jag klev upp i talarstolen lyssnade
              jag tillsammans med flera av er på en väldigt intressant debatt
              som fokuserade på familjepolitiken.
            </seg>
            <seg xml:id="i-7a2e4ceba247e960-0">
              Det är klart att frågan om rättigheter och reproduktiv hälsa
              och abortfrågan hänger samman med familjepolitiken, hälso- och
              sjukvården, vilka attityder vi har, hur vi ser på män och kvinnor,
              hur långt vi har kommit med jämställdheten. Frågan är så vid.
              Och vi har ju visat att vi är beredda att skapa bra möjligheter
              för ensamstående föräldrar att vara föräldrar. Det är ju en väg,
              att se till att man kan kombinera föräldraskap och utbildning
              eller jobb.
            </seg>
          </u>
          <note xml:id="i-29bca38c07b6f00a-0">
            Anf. 333 INGER RENÉ (m) replik:
          </note>
          <u who="carina_hagg_cdfd56" prev="cont" xml:id="i-51a739713ce6a149-1">
            <seg xml:id="i-95e5da3eb8e8fc3d-0">
              Herr talman! Jag återgår till jämställdheten.
            </seg>
            <seg xml:id="i-f3ce0c849524ad60-0">
              EU och FN kritiserade den socialdemokratiska regeringen under
              den förra mandatperioden mycket starkt när det gällde jämställdhetssträvan
              och också när det gällde att bredda kvinnors arbetsmarknad.
            </seg>
            <seg xml:id="i-7499faa2da852a71-0">
              Nu fick jag ett svar av Peter Hultqvist, att vi borde se till
              att vi kvoterar kvinnor till styrelser och att man på det sättet
              skulle lösa frågan om den breddning av arbetsmarknaden som jag
              efterfrågade.
            </seg>
            <seg xml:id="i-9f233c776ecb3a3a-0">
              Jag gissar att det var på skoj som han sade detta. Jag skulle
              vilja ha ett seriöst svar av Carina Hägg. Hur vill Socialdemokraterna
              agera för att bredda kvinnors arbetsmarknad? Jag tänker till exempel
              på vad Ylva Thörn sade i den senaste lönerörelsen. Hon menade
              att det skulle vara en positiv utveckling att bredda arbetsmarknaden
              för Kommunals medlemmar. Vad vill Socialdemokraterna göra?
            </seg>
          </u>
          <note type="speaker" xml:id="i-176731b20a5cba7d-0">
            Anf. 334 CARINA HÄGG (s) replik:
          </note>
          <u who="carina_hagg_cdfd56" next="cont" xml:id="i-61a001256292a0d6-2">
            <seg xml:id="i-2c3a3ed81fc3a3e7-0">
              Herr talman! Det är en väldigt viktig fråga som Inger René tar
              upp, men jag tror att vi närmar oss den frågan på lite olika sätt.
              Det är därför som vi kanske inte har kommit längre i de replikskiften
              som har varit så här långt.
            </seg>
            <seg xml:id="i-d56c564c026d973b-0">
              När Moderaterna talar om att bredda arbetsmarknaden menar man
              privatisera vården. På det sättet låser man kanske in kvinnor
              i vården även om de har en annan arbetsgivare eller är sin egen
              arbetsgivare.
            </seg>
            <seg xml:id="i-635cca9a32130c8e-0">
              När vi talar om att man ska ge kvinnor ökade möjligheter på arbetsmarknaden
              handlar det om att se till att jobba med utbildningssektorn, så
              att de kan välja otraditionellt vilket yrke de vill ha. Det handlar
              om att se till att de blir bedömda efter den kompetens de har.
              Det gäller att se till att man jobbar med nyföretagande på lika
              sätt med män och kvinnor, att de har samma tillgång till lån.
            </seg>
            <seg xml:id="i-d67f7f2baf8dcffe-0">
              Det är ett väldigt brett arbete. Jag vill inte reducera det till
              att handla om en privatiseringsfråga, för då handlar det egentligen
              inte om att bredda kvinnors arbetsmarknad. Då är det egentligen
              en annan diskussion fast den får dessa förtecken.
            </seg>
          </u>
          <note xml:id="i-30fcb183e70a5e06-0">
            Anf. 335 INGER RENÉ (m) replik:
          </note>
          <u who="carina_hagg_cdfd56" prev="cont" xml:id="i-51a739713ce6a149-2">
            <seg xml:id="i-454a301bfeccb2e4-0">
              Herr talman! På de områden som Carina Hägg nämner har vi faktiskt
              program och tankar som är uttryckta. Men jag undrar: Vad har Socialdemokraterna
              gjort?
            </seg>
            <seg xml:id="i-004b2141bb8c74c6-0">
              Det var alltså inte för mer än fem sex år sedan som man fick
              den starka kritiken från världssamfundet och EU. Då undrar jag:
              Vad gör man, och vad tänker man göra? Det syns ingenting i era
              program. Jag skulle gärna vilja se det.
            </seg>
          </u>
          <note type="speaker" xml:id="i-057fe363a9d22bba-0">
            Anf. 336 CARINA HÄGG (s) replik:
          </note>
          <u who="carina_hagg_cdfd56" xml:id="i-999d859c0bea9207-18">
            <seg xml:id="i-47e34e7df0355f69-0">
              Herr talman! När det gäller arbete, som är en viktig del av det
              här, har vi socialdemokrater just nu ett intensivt arbete med
              ett rådslag som är ute och diskuterar de frågorna. Jag hoppas
              därför också att vi ska komma med fler idéer och att det ska finnas
              fler svar så småningom.
            </seg>
            <seg xml:id="i-a1453982939d4818-0">
              Men vi har tagit FN:s rapport på det här området, liksom på andra
              områden, på största allvar. Det ligger till grund för den politik
              som vi har drivit och som vi naturligtvis också kommer att driva.
              Det är vår inriktning. Men att förändra attityder i ett samhälle
              tar tid. Det kan inte heller bara vara så att man ska börja längst
              ned, utan det handlar också om toppen. Kvotering, tack!
            </seg>
          </u>
          <note type="speaker" xml:id="i-c7e37bbddadb453a-0">
            Anf. 337 INGE GARSTEDT (m) replik:
          </note>
          <u who="inge_garstedt_49a74a" xml:id="i-37cf302c08724f89-6">
            <seg xml:id="i-da6c15fac332034c-0">
              Herr talman! Jag har en fråga till Carina Hägg.
            </seg>
            <seg xml:id="i-29448c0f4ca1314a-0">
              Om jag har tolkat ett antal av de socialdemokratiska manliga
              företrädarna i tidigare replikskiften rätt har de uppfattat att
              det största problemet med vårdnadsbidraget är att finansieringen
              inte är klar. Är det också det problem som Carina Hägg tycker
              är det största när det gäller vårdnadsbidraget? Delar hon sina
              manliga kollegers uppfattning?
            </seg>
          </u>
          <note type="speaker" xml:id="i-c3fe9034b3f749a4-0">
            Anf. 338 CARINA HÄGG (s) replik:
          </note>
          <u who="carina_hagg_cdfd56" xml:id="i-999d859c0bea9207-19">
            <seg xml:id="i-ff0c94d3c80268be-0">
              Herr talman! Jag håller inte med om den tolkningen av diskussionen
              som har varit. Men först vill jag konstatera att när det gäller
              mitt anförande har man inte varit beredd från något borgerligt
              parti att egentligen gå in och diskutera de här frågorna. Mikael
              Oscarsson från Kristdemokraterna har gett vissa svar därför att
              jag har bett om det. Men huvudfrågan, som jag har lyft fram, duckar
              och väjer man för och undviker att beröra.
            </seg>
            <seg xml:id="i-7f94b3d21b5ffd6f-0">
              Man väljer att lyfta fram vårdnadsbidraget. Det är för mig en
              kvinnofälla. Jag tycker att det är negativt. Jag ställer frågor
              till manliga borgerliga politiker om de tänker använda vårdnadsbidraget.
              Jag tänker på deras nekande svar, deras ofta förbluffade blickar
              som om de tänkte: Skulle det här vara någonting som berör mig?
              Det är väl ett svar nog på hur man ser på vårdnadsbidraget, vilka
              som ska använda sig av det, vilka det är som på det här sättet
              inte ska ha en möjlighet utan i stället få längre sträcka, ett
              längre avstånd, för att komma ut på arbetsmarknaden.
            </seg>
            <seg xml:id="i-1a6af5f6496952ff-0">
              Jag är oerhört orolig för att många kvinnor, inte minst med invandrarbakgrund
              i våra förorter, ska få ytterligare ett hinder att ta sig över
              för att komma ut och etablera sig på arbetsmarknaden.
            </seg>
          </u>
          <note xml:id="i-0d9691d059979c31-0">
            Del 1: Arbete (forts.)
          </note>
          <note type="speaker" xml:id="i-d17cd554d3cd6971-0">
            Anf. 339 STAFFAN ANGER (m):
          </note>
          <u who="staffan_anger_92af81" xml:id="i-8e85b63f6b48605e-0">
            <seg xml:id="i-accb633a44795bdd-0">
              Herr talman! Jag kommer att prata om åtgärder för att klara globaliseringen
              för svensk industri och därmed sysselsättningen i framtiden.
            </seg>
            <seg xml:id="i-e5cbf3e9085d95e1-0">
              Vad gäller den nuvarande sysselsättningen kan jag bara konstatera
              att den nuvarande regeringen har lyckats mycket väl med sitt jobbskapandeprogram.
              Även om konjunkturen har hjälpt till har enligt Konjunkturinstitutet
              en tredjedel av de nya jobben kommit genom regeringens politik,
              och fler kommer det att bli.
            </seg>
            <seg xml:id="i-c259b4b6481e496f-0">
              Jag är mycket stolt över att få vara med på den här resan. Regeringen
              har varit arbetsam och snabbtänkt. Och nu ser vi jobben komma.
            </seg>
            <seg xml:id="i-05c01b6908cc306c-0">
              Nu ska jag gå över till den långsiktiga industrisysselsättningen.
              Regeringen har också börjat med strategiska åtgärder för att klara
              den kraftiga globaliseringens inverkan på svensk industri. Den
              kommer nog att bli svårare än vi tror.
            </seg>
            <seg xml:id="i-5b22f6dc67f28171-0">
              Genom den snabba tekniköverföringen till länder som Kina och
              Indien kommer en del av de standardprodukter som i dag produceras
              i Sverige att flyttas till Asien och även Östeuropa. Det görs
              redan nu.
            </seg>
            <seg xml:id="i-7f64b78cbdb913a5-0">
              Omkring 750 000 indiska och kinesiska civilingenjörer utexamineras
              årligen, efter studier i hemlandet och i andra länder. Nya teknologier
              etableras snabbt i Kina och Indien. Jag vet det. Jag har varit
              där många gånger. Kina både köper och kopierar teknologi.
            </seg>
            <seg xml:id="i-95c5110a6d01e6d8-0">
              Det är svårt att i dagens fantastiska högkonjunktur tala om en
              potentiell framtida industrikris. Vi måste dock nu med hjälp av
              regeringens globaliseringsråd fatta viktiga beslut och vidta åtgärder
              för att möta den här utvecklingen, som kommer vare sig vi vill
              eller inte.
            </seg>
            <seg xml:id="i-46c4cd699a959725-0">
              Forskning och utveckling är mycket viktigt. Vi måste inrikta
              oss i företagen, men även när det gäller staten, på mer forskning
              och utveckling. Totalt ska vi helst komma upp till 1 procent av
              bruttonationalprodukten. Det är klart att den nya forskningspropositionen,
              som kommer ganska snart, blir mycket viktig.
            </seg>
            <seg xml:id="i-3973840d42761b43-0">
              Vi måste också satsa mer på sofistikerade så kallade added value
              -produkter och tjänster. Produktionen av standardprodukter kommer
              att flyttas till Kina och Indien, till Östeuropa etcetera.
            </seg>
            <seg xml:id="i-4d69191c683a171f-0">
              Dock kan vi konstatera att råvaruefterfrågan i världen från Kina,
              Indien och andra länder är stark. Råvaruproduktionen i Sverige,
              järnmalm, koppar och så vidare, har en fin framtid. Det är mycket
              bra och glädjande att vi nu gör stora investeringar i LKAB och
              även i Boliden för framtiden.
            </seg>
            <seg xml:id="i-21ccfc8920bb3497-0">
              En annan viktig fråga är förbättrad utbildning, inte bara på
              universitets- och högskolenivå utan också för grundskolan genom
              bland annat ökade inslag av praktisk utbildning, så kallad lärlingsutbildning.
              Detta är i högsta grad på gång med regeringens nya förslag och
              planer. Jag är mycket optimistisk när det gäller detta och stolt
              över vad som kommer att inträffa med ny gymnasieskola, ny lärlingsutbildning
              etcetera. Vi måste lyfta hela Sveriges utbildningsnivå för att
              klara konkurrensen från länderna Indien, Kina och så vidare. I
              det här fallet är det inte en konkurrens från Amerika som mer
              utvecklas från industrisamhälle till tjänstesamhälle.
            </seg>
            <seg xml:id="i-de4bf1c2d0bf4be8-0">
              Vi behöver och det har minskat den sista tiden ett ökat antal
              innovationer och patent i Sverige genom satsningar på olika marknadssegment.
              Jag tror personligen väldigt mycket på miljötekniksidan, men det
              finns även andra program som vi skulle kunna arbeta med.
            </seg>
            <seg xml:id="i-d563392265026b21-0">
              Sedan har vi företagsklimatet. Vi måste satsa som vi har gjort
              och fortsätta på ett brett program för att förbättra företagsklimatet
              i Sverige så att vi blir världsbäst på företagande. Det måste
              göras ännu mer lönsamt att våga satsa på nya företag, produkter
              och marknader.
            </seg>
            <seg xml:id="i-435aca8b17ee78ad-0">
              Dryga 50 åtgärder är genomförda eller under utredning efter ett
              år med en ny regering, och fler beslut kommer. Här är jag också
              mycket optimistisk. Jag är övertygad om att vi kommer att ha ett
              brett och bra program innan nästa val att presentera för väljarna.
            </seg>
            <seg xml:id="i-34823a5e113bfde7-0">
              Utökade satsningar på företag som producerar och säljer tjänster
              och system är viktigt. Vi vet att indierna är mycket duktiga,
              exempelvis på att producera datasystem. Vi har ännu ett försprång
              som vi måste behålla inom många tjänsteföretag som är utomordentliga
              här i Sverige, inte minst konsultföretag som arbetar på den internationella
              marknaden.
            </seg>
            <seg xml:id="i-93f0fafb7ee9be14-0">
              Inom exempelvis fordonsindustrin finns branschspecifika system.
              Det får vi tacka den gamla regeringen för genom samarbete mellan
              industri och stat. Sådana samarbeten bör fortsätta och förhoppningsvis
              kunna utökas till andra områden där vi just nu inte har sådant
              samarbete. Det är otroligt viktigt för framtiden.
            </seg>
            <seg xml:id="i-38f965d2def29815-0">
              Vidare genomför vi nu en mycket viktig sänkning av arbetsgivaravgifterna
              för tjänsteproducerande företag inom vissa branscher. Vi måste
              se till att tjänsteföretagen är i god konkurrens, klarar de höga
              arbetsgivaravgifterna och att vi får bort den svarta marknaden.
              Det kommer nya neddragningar av arbetsgivaravgifterna vid årsskiftet.
            </seg>
            <seg xml:id="i-c2f012c52888aa82-0">
              Jag tror också att vi måste kunna satsa mycket mer på turism
              i Sverige. Sverige är ett fantastiskt vackert land med stora möjligheter
              till ökad turism. Vi vill här arbeta i samverkan med näringsliv,
              kommuner och staten. Svenskarna kanske inte är riktigt inne på
              det här området än.
            </seg>
          </u>
          <note type="speaker" xml:id="i-1d96f9c5afaf7faf-0">
            Anf. 340 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-88d409ade3e476ae-0">
            <seg xml:id="i-7e708bb18fc1afcc-0">
              Herr talman! Staffan Anger tar relativt ogenerat åt sig äran
              för sysselsättningsutvecklingen, ungefär 100 000 nya jobb i ökning
              förra året och drygt 100 000 i år, och säger att Konjunkturinstitutet
              säger att en tredjedel av dessa beror på regeringens politik.
              Varför säger Staffan Anger så? Konjunkturinstitutet är mycket
              tydligt. Det går inte att säga att regeringens politik har skapat
              några nya jobb än så länge. Varför säger Staffan Anger att Konjunkturinstitutet
              påstår att en tredjedel av de nya jobben kommer på grund av regeringens
              politik? Det är den första frågan.
            </seg>
            <seg xml:id="i-3c1c65e5d1c490e3-0">
              Staffan Anger säger också att nu ska regeringen sänka arbetsgivaravgiften,
              men i själva verket höjer ni ju arbetsgivaravgiften. Miljöteknikföretagen,
              elinstallationsfirman, hotellen får från den 1 januari höjd arbetsgivaravgift.
              Varför höjer regeringen och riksdagsmajoriteten arbetsgivaravgiften
              för de minsta företagen?
            </seg>
          </u>
          <note type="speaker" xml:id="i-0d66015662e6c096-0">
            Anf. 341 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-1">
            <seg xml:id="i-2464670743425f08-0">
              Herr talman! För det första är jag ingen expert på att göra analyser
              av arbetsmarknadsstatistiken. Jag kan bara konstatera att det
              utlåtandet är klart och tydligt från flera av Konjunkturinstitutets
              medarbetare. Jag tror också på den politik vi för med nystartsjobb
              etcetera och att vi får fram de jobbskapande jobb på arbetsmarknaden
              som har varit borta väldigt länge. Jag kan bara hänvisa till Konjunkturinstitutet
              och de analyser som de gör där.
            </seg>
            <seg xml:id="i-b148aa7bda333ce6-0">
              När det sedan gäller arbetsgivaravgifter så klarar de företag
              som exporterar tjänster inte det i dag. Där kommer det i framtiden
              någonting. Vi måste balansera ut detta, så att säga. Det finns
              ingenting bestämt om det.
            </seg>
            <seg xml:id="i-5ea895f3e05e737f-0">
              Vi har den svarta marknaden, restauranger, bilreparatörer och
              sådant. Vi måste in och arbeta i de områdena.
            </seg>
          </u>
          <note type="speaker" xml:id="i-c858c1856cf209a2-0">
            Anf. 342 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-88d409ade3e476ae-1">
            <seg xml:id="i-04f7a2e9df156174-0">
              Herr talman! Jag är glad att Staffan Anger påpekar att han inte
              kan stå för de här siffrorna. Jag har hört flera borgerliga företrädare
              säga att en tredjedel av de jobb som har kommit kommer av regeringens
              politik. Det är inte sant. Konjunkturinstitutet har inte påstått
              det. Regeringen har förhoppningar om framtiden och att strukturreformerna
              om några år får effekter, men den starka sysselsättningstillväxt
              vi har i dag säger inte Konjunkturinstitutet beror på regeringen.
            </seg>
            <seg xml:id="i-076af13e4b42ba40-0">
              Varför höjer ni arbetsgivaravgiften för företag som står för
              en väldigt viktig del av vår produktion, de små företagen? De
              får höjd arbetsgivaravgift.
            </seg>
          </u>
          <note type="speaker" xml:id="i-a46a5f68d8284d26-0">
            Anf. 343 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-2">
            <seg xml:id="i-18d236e3e9b38665-0">
              Herr talman! Får jag bara säga att jag själv har hört Konjunkturinstitutets
              experter säga detta. Man kan inte mer än tro på vad de säger.
              Och det är med ett program som har lagts som ni inte klarade av
              att göra. Det var ett ganska lugnt program får man säga under
              de tolv åren. Ni klarade inte jobben. Det var det vi vann valet
              på. Förmodligen kommer vi att se att det växer upp till halva
              jobbstyrkan när konjunkturen så småningom går ned. Då kommer det
              verkligen att visa sig vad de här jobben har gett.
            </seg>
          </u>
          <note type="speaker" xml:id="i-2548b528e1c91f28-0">
            Anf. 344 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-6">
            <seg xml:id="i-6a8180e7f2314f6a-0">
              Herr talman! Det är intressant att Staffan Anger pratar om globaliseringen.
              Det är en stor del av vår vardag och människors vardag på många
              olika arbetsplatser i dag. Det är också intressant att Staffan
              Anger säger att man har gjort kraftiga åtgärder. Det är många
              människor i vardagen som känner av de kraftiga åtgärderna vad
              det gäller försämring i a-kassan och försämring i sjukförsäkringen.
              Då kan man fundera över på vilket sätt det skapar en trygghet
              i en alltmer globaliserad värld och på vilket sätt företagen känner
              mer trygghet när anställda känner otrygghet i en alltmer globaliserad
              värld.
            </seg>
            <seg xml:id="i-2d47cd9fb1bb099e-0">
              Det som är ännu mer förvånande när man säger att man har gjort
              kraftiga åtgärder är den halvering man har gjort av pengarna till
              Exportrådet och Investeringsfrämjandet. På vilket sätt ökar det
              företagande för en ökad globalisering?
            </seg>
          </u>
          <note type="speaker" xml:id="i-3654a9e0b9bcc0ef-0">
            Anf. 345 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-3">
            <seg xml:id="i-e5bea8294c670f0a-0">
              Herr talman! Vi är vana att få höra att vi inte har gjort någonting
              när det gäller näringslivet. Jag har tagit med mig statistik över
              de åtgärder vi har gjort. Vi har till och med tryckt upp en broschyr
              nu som vi delar ut. Jag tror att det var 56 saker som var gjorda
              eller ännu inte gjorda. Carina, jag ska gärna ge dig alla de olika
              projekt som är beslutade och som kommer. Det tror jag inte att
              några småföretag inte kommer att gilla. Du ska få den här efter
              debatten så kan du titta på vad som redan är gjort.
            </seg>
            <seg xml:id="i-be94ca887e72b396-0">
              Jag pratar väldigt mycket med näringslivsfolk. Jag har levt i
              näringslivet hela mitt vuxna liv. De tror på oss. De tror stenhårt
              på oss. De hoppas också att Socialdemokraterna ska kunna vända
              sin bidragspolitik till en jobbpolitik och satsa på framför allt
              de exportriktade företagen som verkligen behöver stöd och hjälp.
            </seg>
          </u>
          <note type="speaker" xml:id="i-9db7d7fc01c999ba-0">
            Anf. 346 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-7">
            <seg xml:id="i-deadd05ac0e03726-0">
              Herr talman! Jag tar gärna del av den broschyr som ni har tagit
              fram. Det kan vara intressant att få se vad som skrivs i den.
              Men den konkreta sanningen är ju att ni har gjort neddragningar
              på Exportrådet och för Investeringsfrämjandet, ambassader får
              lägga ned, konsulat får göra neddragningar. Det är klart att det
              påverkar möjligheten för svenska företag att komma ut på exportmarknader.
              Det var lite det jag ville ha svar på från Staffan Anger. Hur
              får svenska företag bättre möjligheter att konkurrera i en globaliserad
              värld?
            </seg>
          </u>
          <note type="speaker" xml:id="i-b8ce08671fcdb74c-0">
            Anf. 347 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-4">
            <seg xml:id="i-aef90b25c07022a7-0">
              Herr talman! Jag vill bara säga att det kommer nyheter under
              resans gång under denna mandatperiod. Det kan Carina Adolfsson
              Elgestam vara övertygad om. Vi vet att exporten måste lyfta, och
              jag tillhör dem som säger att marknaden inte kan lösa alla problem.
              Man måste ha en samverkan.
            </seg>
            <seg xml:id="i-ea2e1a8d80bf14af-0">
              Jag vill passa på att göra en kommentar som jag inte hann med
              i mitt anförande, nu när infrastrukturministern är här. Nu har
              jag bara åtta sekunder kvar: Pengar till vägar, järnvägar och
              telekommunikation är av avgörande betydelse för Sveriges framtid.
              Så bygger vi framtidens Sverige.
            </seg>
          </u>
          <note type="speaker" xml:id="i-74f3379ae0fef6b7-0">
            Anf. 348 KENT PERSSON (v) replik:
          </note>
          <u who="kent_persson_3230c6" xml:id="i-8fbe81046e043031-0">
            <seg xml:id="i-96509a257926d362-0">
              Herr talman! Det är alltid lika intressant att lyssna på Staffan
              Anger. Du har ett brinnande intresse för dessa frågor, och jag
              misstror inte alls dina kunskaper när det gäller globaliseringens
              inverkan på och betydelse för Sveriges utveckling.
            </seg>
            <seg xml:id="i-f73dd9768aabcb74-0">
              Problemet är att du ställer rätt diagnos, men regeringens politik
              är fel medicin. Och är det rätt medicin är det för låg dos. När
              det gäller forskning och utveckling är regeringens politik tyvärr
              sådan att man drar ned på anslagen till högskola och universitet.
              Hur påverkar det forskning och utveckling och samarbete mellan
              högskolan och företagen?
            </seg>
            <seg xml:id="i-387bccff716fb53c-0">
              Ett annat problem är att du inte med ett ord nämner riskkapital
              som är så viktigt när vi ska utveckla miljöföretagen. Vad har
              du för kommentar till diskussionen mellan näringsministern och
              riskkapitalisterna om vem som ska stå för riskkapitalet här i
              Sverige?
            </seg>
          </u>
          <note type="speaker" xml:id="i-576c33bb93075f83-0">
            Anf. 349 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-5">
            <seg xml:id="i-e5d2a8b61538ac03-0">
              Herr talman! Samarbetet med högskolor och universitet är väldigt
              viktigt. Vad vi nu ändrar i politiken är att det inte ska vara
              kvantitet utan kvalitet. Forskningspropositionen som kommer är
              väldigt viktig, och det vet hela alliansen. Jag är övertygad om
              att det kommer att bli en mycket bra proposition. Den bygger just
              på att vi ska vara konkurrenskraftiga i ett globaliserat samhälle.
              Jag hoppas också att det kommer att vara likadant när infrastrukturpropositionen
              kommer i mars. Forskning och utveckling och infrastruktur kommer
              vi alltså att ha löst.
            </seg>
            <seg xml:id="i-64dbbab0e3b67d9d-0">
              När det gäller småföretagarna och riskkapitalet vet du lika bra
              som jag att jag till och med har motionerat själv om hur vi ska
              lösa detta. Vi gick från lån på 50 000 till lån på 100 000 utan
              säkerhet. Almi har detta. Det är bra, och det är ett steg. Personligen
              skulle jag dock gärna ha någon form av mikrolån. Nu börjar bankerna
              ändå bli intresserade av detta. Vissa banker har sagt att de är
              beredda att skapa en sådan struktur.
            </seg>
          </u>
          <note type="speaker" xml:id="i-3726ce5ccad9f932-0">
            Anf. 350 KENT PERSSON (v) replik:
          </note>
          <u who="kent_persson_3230c6" xml:id="i-8fbe81046e043031-1">
            <seg xml:id="i-30fe440c2ecfc579-0">
              Herr talman! Faktum är att medan regeringen diskuterar riskkapitalförsörjningen
              dammsugs Sverige på miljöteknikföretag. Det är sanningen. När
              vi pratar om forskning och utveckling är sanningen också, om man
              tittar på er budget, att det är neddragningar. Jag har svårt att
              tänka mig att det blir en högre kvalitet med mindre resurser till
              forskning och utveckling.
            </seg>
          </u>
          <note type="speaker" xml:id="i-f133c192bbfe667c-0">
            Anf. 351 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-6">
            <seg xml:id="i-aa787e1070b3ee5d-0">
              Herr talman! Vi har samarbete med USA när det gäller teknik-
              och miljöföretag, och jag tror att det är bra. Nu var jag inte
              med på er resa där ni väl fick se vad de kunde där borta. Det
              är klart att de har kommit en viss väg, och vi har kommit en viss
              väg. Kan vi då skapa ett riskkapitalsamarbete mellan Sverige och
              USA är det utomordentligt bra.
            </seg>
            <seg xml:id="i-8dfd7fc87fbe63cb-0">
              Jag vill naturligtvis inte att dessa bolag köps av amerikanska
              företag. Jag är mycket svensk. Jag har levt i svensk industri
              köpt av utländska bolag, och jag kan säga att det inte är bra.
              Men jag är övertygad om att ett bra samarbete kan utveckla detta.
            </seg>
            <seg xml:id="i-9eb67f374fc499aa-0">
              Sedan har vi ju också olika riskkapitalister.
            </seg>
          </u>
          <note type="speaker" xml:id="i-46695bce1c30554b-0">
            Anf. 352 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-fc172f6e8714956b-8">
            <seg xml:id="i-688cc810e9eede98-0">
              Herr talman! Vi socialdemokrater vill i vårt samhällsbygge förena
              en politik för frihandel, öppenhet och konkurrens med breda satsningar
              på kunskap, entreprenörskap och trygghet. Vi anser att regeringens
              försämringar för småföretag och i trygghetsförsäkringarna inte
              är en satsning för fler jobb.
            </seg>
            <seg xml:id="i-094a15a38d545144-0">
              För att fler småföretag ska ha möjlighet att växa genom innovativa
              varor och tjänster vill vi att fler småföretag får möjlighet att
              ta del av forskning via Forska och väx. Vi har i vårt budgetalternativ
              avsatt pengar till detta. Av den satsningen ska huvuddelen riktas
              till den högkvalitativa tjänstesektorn och miljöteknikbranschen.
            </seg>
            <seg xml:id="i-866217bf9c63c284-0">
              Riskkapital är ett av småföretagarnas största problem. Därför
              föreslår vi i vår budget ett innovationslån för att underlätta
              så att innovativa småföretagare och uppfinnare får möjligheter
              till finansiering av nya produkter eller för att kunna expandera
              i sin verksamhet.
            </seg>
            <seg xml:id="i-947d1f0904aae313-0">
              Med tanke på vikten av riskkapital för småföretag på en alltmer
              global marknad kan man inte låta bli att fundera över hur det
              kommer sig att en regering som påstår att man satsar på jobb gör
              neddragningar både på Investeringsfrämjandet och på Exportrådet.
              För ett exportberoende land som Sverige med många småföretag behöver
              vi både investerare som vill göra investeringar i Sverige och
              i svenska företag och företag som vill ut på export eller som
              vill utvecklas för att komma ut på nya marknader inte minst eftersom
              vi vet att marknader kan förändras och svänga i olika länder.
            </seg>
            <seg xml:id="i-08c12170b6eed265-0">
              Herr talman! Det är viktigt att det finns expertkompetens via
              Exportrådet på flera olika nivåer, inte minst för den lilla företagaren
              som kanske för första gången funderar över att försöka komma ut
              på en ny marknad. Att då i lugn och ro kunna sitta ned i sitt
              hemlän och få diskutera med någon som kan marknaden och vet hur
              man arbetar för att komma ut är oerhört viktigt för den enskilda
              företagaren. Med anledning av de neddragningar som nu görs känner
              vi stor oro över att detta på sikt ska försvinna.
            </seg>
            <seg xml:id="i-3432f8edbe59fcc7-0">
              Nu ser vi neddragningarna på Investeringsfrämjandet och Exportrådet.
              Vi ser hur det förändras och blir neddragningar av personal på
              ambassader och konsulat. Vi ser hur detta påverkar det som handlar
              om export och om att komma ut på globala marknader.
            </seg>
            <seg xml:id="i-f3598f6e821dac7c-0">
              Vi har svårt att förstå hur det går ihop med det regeringen säger
              om att satsa på fler jobb. Det känns snarare som en omfördelning
              av pengar från småföretagen, den lilla företagaren, till dem som
              har väldigt höga inkomster och redan i dag stora tjocka plånböcker.
            </seg>
            <seg xml:id="i-0f6c6bdc671f7026-0">
              Herr talman! Något annat som också är förvånande är att regeringen
              lovade företagen regelförenklingar med 25 procent. Det är i sig
              inget förvånande. Men efter vad vi har kunnat se hittills har
              ingenting hänt. I dag får regeringen kritik från Näringslivets
              regelnämnd: Det mest märkliga är att regelkrånglet har ökat under
              året. Hur går det ihop med vallöftet som alliansen gav i valet
              2006? Om jag vore småföretagare i dag skulle jag stå utanför Rosenbad
              och känna mig sviken och demonstrera och tala om att ni lovade
              oss regelförenklingar, men ingenting har hänt.
            </seg>
            <seg xml:id="i-4080a2c133e4209a-0">
              Andra som också känner sig svikna är småföretagare som fått höjd
              arbetsgivaravgift. Det är mycket märkligt. Hemma i Småland där
              jag bor har vi massor av småföretagare i tillverkande industri.
              Nu ska de betala mer. En del av dem kommer nog att känna en viss
              oro för att man kanske inte kommer att ha råd att utveckla sitt
              företag, eftersom man får en högre arbetsgivaravgift. Det känns
              oerhört tufft för många småföretagare. Det känns också som ett
              svek från regeringen.
            </seg>
            <seg xml:id="i-b96287c050426622-0">
              Regeringen sänker arbetsgivaravgiften för tjänsteföretag, exempelvis
              restauranger. Det är säkert många smårestauranger som gläds över
              och har behov av detta. Men vi har också många stora restauranger,
              McDonalds till exempel, som redan i dag gör stora vinster och
              som bara behöver plussa på sina vinster med den sänkning man får.
              Hur förhåller sig detta i ett konkurrensperspektiv? Är det rättvist?
              Jag förstår att många företag känner sig svikna av regeringen,
              och det känns på något sätt som om att orättvisorna ökar. Man
              tar från de fattiga och ger till de rika en omvänd Robin Hood.
            </seg>
            <seg xml:id="i-7ebaa0901bba08f3-0">
              Jag hoppas att småföretagen kommer att stå utanför Rosenbad och
              kräva att vallöftena genomförs.
            </seg>
          </u>
          <note type="speaker" xml:id="i-866a5005bff11cb7-0">
            Anf. 353 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-7">
            <seg xml:id="i-228fc363bcfb555c-0">
              Herr talman! Regelförändringarna pågår för fullt. Vi får rapporter
              om detta från Näringsdepartementet. Det är inte så lätt, det ska
              sägas. Det är en massa departement som arbetar med de här frågorna.
              Det är skattefrågor och andra juridiska frågor. Men det är ett
              starkt arbete. Ministrarna är med på det och statssekreterarna
              är med på det.
            </seg>
            <seg xml:id="i-c3e9c0ad0377172c-0">
              Det var annorlunda när jag jobbade i företag och ni hade den
              så kallade Simplexorganisationen i Näringsdepartementet. Det bara
              drällde in nya saker. Då sade Mona Sahlin: Nu ska vi fixa det
              här. Nu ordnar vi en organisation. Vad kom ut av detta? 0,000.
              Vi fick i stället ännu mera papper att sortera, rapportera och
              så vidare.
            </seg>
            <seg xml:id="i-50ebe48e0cda6656-0">
              Det kommer att pågå ett mycket fint arbete fram till hösten 2010,
              25 procent kommer att gå bort. Det vet företagarna. Jag pratar
              mycket med dem. De tror på det här. De är så less på er politik
              i det sammanhanget.
            </seg>
          </u>
          <note type="speaker" xml:id="i-682def43568df793-0">
            Anf. 354 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-9">
            <seg xml:id="i-1f1408674c5783d4-0">
              Herr talman! Frågan är om Staffan Anger håller sig till sanningen
              eller om det handlar om vad han vill tro på. Sanningen är att
              Näringslivets regelnämnd i dag säger att ingenting har hänt. Men,
              säger Staffan Anger, till 2010 kommer det att hända saker. Frågan
              är hur trovärdigt det är, för man har ju lovat att det ska hända
              saker och ting.
            </seg>
            <seg xml:id="i-977fd784d51d7b6c-0">
              När Staffan Anger säger att Mona Sahlin skulle genomföra regelförenklingar
              är det sant. Det skulle vi göra. Och vi har genomfört ca 300 regelförenklingar
              för företag. Sedan är vi väl medvetna om, precis som Staffan Anger
              säger, att det tar tid. Det är inte så enkelt som man kan tro.
            </seg>
            <seg xml:id="i-e5dc68eaa74c7ba1-0">
              Vi ska inte ha krångligare regler än att vardagen är enkel för
              en företagare. I Sverige har vi ett bra och tryggt regelverk.
              Jag träffar många företagare som säger: Vi har ett bra företagsklimat
              i Sverige. Vi har bra och tydliga regler.
            </seg>
          </u>
          <note type="speaker" xml:id="i-3b63fd0b0c9e78b9-0">
            Anf. 355 STAFFAN ANGER (m) replik:
          </note>
          <u who="staffan_anger_92af81" xml:id="i-8e85b63f6b48605e-8">
            <seg xml:id="i-3edad1bf174ab31b-0">
              Herr talman! Har jag sagt att det kommer att bli en rapportering
              och att ett arbete pågår så pågår detta. Jag kan bara tala om
              det. Det är sådant vi får rapporterat till alliansriksdagsmännen.
              Det kommer att rapporteras även till er i näringsutskottet och
              det kommer att bli en avrapportering. Du kommer att bli förvånad
              när du ser vilka besparingar som har gjorts jämfört med det nollresultat
              som Socialdemokraterna gjorde.
            </seg>
            <seg xml:id="i-e58d4cef2d783939-0">
              Dessutom har vi gjort mycket annat, tagit bort sjukfinansieringen
              till exempel. Lex Uggla är borta och så vidare. Det finns massor.
              Du ska få broschyren.
            </seg>
          </u>
          <note type="speaker" xml:id="i-eeb2466e3d03be2c-0">
            Anf. 356 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-10">
            <seg xml:id="i-2bdde828ab5a4d01-0">
              Herr talman! Jag ser fram emot när regeringen och Staffan Anger
              ska göra mig förvånad utifrån alla de regelförenklingar som kommer
              att presenteras inom en snar framtid.
            </seg>
            <seg xml:id="i-80f5ad9f4983e23f-0">
              Det viktigaste är väl att man levererar, och hitintills upplever
              vi socialdemokrater men också många företagare, framför allt småföretagare
              ute i landet, att de inte har fått något levererat. De känner
              sig svikna utifrån det som alliansregeringen lovade.
            </seg>
          </u>
          <note type="speaker" xml:id="i-3e6e4c6ccab68ce3-0">
            Anf. 357 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-4">
            <seg xml:id="i-34c34c765c9f0015-0">
              Herr talman! Carina Adolfsson Elgestam började prata om forskning,
              högskoleutbildning och spetsföretag. Det är säkert jättebra. Det
              är absolut inget fel på det ena eller det andra. Det som möjligen
              är ett problem är det som jag pratade om med en bekymrad mormor
              alldeles nyss. Hon har ett barnbarn som har studerat ett antal
              år på högskolan och läst litteraturvetenskap. Det är ett mycket
              intressant ämne, men hon får inget jobb. Det är inte så att alla
              med automatik får jobb bara genom att man satsar på forskning
              och högskoleutbildning.
            </seg>
            <seg xml:id="i-ed8674072f11d51e-0">
              Sedan pratades det lite varmt om småföretagarna. Vi som allians
              får mycket kritik därför att vi inte ändrar mer i arbetsrätten
              än vi gör, rättare sagt ingenting alls. En fråga man i det sammanhanget
              skulle kunna ställa utgår från att ni vill ta bort undantaget
              från turordningsreglerna i de små företagen med mindre än tio
              anställda. Hur ser ni på det framöver?
            </seg>
          </u>
          <note type="speaker" xml:id="i-1c83e6e000a36685-0">
            Anf. 358 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-11">
            <seg xml:id="i-7ba9e44f1fbb4321-0">
              Herr talman! Jag blir lite förvånad över hur Sven Yngve Persson
              pratar om detta viktiga program, Forska och väx. Det handlar ju
              inte om universitetsutbildning i den aspekt som Sven Yngve lyfte
              fram här. Det handlar om små företags möjlighet att ta del av
              forskning och utveckling. För det lilla företaget kan det ibland
              vara ganska svårt att få det ekonomiska utrymmet att avsätta pengar
              så att man kan ta del av forskning. I det perspektivet tycker
              vi att det är en av de allra viktigaste satsningarna för småföretag
              som vi i den socialdemokratiska regeringen har genomfört, att
              ge de små företagen möjlighet att ta del av och medverka i forskning
              för att kunna utvecklas, växa och komma ut på marknader utanför
              Sverige. Det är mycket märkligt att Sven Yngve Persson känner
              motstånd mot detta.
            </seg>
          </u>
          <note type="speaker" xml:id="i-22916ae17c9d11f1-0">
            Anf. 359 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-5">
            <seg xml:id="i-06b74a295c7f6d48-0">
              Herr talman! Nej, jag känner inte motstånd mot det. Det finns
              mycket i det som kan vara bra. Jag bara reflekterade över att
              inte allting när det gäller utbildning är lösningen på allt.
            </seg>
            <seg xml:id="i-a5d820893beb3052-0">
              Men jag fick inte svar på frågan om turordningsreglerna. Det
              kunde vara intressant att höra hur ni ser på det.
            </seg>
          </u>
          <note type="speaker" xml:id="i-3297ae607a635437-0">
            Anf. 360 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-12">
            <seg xml:id="i-4fab23b9d742f507-0">
              Herr talman! Det svarar jag jättegärna på. Det är dock svårt
              på 30 sekunder. Det är en av mina hjärtefrågor.
            </seg>
            <seg xml:id="i-55a8bce1d6277de9-0">
              Vi socialdemokrater tycker att det ska vara ordning och reda
              på arbetsmarknaden. Det ska inte vara orättvist, och man ska inte
              bli orättvist behandlad om man jobbar i ett litet företag gentemot
              om man jobbar i ett företag som är något större. Det ska inte
              från arbetsgivarens sida vara möjligt att godtyckligt plocka undan
              några enligt turordningsregler bara för att man är anställd i
              ett företag där det är nio anställda. Om man jobbar i ett företag
              med elva anställda är det en helt annan lagstiftning. Det är fel
              för oss.
            </seg>
          </u>
          <note type="speaker" xml:id="i-641587de3107b7e8-0">
            Anf. 361 MARIA STENBERG (s):
          </note>
          <u who="hans_stenberg_6f64dd" xml:id="i-373b4058f2095ea7-2">
            <seg xml:id="i-6b93a533b48daeaa-0">
              Herr talman! Det är mycket glädjande att antalet jobb ökar och
              att arbetslösheten därmed sjunker. Vi kan konstatera att den goda
              internationella konjunkturen har varit på Sveriges och svensk
              arbetsmarknads sida.
            </seg>
            <seg xml:id="i-030043afbdfac4ed-0">
              Men under valrörelsen handlade den borgerliga retoriken väldigt
              mycket om det så kallade utanförskapet. Då som nu är det svårt
              att få ett tydligt grepp om vad borgerligheten riktigt menade
              med utanförskapet. Siffror och antaganden haglade. Ibland var
              det fråga om en miljon människor för att en vecka senare konstateras
              av någon annan borgerlig företrädare att det nog rörde sig om
              en och en halv miljon människor. Här blandades människor friskt
              i sifferexercisen, där alla från arbetslösa till föräldralediga
              kokades ned och blev en del av beskrivningen av utanförskapet.
            </seg>
            <seg xml:id="i-8982cbbdb73120c0-0">
              Med viss ironi kan jag konstatera att regeringens politik hittills
              har minskat skaran i utanförskapet med 12 000 personer genom nystartsjobb.
              Bra för de personer som fått jobben. Men visst måste vi kunna
              konstatera att det finns en hel del kvar att göra. Alltför många
              människor är trots högkonjunktur fortfarande utan ett jobb. Det
              är nu politiken spelar roll. Det är nu politiken gör skillnad.
            </seg>
            <seg xml:id="i-98ebb5818ec81c4e-0">
              Att bara upprepa mantrat matchning och coachning innebär inte
              per automatik att det är den bästa framtidslösningen vare sig
              för individen eller för samhället. Vill vi komma åt det faktum
              att människor faktiskt fortfarande är arbetslösa, och dessutom
              långtidsarbetslösa, krävs andra åtgärder. Det krävs aktiv arbetsmarknadspolitik.
              Det krävs pengar.
            </seg>
            <seg xml:id="i-03ccf041bcfd6e8f-0">
              Sådana här behov kan vara komplicerade. Alla människor är ju
              inte matchbara till ett nytt jobb på en gång. Många har faktiskt
              behov av ny utbildning och ny kompetens. Ökad konkurrens från
              nya länder ställer krav på en snabbare omställning, där möjligheterna
              att få ny kunskap innebär ökade chanser till ett nytt jobb. Om
              vi ska fortsätta att hävda oss väl internationellt krävs att både
              redan anställda och blivande arbetstagare garanteras utbildning
              och vidareutbildning. Vad gör då den borgerliga regeringen här
              och nu för att svara upp mot behovet av utbildning både för enskilda
              människor och för företag?
            </seg>
            <seg xml:id="i-4f528ddbd4ec2a4a-0">
              Jo, den borgerliga regeringen börjar med att rycka undan en tredjedel
              av anslaget till vuxenutbildningen. Orättvist. Sedan marscherar
              regeringen vidare och stoppar utbyggnaden av högskolan. Omodernt.
              Sedan avslutar regeringen med att avveckla arbetsmarknadsutbildningarna.
              Oansvarigt.
            </seg>
            <seg xml:id="i-74a74a4f9c5fa007-0">
              På kort sikt kommer detta naturligtvis att innebära att färre
              får möjlighet att utbilda sig och att svensk konkurrenskraft försvagas.
              På längre sikt riskerar vi att förlora vår position bland de mest
              framgångsrika länderna inom forskning och utveckling. Inte minst
              inom tjänstesektorn är en välutbildad arbetskraft en förutsättning
              för utveckling av verksamheten. Fler och återkommande chanser
              till utbildning är därför en av grundstenarna i Socialdemokraternas
              arbetslinje.
            </seg>
            <seg xml:id="i-042bc5b9e807219b-0">
              För oss socialdemokrater innebär det livslånga lärandet möjlighet
              för den enskilde att växla mellan arbete, studier och lärande
              i arbetslivet. För svensk ekonomi innebär det att vi kan hävda
              oss i den globala konkurrensen. Att erbjuda vuxna en möjlighet
              att utbilda sig är ett mycket bra sätt att bryta kunskapsklyftor.
              Kunskapslyftet, som borgerligheten var så emot, är ett lysande
              exempel på detta. Närmare en miljon människor, i huvudsak de som
              saknade fullständig gymnasieutbildning, fick en möjlighet att
              komplettera den med hjälp av Kunskapslyftet. Ändå saknar närmare
              800 000 vuxna i dag fullständig gymnasieutbildning. Många unga
              har hoppat av skolan. Många med äldre utbildningar har stora behov
              av att kunna komplettera sina kunskaper för att stärka sin ställning
              på arbetsmarknaden. Därför är vi mycket kritiska till de kraftiga
              försämringarna som regeringen genomfört på vuxenutbildningen.
              Vi socialdemokrater vill höja anslaget, och vi anslår 600 miljoner
              kronor till vuxenutbildningen.
            </seg>
            <seg xml:id="i-ace6fc5e392bf990-0">
              Arbetsmarknadsutbildning syftar främst till att avhjälpa flaskhalsar
              på arbetsmarknaden. Vid större strukturkriser är arbetsmarknadsutbildningen
              ett nödvändigt verktyg för att stödja människor att våga gå vidare.
              Arbetsmarknadsutbildning främjar tillväxt och välstånd. Därför
              är vi angelägna om att utveckla den för framtiden. Det är viktigt
              att arbetsmarknadsutbildningar styrs av hela arbetsmarknadens
              behov.
            </seg>
            <seg xml:id="i-973790135e793440-0">
              Herr talman! Politik gör skillnad. Politiska beslut påverkar
              människor mitt i deras vardag här och nu. Men nu sitter vi i opposition,
              och det är borgarna som fattar besluten. Men vi socialdemokrater
              har lagt fram en motion på riksdagens bord som heter En modern
              politik för arbete . Den beskriver hur vi socialdemokrater vill
              utforma en modern arbetsmarknadspolitik. Den är väl värd att läsas.
            </seg>
          </u>
          <note type="speaker" xml:id="i-326818ba93a03a27-0">
            Anf. 362 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-6">
            <seg xml:id="i-984b71593d1cc589-0">
              Herr talman! Vi hörde nyss att högkonjunkturen är det som har
              medfört att vi har fått så många jobb i Sverige. Jag konstaterar
              att aldrig förr har så många svenskar jobbat, och så många arbetade
              timmar har vi aldrig haft. Det fick vi siffror på i dag. Arbetslösheten
              i Sverige sjunker snabbare än i något annat land i Europa. Har
              inte resten av Europa samma högkonjunktur som Sverige?
            </seg>
          </u>
          <note type="speaker" xml:id="i-6eda264913e0fd11-0">
            Anf. 363 MARIA STENBERG (s) replik:
          </note>
          <u who="hans_stenberg_6f64dd" xml:id="i-373b4058f2095ea7-3">
            <seg xml:id="i-fbfdd7bfe2c097fe-0">
              Herr talman! Jo. Jag förutsätter att det är så just nu. Vad jag
              kan konstatera är att det är den internationella högkonjunkturen
              som hjälper Sverige och svensk arbetsmarknad. Er politik har hjälpt
              12 000 människor.
            </seg>
          </u>
          <note type="speaker" xml:id="i-020528c284141e4c-0">
            Anf. 364 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-7">
            <seg xml:id="i-c3204fbcbd9d1afe-0">
              Herr talman! Det var inget svar på min fråga. Om det är samma
              högkonjunktur i resten av Europa borde de ha haft samma sysselsättningsutveckling
              som Sverige. Det har de inte alls. Då påverkar regeringens politik
              klart och tydligt.
            </seg>
            <seg xml:id="i-7a9278026de41af2-0">
              Jag ska också säga några ord om komvux. Visserligen har vi minskat
              statsbidragen till komvux. Det har alla regeringar gjort även
              socialdemokratiska i högkonjunktur. Men det intressanta är att
              många kommuner fortsätter med komvux precis som förut. Kommunerna
              har i dag en stark ekonomi tack vare en ökande sysselsättning.
              Därför har de råd att bedriva komvux själva. Det gör vi hemma
              i min egen kommun och i många andra kommuner. Det är inte sant
              att vi har rustat ned komvux.
            </seg>
          </u>
          <note type="speaker" xml:id="i-b98987cb8c939349-0">
            Anf. 365 MARIA STENBERG (s) replik:
          </note>
          <u who="hans_stenberg_6f64dd" xml:id="i-373b4058f2095ea7-4">
            <seg xml:id="i-1e0595e674cfb22f-0">
              Herr talman! Jag konstaterar att experten från Sveriges Kommuner
              och Landsting säger att skillnaden över landet ökar. Orättvisan
              ökar. Det beror i dag på var du bor, om du bor i en stor kommun
              eller om du bor i en liten kommun som inte har de ekonomiska musklerna
              att kompensera för att borgerligheten har tagit bort en tredjedel
              av vuxenutbildningen.
            </seg>
          </u>
          <note type="speaker" xml:id="i-bdd9dd5747b0f9c2-0">
            Anf. 366 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-6">
            <seg xml:id="i-e6f41ef1943cd355-0">
              Herr talman! Vi har konstaterat att vi har en stark högkonjunktur
              över hela Europa, kanske till och med över hela världen. Det är
              bra.
            </seg>
            <seg xml:id="i-25535dfe900737e6-0">
              Det finns två varianter att tolka att det går bättre för Sverige
              än för andra. Antingen är den regeringen vi har nu bra, eller
              också var den gamla dålig. Det är de två lösningarna vi har.
            </seg>
            <seg xml:id="i-d7436fe036a83007-0">
              Vi vet att sysselsättningen har ökat med 140 000 personer det
              senaste året. Det är bra. Jag kan inte säga att det är den nya
              regeringens politik som har resulterat i allt. Men det har i alla
              fall hjälpt till.
            </seg>
            <seg xml:id="i-f33637a78640967d-0">
              Vad den gamla regeringen pratade om, och ni nu pratar om, är
              i mångt och mycket arbetsmarknadsutbildning. Jag var på ett seminarium
              häromdagen och lyssnade på en företrädare för IFAU. Han var klart
              tydlig över att den gamla arbetsmarknadsutbildningen visst gjorde
              nytta. Det var en stark övergång till arbete precis innan man
              skulle börja. Man sökte alltså jobb för att slippa gå utbildningen.
            </seg>
          </u>
          <note type="speaker" xml:id="i-71bd073c86740b01-0">
            Anf. 367 MARIA STENBERG (s) replik:
          </note>
          <u who="hans_stenberg_6f64dd" xml:id="i-373b4058f2095ea7-5">
            <seg xml:id="i-e44dc5309771fa50-0">
              Herr talman! Jag kan också konstatera att under förra året skapades
              över 90 000 jobb utan att man försämrade till exempel a-kassan.
              Sedan var det frågan om arbetsmarknadsutbildningar. Jag har suttit
              på en hearing där företagare har sagt att de behöver kompetent
              personal välutbildat folk. De behöver folk som kan, och de behöver
              arbetsmarknadsutbildning. De behöver ge människor en andra och
              tredje chans.
            </seg>
            <seg xml:id="i-e0d18e6f8b444cb4-0">
              Vad gör ni då? Ni rycker undan möjligheten för många människor
              att skaffa sig en ny utbildning och en andra chans.
            </seg>
          </u>
          <note type="speaker" xml:id="i-f8730944a630723a-0">
            Anf. 368 SVEN YNGVE PERSSON (m) replik:
          </note>
          <u who="sven_yngve_persson_774bd7" xml:id="i-36f05ddc8835f840-7">
            <seg xml:id="i-c51f9499f1e688f8-0">
              Herr talman! Det var en intressant vinkling på det hela. Vad
              gjorde ni? Varför finns inte jobben i dag? Om arbetsmarknadsutbildning
              är lösningen på alla problemen borde vi inte ha haft flaskhalsar
              i dag eftersom det var det ni satsade på. Det måste vara så att
              det är nu när det skriks efter folk överallt som vi ska få ut
              alla i arbete. Då kan vi inte i detta läge göra en massiv satsning
              på arbetsmarknadsutbildning.
            </seg>
          </u>
          <note type="speaker" xml:id="i-f2b096e940edc842-0">
            Anf. 369 MARIA STENBERG (s) replik:
          </note>
          <u who="hans_stenberg_6f64dd" xml:id="i-373b4058f2095ea7-6">
            <seg xml:id="i-591833fd4a928886-0">
              Herr talman! Det pågår ett rådslagsarbete inom vårt parti där
              vi går ut brett och vänder på varenda sten vad gäller vår politik.
              Vi ska nog presentera den i god tid till valet 2010. Men visst
              är det konstigt att när man lever här och nu, mitt i människors
              vardag, och ser att människor saknar utbildning, de saknar möjlighet
              att vidareutbilda sig, och företag behöver folk, drar man undan
              de pengar som så väl behövs för att ge både anställda och företag
              en ny chans.
            </seg>
          </u>
          <note xml:id="i-dcf41913bbc14a9e-0">
            Del 2: Infrastruktur
          </note>
          <note type="speaker" xml:id="i-3769089ee5f54be1-0">
            Anf. 370 CHRISTINA AXELSSON (s):
          </note>
          <u who="christina_axelsson_dbffdb" xml:id="i-d38bbf405d2f7286-0">
            <seg xml:id="i-be18930aea4e8d14-0">
              Herr talman! Nu ska vi övergå till att tala om infrastruktur.
              Bra trafik- och transportmöjligheter är viktigt inte minst ur
              arbetsmarknadssynpunkt. Vi behöver bra vägar och järnvägar för
              att arbetspendlingen ska kunna öka, men också för att varor och
              gods ska nå konsumenterna.
            </seg>
            <seg xml:id="i-4060cc21d9fe51e1-0">
              Jag tror att alla håller med mig om att en god infrastruktur
              är en möjlighet och förutsättning för en större arbetsmarknadsregion.
              Den gynnar tillväxten och ökar möjligheterna för studier och jobb
              utan att man måste flytta. Efter att vi socialdemokrater avreglerade
              tågmarknaden på 90-talet har resandet med lokal- och regionaltåg
              fullkomligt exploderat.
            </seg>
            <seg xml:id="i-9f7c8044b522bb49-0">
              Men trafiken belastar också hårt vår miljö. Då tänker jag i första
              hand på vägtransporterna. När trafiken ökar ökar också utsläppen
              av växthusgaser som gör att klimatet förändras. Ökad vägtrafik
              innebär även att utsläppen av partiklar ökar. Det gör att människor
              och djur blir sjuka. För att minimera skadeverkningarna av trafiken
              måste vi finna smartare sätt att transportera både varor och personer.
            </seg>
            <seg xml:id="i-a613fcdb471aebbc-0">
              I globaliseringens spår följer ett ökat antal transporter. Men
              som konsumenter börjar vi mer och mer undra vilken påfrestning
              det här innebär för miljön. Krav på klimatmärkta produkter hörs
              allt starkare, och fler och fler vill handla mer närproducerat.
            </seg>
            <seg xml:id="i-bd3cea2488489203-0">
              Vi socialdemokrater har alltid hyllat frihandel. Men i dag är
              det lika viktigt att vara klimatsmart. Därför tycker vi att vi
              behöver frakta varor och gods mer effektivt smartare än i dag.
              Med våra långa kuster borde mer gods kunna transporteras på sjön
              för att minska trycket på vägarna. Några strategiskt utvalda hamnar
              borde också få stöd för hög standard på infrastrukturen, bland
              annat med kombiterminaler för att flytta gods mellan fartyg, tåg
              och lastbilar på ett så effektivt sätt som möjligt.
            </seg>
            <seg xml:id="i-32ecb00adf31c361-0">
              Även persontransporter måste ske mer klimatsmart. Att resa tillsammans
              minskar påfrestningarna på miljön. Det är därför det är så viktigt
              att man utvecklar kollektivtrafiken.
            </seg>
            <seg xml:id="i-9a2b6e39d7e6d69c-0">
              Egentligen trodde jag att vi var överens om det i Sveriges riksdag.
              Men när jag nu har läst den moderatledda regeringens budget för
              nästa år inser jag att så inte är fallet. Här blir det inga nya
              satsningar på kollektivtrafik, utan det som ska prioriteras är
              vägar för biltrafiken.
            </seg>
            <seg xml:id="i-cec002822744de21-0">
              Visst behöver vi vägar. Men vad vi verkligen behöver är infrastruktursatsningar
              för arbetsmarknadsförstoring och en hållbar miljö. Här är satsningar
              på kollektivtrafiken mycket viktiga.
            </seg>
            <seg xml:id="i-912aa5544d798cc0-0">
              I budgeten för år 2008 kan vi läsa att regeringen konstaterar
              att etappmålet om tillgänglig kollektivtrafik för funktionshindrade
              senast år 2010 bedöms vara svårt att uppnå. Etappmålet om fler
              resande med kollektivtrafik har inte uppnåtts. Jaha. Jag säger
              som barnen: Och? Var är förslagen för att målen ska nås?
            </seg>
            <seg xml:id="i-bef0f98b08b5af8f-0">
              Sedan berömmer sig regeringen av den utredning som vi socialdemokrater
              tillsatte. Det handlar om att Vägverket och Banverket i samverkan
              med berörda myndigheter och andra aktörer ska ta fram ett nationellt
              handlingsprogram för kollektivtrafikens långsiktiga utveckling.
            </seg>
            <seg xml:id="i-c945bd5e1f467950-0">
              Det är bra att ni inte har lagt ned utredningen. Men var är fortsättningen?
              Det behöver avsättas pengar för nya tåg. Det behövs pengar till
              spår. Det behövs pengar för informationsinsatser om man verkligen
              vill att fler ska åka kollektivt.
            </seg>
            <seg xml:id="i-c8cf617d7a8f659f-0">
              Vi socialdemokrater vill satsa på att bygga ut kollektivtrafiken
              och göra den attraktivare och tillgänglig för alla.
            </seg>
            <seg xml:id="i-3a43231f961b8a0c-0">
              Herr talman! Trafikutskottet var nyligen i Skåne och kunde där
              höra om trängseln på spåren och i tågen. Det är trångt på spåren
              i den region som jag företräder också, Helsingforss län, för att
              inte tala om hela Mälardalen. Det är trångt på spår och vagnar
              också i tillväxtregionen Västsverige samtidigt som det är svårt
              att nå orter som Östersund med tåg.
            </seg>
            <seg xml:id="i-5c87a4883e5c56ce-0">
              När vi ropar efter fler spår svarar infrastrukturministern med
              att utredning pågår och satsar sina budgetmedel på vägar. Nej,
              det räcker inte. Satsa på att bygga ut kollektivtrafiken så att
              fler kan få nytta av den.
            </seg>
            <seg xml:id="i-f13f4ccf2a3fa46e-0">
              När Nynäshamns kommun lovar förskott för att bygga en funktionell
              bro svarar den moderatledda regeringen med att det inte blir två
              spår inom överblickbar framtid. Det blir kanske lite längre perronger.
              Det är omodernt.
            </seg>
            <seg xml:id="i-ef7d2cd5a2b842df-0">
              När vi har haft en folkomröstning i Helsingforss stad angående
              trängselskatten och invånarna har sagt ja till att använda intäkter
              till kollektivtrafik och vägar i regionen svarar den moderatledda
              regeringen att pengarna ska användas till vägar. Det är orättvist.
            </seg>
            <seg xml:id="i-e150b56220908882-0">
              Skattesubventioner anser jag inte vara en långsiktig lösning
              för driften av kollektivtrafiken, sade infrastrukturminister Åsa
              Torstensson när jag ställde en fråga till henne. Hon vill i stället
              öka intäkterna genom att fler resenärer ska åka med. Det blir
              alltså fler ståplatser på pendeltåg och bussar. Det är oansvarigt.
            </seg>
            <seg xml:id="i-3ef469de5cabc74e-0">
              Vi socialdemokrater säger tvärtom. Vi ska satsa för att bygga
              ut kollektivtrafiken för ett mer uthålligt samhälle. Därför behöver
              vi mer kollektivtrafik.
            </seg>
          </u>
          <note type="speaker" xml:id="i-71ca6e307c4fadc4-0">
            Anf. 371 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-8">
            <seg xml:id="i-cf74cd8b96b9d205-0">
              Herr talman! Det är intressant att höra att man har så många
              exempel på allt som borde ha gjorts de senaste tolv åren. Det
              var konstigt att ni inte gjorde det.
            </seg>
            <seg xml:id="i-011d214f611590e3-0">
              Sanningen är den att det ni lämnade efter er när det gäller nya
              tåg och nya spår var ett stort svart hål i Banverkets budget där
              det inte ens finns pengar till det som redan är beslutat. Jag
              tycker att det är riktigt bedrövligt.
            </seg>
            <seg xml:id="i-bbedc3e2b8349739-0">
              Jag har också en liten fundering. Jag bor på landet ute i glesbygd.
              Jag har inga tåg. Hur ska jag komma någonstans om det inte finns
              några bra vägar?
            </seg>
            <seg xml:id="i-6132ffdd80aaf704-0">
              Ni tänker bara på storstäderna. Är det inte dags att ta med även
              landsbygden i diskussionerna och i politiken?
            </seg>
          </u>
          <note type="speaker" xml:id="i-7bfb2bc29bb9f125-0">
            Anf. 372 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-1">
            <seg xml:id="i-91c54df34d554088-0">
              Herr talman! Det är inte fråga om att vi inte ska bygga vägar.
              Det hoppas jag att Jan Ericson också hörde att jag sade. Jag vill
              att vi satsar mer pengar på kollektivtrafik.
            </seg>
            <seg xml:id="i-7f4b273e36c3bbd1-0">
              Sedan till det här med att vi inte har gjort vår läxa på tolv
              år. Jag vet inte om Jan Ericson har varit ute och åkt tåg och
              pendeltåg. Det finns väldigt många nya tåg både här i Mälardalen
              och i Skåne där vi var med trafikutskottet alldeles nyligen och
              på andra håll i landet.
            </seg>
            <seg xml:id="i-6fd8ce73c17c7b9c-0">
              Vi satsade i vår infrastrukturplan på just kollektivtrafiken.
              Nu är det upp till bevis med den nya regeringen. Vad tänker den
              satsa på?
            </seg>
            <seg xml:id="i-d70dbb15efbc1c01-0">
              Vad den säger är vägar. Det går inte att bara satsa på vägar.
              Vi vill att man också ska satsa på kollektivtrafik.
            </seg>
          </u>
          <note type="speaker" xml:id="i-56a12a46a29fddad-0">
            Anf. 373 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-9">
            <seg xml:id="i-4933d5eec58d4b87-0">
              Herr talman! Jag tröstar mig med att vägarna nu kom fram också.
              Då kan jag säga att Vägverket påpekade precis samma svarta hål
              i sina projekt. Det fanns inga pengar till dem heller.
            </seg>
          </u>
          <note type="speaker" xml:id="i-10dfeb600c2b9b58-0">
            Anf. 374 CHRISTINA AXELSSON (s) replik:
          </note>
          <u who="christina_axelsson_dbffdb" next="cont" xml:id="i-086a2fad0eecb237-0">
            <seg xml:id="i-6ff706b2fce2b00f-0">
              Herr talman! Vägverket har också byggt vägar. Att man säger att
              det är stora svarta hål tror jag faktiskt inte på. Det byggs vägar.
              En väg mellan Uppsala och Mehedeby invigs i dagarna. Visst sjutton
              satsas det på vägar!
            </seg>
          </u>
          <note xml:id="i-7e14c9693a3a3d61-0">
            Anf. 375 GUNNAR ANDRÉN (fp) replik:
          </note>
          <u who="christina_axelsson_dbffdb" prev="cont" xml:id="i-a1cd6bb6818f9712-0">
            <seg xml:id="i-ad31107d2edf2bdf-0">
              Herr talman! Jag begärde ordet av den anledningen att utskottsordföranden
              i trafikutskottet kom in på Helsingforssområdet.
            </seg>
            <seg xml:id="i-8eaf9b61816790ba-0">
              Jag kan notera att det där har satsats en del under tiden. Men
              de största problemen kvarstår. Jag kan berätta för Jan Ericson
              i Hällingsjö att de svarta hålen är alldeles enorma här uppe.
            </seg>
            <seg xml:id="i-54f2044dd6c1b23f-0">
              När det är så stora eftersatta behov har den här regeringen sett
              till att satsa 1 miljard extra för att få de tåg som redan finns
              att fungera så att man kan åka från Eskilstuna och Strängnäs på
              de spår som finns.
            </seg>
            <seg xml:id="i-b1b712f16b8b48bb-0">
              När det gäller till exempel Citybanan hade den inte kunnat byggas
              med den finansiering på 910 miljarder som fanns när den visade
              sig kosta 1520 miljarder. Det är alldeles uppenbart.
            </seg>
            <seg xml:id="i-37ef6aded593e118-0">
              När Carl Cederschiöld nu summerar ett år efter att ni har avgått
              är det investeringar för 117 miljarder i Helsingforssområdet som
              behövs.
            </seg>
          </u>
          <note type="speaker" xml:id="i-c6d5d3e74861ced6-0">
            Anf. 376 CHRISTINA AXELSSON (s) replik:
          </note>
          <u who="christina_axelsson_dbffdb" next="cont" xml:id="i-086a2fad0eecb237-1">
            <seg xml:id="i-5538cd20098b2bd3-0">
              Herr talman! Jag får tacka Gunnar Andrén för att han tog upp
              det här problemet med Helsingforssområdet. Det är viktigt.
            </seg>
            <seg xml:id="i-04a0f3ef07dffce3-0">
              Det finns ett stort behov av satsningar på kollektivtrafik, vägar
              och järnvägar i vår region. Därför är det så oerhört viktigt att
              den nu sittande regeringen också verkligen gör det. Den regering
              som var tidigare satsade stora summor också i Helsingfors. Det
              vet Gunnar Andrén.
            </seg>
            <seg xml:id="i-ddd6b5494942804e-0">
              Jag vill ha ett svar. Gunnar Andrén hör till den regeringskonstellation
              som just nu besitter makten. Varför låter man inte trängselskatterna
              också finansiera kollektivtrafiken?
            </seg>
          </u>
          <note xml:id="i-394d38c14ea4e3b8-0">
            Anf. 377 GUNNAR ANDRÉN (fp) replik:
          </note>
          <u who="christina_axelsson_dbffdb" prev="cont" xml:id="i-a1cd6bb6818f9712-1">
            <seg xml:id="i-692c2e4a87e1ada6-0">
              Herr talman! Det ska jag gärna svara på. Det är en ren bokföringsfråga.
              Alltihop är pengar till staten. Om det går från det ena kontot
              eller det andra spelar ingen roll. Tar man det från det andra
              kontot blir det lite mer rött där.
            </seg>
            <seg xml:id="i-6a430d1e6aa5dba8-0">
              Det är viktigt att konstatera att vi i grund och botten är eniga
              om de stora projekten. Problemet är att de inte har varit finansierade.
              Inte ens väg 73 hade nått ända fram när Göran Persson satte ned
              spaden. Det behövdes ytterligare 100 miljoner som togs från länsstyrelsen.
            </seg>
            <seg xml:id="i-618c15ec8f0fa19d-0">
              Så här är det på post efter post. Det har inte funnits pengar.
            </seg>
          </u>
          <note type="speaker" xml:id="i-8f796c3cfe82b6af-0">
            Anf. 378 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-2">
            <seg xml:id="i-97c8616bf218f132-0">
              Herr talman! Det spelar visst en roll var man lägger pengarna,
              Gunnar Andrén. Är det så att de göms i den stora burken med skatter
              och att man bara använder skatter för att finansiera vägar blir
              det inga fler pendeltåg. Då blir det trångt på spåren i Helsingforss
              län.
            </seg>
            <seg xml:id="i-6f62676df0d0fd4f-0">
              Det är därför jag säger att vi ska satsa mer på kollektivtrafiken.
              Den behövs.
            </seg>
          </u>
          <note type="speaker" xml:id="i-deaeb0ba931ff1e3-0">
            Anf. 379 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-43">
            <seg xml:id="i-85e78a30f91e4f41-0">
              Herr talman! Christina Axelsson talar stort, vitt och brett om
              satsningar. Var fanns allt detta resonemang tidigare?
            </seg>
            <seg xml:id="i-25f39904aa0cd953-0">
              Tidigare frågeställare tog upp trafiken i Helsingfors. Såvitt
              jag vet har Socialdemokraterna haft majoritet större delen av
              tiden sedan 1980, det vill säga det år jag flyttade till Helsingfors.
              Redan då debatterades att bygga en ringled runt Helsingfors. Det
              är ännu inte gjort.
            </seg>
            <seg xml:id="i-891a30797369cbe9-0">
              Därför ställer jag mig frågande till Christina Axelssons frågeställning
              om trängselskatten. Är det inte bra att vi nu kan finansiera den
              utbyggnad som inte ni har lyckats lösa under alla de år som ni
              har varit i majoritet? Jag vill gärna ha ett svar på den frågan.
            </seg>
          </u>
          <note type="speaker" xml:id="i-cdb6b25f10895010-0">
            Anf. 380 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-3">
            <seg xml:id="i-cc4f817a7e1e2307-0">
              Herr talman! Det är så här, Margareta Cederfelt, att anledningen
              till att förbifarten inte blev byggd på 80-talet är den moderata
              kommunen Ekerö som under lång tid har sagt nej till den infrastruktursatsningen.
            </seg>
            <seg xml:id="i-0d1cbe5a67885005-0">
              Men jag undrar fortfarande vad den här regeringen ska göra. Man
              kan prata om historia och om 80-tal och 70-tal. Jag tror att det
              var 1871 man byggde getingmidjan. Och vad gjorde den här regeringen?
              Jo, de var tvungna att utreda Citybanan en gång till så att den
              försenades ytterligare.
            </seg>
            <seg xml:id="i-725e763920c40cf9-0">
              Margareta Cederfelt! Nu undrar jag vad ni tänker göra. Det är
              det jag frågar. Nu är det jag som är i opposition och ni som är
              i majoritet. Det är ni som ska svara mig.
            </seg>
          </u>
          <note type="speaker" xml:id="i-b7854e2d004380eb-0">
            Anf. 381 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-44">
            <seg xml:id="i-7bc0a400f3dbb2a3-0">
              Herr talman! Precis som jag sade håller vi på att bygga ut infrastrukturen
              runt Helsingfors. Vad regeringen gjorde var att tillsätta en särskild
              utredare direkt efter makttillträdet. Resultatet av vad utredaren
              Carl Cederschiöld har kommit fram till kommer att presenteras
              i december 2007. Det innebär att det då också finns goda förutsättningar
              att gå vidare.
            </seg>
            <seg xml:id="i-f629fa01a4c59821-0">
              Jag skulle vilja säga att det här är fantastiskt! Under ett års
              tid börjar vi nu kunna få fram ett förslag, som ni inte lyckades
              med under alla de år ni har regerat. Kan jag få en kommentar till
              detta, tack!
            </seg>
          </u>
          <note type="speaker" xml:id="i-a281b6b21b67c68b-0">
            Anf. 382 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-4">
            <seg xml:id="i-8b334f1421d715db-0">
              Herr talman! Ungefär ett års försening blev det på Citybanan,
              som redan var utredd och klar. Det är vad man kan tacka den här
              regeringen för.
            </seg>
            <seg xml:id="i-faa2f966e3bde05d-0">
              Det är oerhört viktigt att de pengar vi får från trängselskatterna
              också kan gå till kollektivtrafik. Varför ska det bara satsas
              på vägar? Det kan jag inte begripa.
            </seg>
          </u>
          <note type="speaker" xml:id="i-162e5c961fcce8ef-0">
            Anf. 383 Statsrådet ÅSA TORSTENSSON (c):
          </note>
          <u who="unknown" xml:id="i-b29f8527a7864ace-45">
            <seg xml:id="i-a1d36b9960ded6a0-0">
              Herr talman! I går invigde jag E 4:an mellan Björklinge och Mehedeby
              i Tierps kommun. I söndags kom jag hem från Beijing. Det är två
              vitt skilda geografiska platser, men de visar på de utmaningar
              som Sverige, svenska arbetsplatser och svenska företag har att
              hantera dagligen.
            </seg>
            <seg xml:id="i-4fd8fcc2109c68cd-0">
              Jag nämner Kina, för mitt på motorvägen i Tierp finns sambanden
              med den svenska lokala infrastrukturen, den svenska transportpolitiken,
              klimatutmaningen och Sveriges förmåga att fortsatt vara vinnare
              i den globala konkurrensen.
            </seg>
            <seg xml:id="i-bd4b6004136df011-0">
              Jag tror att det är viktigt att se och förstå att investeringar
              i bra och säker infrastruktur gör skillnad i Sverige. Att bygga
              bort en mycket olycksdrabbad väg räddar liv. Det utvecklar nya
              och större arbetsmarknadsregioner till gagn för kvinnor och män
              och gör arbetsmarknaden mindre konjunkturkänslig. Det skapar möjligheter
              för hela Sverige att utvecklas och ger tydlighet om den lokala
              enskilda vägens betydelse i en transportkedja som binder samman
              hela Sverige.
            </seg>
            <seg xml:id="i-ecae0290106153ac-0">
              Allt det här är avgörande för svenska företag och deras behov
              av säkra, smidiga transporter i en global konkurrens. Bra och
              säker infrastruktur är bra för jobben i vårt avlånga Sverige.
            </seg>
            <seg xml:id="i-f73a87ba4ea276b3-0">
              Jag går nu tillbaka till Beijing. Mitt i den hemska trafikstockningen
              blir den stora klimatutmaningen oerhört uppenbar. Jag möter också
              företrädare för svenska företag som ser en affärsmöjlighet i att
              förbättra de i dag mycket ekonomiskt och miljömässigt ineffektiva
              godstransporter som sker i Kina. Det är naturligtvis i och för
              sig bra för Sverige och svenska företag, men det manar framför
              allt till fortsatt fokus för Sverige på att vi ska vara världsbäst
              på smarta transporter och bra logistik. Det är så vi fortsatt
              kan rädda jobben. Här gäller det att vi ska kunna konkurrera med
              oss själva, för att uttrycka det lite kryptiskt. Transporter är
              avgörande för att vi ska kunna ha framgångsrika och konkurrenskraftiga
              företag i hela Sverige.
            </seg>
            <seg xml:id="i-83bffbc9201313a7-0">
              Herr talman! Transportsektorn har egentligen bara ett val att
              ta sig an den stora klimatutmaningen, investera i rätt transporter,
              ny miljöteknik och alternativa bränslen och se till att alla transportslag,
              sjöfart, järnväg, väg och flyg, samverkar.
            </seg>
            <seg xml:id="i-2aa5f04b561f37b7-0">
              Transportsektorn måste bli bäst i världen på att tänka och agera
              smart. Det gör man genom fördjupat samarbete när det gäller att
              klara av den bästa logistiken och att vi gör rätt infrastrukturinvesteringar
              och rätt prioriteringar. Man gör det genom att sköta underhåll
              av befintlig infrastruktur och genom att bemöta med rätt regelverk.
            </seg>
            <seg xml:id="i-d49eede2161b20cc-0">
              Politiken ska naturligtvis skapa förutsättningar, men alla aktörer
              inom transportsektorn måste ta sitt ansvar. Jag är optimistisk.
              Jag möter ett näringsliv som vill överföra gods från väg till
              järnväg och jag möter transportföretag som vill samverka och använda
              teknik för att optimera varandras transporter.
            </seg>
            <seg xml:id="i-a872ba5264616f22-0">
              Herr talman! Det finns två globala utmaningar. Klimatfrågan och
              konkurrenssituationen genomsyrar det arbete som nu pågår i regeringen
              med inriktningsarbete för framtidens resor och transporter och
              en infrastruktur för hållbar tillväxt.
            </seg>
            <seg xml:id="i-565dc726f691a232-0">
              Det är nu vi lägger upp strategier för nyinvesteringar där väg-
              och järnvägsinvesteringar ska underlätta vardagen för människor
              och företag som lägger grunden för utvecklingskraft i hela landet.
              Nu tydliggörs och läggs strategier upp för omställning till mer
              miljövänlig transportsektor som utgår från en effektiv samordning
              och logistik mellan hamnar, flygplatser, vägar och järnvägar.
              Nu sätts också fokus på en ökad jämställdhet mellan kvinnor och
              män genom en modern transportpolitik.
            </seg>
            <seg xml:id="i-2ca034f018abd38d-0">
              Människors ökade rörlighet i större arbetsmarknadsregioner visar
              också på vikten av att statens planering mycket tydligare måste
              genomföras tillsammans med den regionala nivån. Allt detta pågår
              nu i förarbetet inför den proposition som kommer att läggas fram
              för riksdagen under våren.
            </seg>
            <seg xml:id="i-4c55458893eb68e3-0">
              Det är med stort intresse som vi ser att nya regionsbildningar
              växer fram över nationsgränser. I norra Jämtland är det kanske
              mer naturligt att kika mot Norge, och i sydligaste Sverige är
              den naturliga samarbetspartnern Köpenhamn. Därför har också de
              svenska och norska väg- och banverken i dag fått i uppdrag att
              tillsammans ta sig an den gränsöverskridande infrastrukturen mellan
              Sverige och Norge.
            </seg>
            <seg xml:id="i-e63bf8373ea84b32-0">
              Regeringen har också påbörjat en översyn av myndigheternas uppgifter
              och mandat på trafiksidan. Vi ser över möjligheterna att bolagisera
              delar av Vägverket och Banverket och planerar för inrättandet
              av en transportstyrelse där inspektionskunnandet inom alla fyra
              transportslag samlas under ett tak.
            </seg>
            <seg xml:id="i-487357912e1c2b14-0">
              Herr talman! Den nu gällande investeringsplanen som gäller fram
              till 2015, fastställd av den tidigare regeringen, innehåller många
              löften och för lite pengar. Det är naturligtvis oerhört nedslående
              för många kommuner och regioner som trodde att planen var på riktigt.
            </seg>
            <seg xml:id="i-6e9726497d8626ee-0">
              Det går bra för Sverige; det är det många av er som har diskuterat
              i dag. Många människor får arbete. De går från arbetslöshet till
              nya jobb. Det är bra. Men det är också nu, när trycket kommer
              på vägar och järnvägar och på kollektivtrafiken, som alla brister
              i infrastrukturen blottläggs. Detta har Socialdemokraterna, Vänsterpartiet
              och Miljöpartiet duckat för under många år. Inklusive det stora
              resursbehovet i underhåll av befintliga spår och vägar är det
              oerhörda belopp vi pratar om.
            </seg>
            <seg xml:id="i-c95fd53d87e9e911-0">
              Denna bild bekräftas av Europeiska järnvägsunionens nedslående
              statistik om Sveriges jumboplats avseende drift och underhåll
              av järnvägar i Sverige.
            </seg>
            <seg xml:id="i-f4242cf643c6b790-0">
              Regeringen satsar 1,2 miljarder extra på att förbättra vår infrastruktur.
              Det gäller framför allt underhåll av befintliga spår och vägar.
              Det är en av de större satsningar som har gjorts i en ordinarie
              budgetproposition.
            </seg>
            <seg xml:id="i-43bae3804d3b7b5e-0">
              Med rustade vägar och järnvägar skapar vi förbättrade förutsättningar
              för att tåget och bussen tryggt och säkert ska komma fram i tid.
              Det är i dag som föräldrar är frustrerade, kanske framför allt
              i Helsingfors, Göteborg och Malmö, över att de inte vet om och
              när de kan hämta sina barn på dagis.
            </seg>
            <seg xml:id="i-f889548908e7e518-0">
              För att skapa bättre förutsättningar för nya investeringar i
              miljardklass måste vi göra rätt saker i tur och ordning. Regeringen
              gav ett löfte i valrörelsen, och det ska vi hålla. Alla människor
              har rätt att få ett arbete att gå till. Det tappade det gamla
              arbetarpartiet fullständigt bort i sin löfteskarusell. I dag finns
              det fortfarande en miljon människor som inte har ett arbete att
              gå till. Det kostar naturligtvis både mänskliga resurser och miljarder
              för statskassan.
            </seg>
            <seg xml:id="i-c97f9f1cc7e34d89-0">
              Herr talman! Miljövänliga transporter och konkurrenskraftiga
              transporter kräver hög Europanärvaro. Transporter är gränsöverskridande,
              och det duger inte att järnvägstransporter från svenska företag
              kryper fram i 18 kilometer i timmen genom Europa eller att gods
              på sin väg från Sverige till Gent byter lok fem gånger. Vi måste
              få en godstrafik som tar sig fram snabbare än vad ledamöterna
              i Sveriges riksdag cyklar. Det sker genom ett aktivt EU-arbete.
            </seg>
            <seg xml:id="i-6fc48f5c5a64e90c-0">
              Det är också där som det gemensamma ansvaret för flygets miljöpåverkan
              ska tas. Därför är arbetet nu inriktat på att EU ska gå före och
              inkludera flyget i handeln med utsläppsrätter.
            </seg>
            <seg xml:id="i-0e1dd6eb5633db36-0">
              Men infrastruktur är mer än transporter. Snart sker all distribution
              av telefoni, tv, film och musik i elektronisk form. Det tjänar
              både vi och miljön på. När Internet ökar i betydelse med fler
              tjänster som underlättar vardagen för människor och företag ökar
              också behovet av bredband i hela landet. Bredband är en förutsättning
              för att människor ska kunna bo kvar och för att företagen ska
              kunna fortsätta sin näring. Målet är att alla delar av landet
              ska ha bredband med hög kapacitet senast 2013. Det är ett tufft
              mål men avgörande för att många företagsidéer ska kunna förverkligas
              och för att nya jobb ska kunna skapas.
            </seg>
            <seg xml:id="i-1aefcf93585a7815-0">
              Herr talman! Regeringen har nu börjat restaurera Sverige. Fler
              får möjlighet att försörja sig på eget jobb, vilket minskar klyftorna
              mellan människor. Vi lägger nya pengar på att rusta upp infrastrukturen
              genom ökat underhåll till järnvägar, ökat underhåll till våra
              vägar och ökat anslag till enskilda vägar. Det är så vi också
              minskar de regionala klyftorna. Det är så vi bygger en infrastruktur
              för jobb, företagande och boende i Sverige. Det är så vi håller
              samman hela Sverige.
            </seg>
          </u>
          <note xml:id="i-3d867c7a96c9c47e-0">
            I detta anförande instämde Karin Nilsson (c).
          </note>
          <note type="speaker" xml:id="i-f92ebaec5532d7d6-0">
            Anf. 384 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-5">
            <seg xml:id="i-5d5d81e9a7ccc571-0">
              Herr talman! Det är gott och väl att den här moderatledda regeringen
              satsar 1,2 miljarder mer. Om ministern har läst ordentligt i papperen
              har hon säkert också sett att vi socialdemokrater vill satsa ytterligare
              330 miljoner just för att vi ska kunna satsa mer på bland annat
              kollektivtrafik.
            </seg>
            <seg xml:id="i-ff705a9dc6d2aabd-0">
              Jag måste få ställa en fråga, och den handlar om trängselskatten
              i Helsingfors. Varför ska den bara gå till vägar? Varför vill
              den moderatledda regeringen inte använda pengarna både till vägar
              och till kollektivtrafik som sades i folkomröstningen?
            </seg>
          </u>
          <note type="speaker" xml:id="i-ef3233f6dd825bbd-0">
            Anf. 385 Statsrådet ÅSA TORSTENSSON (c) replik:
          </note>
          <u who="unknown" xml:id="i-b29f8527a7864ace-46">
            <seg xml:id="i-bc36471927918dff-0">
              Herr talman! Det är mycket intressant att höra Christina Axelssons
              höga ambitioner för att åtgärda vägar och järnvägar i det här
              landet. Sent ska syndaren vakna. Jag har svarat Christina Axelsson
              ett flertal gånger att regeringen har sagt att intäkterna från
              trängselskatten ska gå tillbaka till trafikanterna och till bra
              vägar i Helsingforssregionen. Den här regeringen lägger också
              pengar på att förbättra järnvägar i Helsingfors, Christina Axelsson,
              för att människors vardag ska fungera bättre. Därför riktar vi
              underhållet speciellt till just järnvägen i Helsingfors för att
              det ska bli smidigare för människor och för att mammor och pappor
              ska veta när de kan hämta sina barn.
            </seg>
          </u>
          <note type="speaker" xml:id="i-067228882a39b2f2-0">
            Anf. 386 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-6">
            <seg xml:id="i-bf1a79c0dbc56ce8-0">
              Herr talman! Av de 1,2 miljarder som ministern skryter om går
              70 procent till vägar och 30 procent till järnvägar. Jag frågar
              fortfarande: Varför delar man inte de 202 miljoner som man beräknar
              att intäkterna från trängselskatten ska bli under året mellan
              vägar och kollektivtrafik i Helsingfors? Varför får inte kollektivtrafiken
              del av de pengarna?
            </seg>
          </u>
          <note type="speaker" xml:id="i-559661c32db33b71-0">
            Anf. 387 Statsrådet ÅSA TORSTENSSON (c) replik:
          </note>
          <u who="unknown" xml:id="i-b29f8527a7864ace-47">
            <seg xml:id="i-beed719c680372e3-0">
              Herr talman! För det första vill jag nog tillrättavisa Christina
              Axelsson även om det kanske känns lite oförskämt, men vi har kollektivtrafik
              även på väg. Och jag tror att vi har kollektivtrafik även på väg
              i Helsingfors. Det är kanske dags att nyansera den bilden.
            </seg>
            <seg xml:id="i-a482a52de025ca1d-0">
              Inte desto mindre är det viktigt att se till att vi får bra väginfrastruktur
              i och omkring Helsingfors. Det trodde jag att Socialdemokraterna
              var intresserade av, men uppenbarligen inte. Det kan väl Christina
              Axelsson meddela sina väljare i Helsingfors.
            </seg>
          </u>
          <note type="speaker" xml:id="i-907b369fcb31ccbf-0">
            Anf. 388 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-2925a90c257c38c6-0">
            <seg xml:id="i-3bf81255491c7134-0">
              Herr talman! Några veckor innan budgeten skulle läggas fram lanserade
              fyra centerpartistiska ministrar en klimatmiljard på DN Debatt.
              Den sades vara till för att klimatanpassa städerna. Jag skulle
              vilja ställa det i relation till de 25 miljarder som Förbifart
              Helsingfors kan tänkas kosta. Själva idén med förbifarten är ju
              att utvidga utrymmet för vägtrafik. Vi vet att 95 procent av trafiken
              i dag drivs med fossila drivmedel. Jag undrar hur 25 miljarder
              till Förbifart Helsingfors, som kommer att öka klimatutsläppen,
              på något sätt kan kompenseras av att ni lägger 1 miljard till
              hållbara städer.
            </seg>
            <seg xml:id="i-603a3eda80c5194d-0">
              Jag har ytterligare en fråga. I hösten regeringsdeklaration står
              det att förorenaren ska betala och att den principen ska gälla
              regeringens klimatpolitik. Var finns då en avisering av förslaget
              om en kilometerskatt på lastbilar? Det är det transportslag som
              ökar sin klimatpåverkan allra mest.
            </seg>
          </u>
          <note type="speaker" xml:id="i-41884601a1dcb72c-0">
            Anf. 389 Statsrådet ÅSA TORSTENSSON (c) replik:
          </note>
          <u who="unknown" xml:id="i-b29f8527a7864ace-48">
            <seg xml:id="i-98461d979a787c63-0">
              Herr talman! Låt mig först säga att regeringen är för väginvesteringar
              och emot miljöutsläpp. Därför vidtar vi åtgärder för att skapa
              bättre väginfrastruktur och också för att fasa ut en gammal bilpark
              i Sverige. Jag tror att det är väldigt framgångsrikt. Det är så
              vi minskar koldioxidutsläppen.
            </seg>
            <seg xml:id="i-acdcc584b14b2f6e-0">
              Kilometerskatten ingår i ett uppdrag till Sika. Vi vill se hur
              en kilometerskatt slår regionalt och hur olika den kan slå mot
              svenskt näringsliv. Jag tror att det är något som också riksdagen
              är intresserad av att veta.
            </seg>
          </u>
          <note type="speaker" xml:id="i-d2035c392f7cf631-0">
            Anf. 390 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-2925a90c257c38c6-1">
            <seg xml:id="i-33ad4d8f131d0b45-0">
              Herr talman! Det är intressant att man byter bränslen. Men Vägverket,
              som är den myndighet som har huvudansvaret för miljöanpassningen
              av vägsektorn, säger att högst en femtedel av den oljereduktion
              som ska ske till 2020 i bästa fall kan ske med förnybara drivmedel.
              Resten måste ske genom att man går över till kollektivtrafik eller
              minskar resandet. Gör Åsa Torstensson en annan bedömning än fackmyndigheten?
              Den talar ju för att det framför allt är kollektivtrafik man måste
              satsa på.
            </seg>
          </u>
          <note type="speaker" xml:id="i-f8ae80cb0302b0e5-0">
            Anf. 391 Statsrådet ÅSA TORSTENSSON (c) replik:
          </note>
          <u who="unknown" xml:id="i-b29f8527a7864ace-49">
            <seg xml:id="i-8648d21b9f6ba7b9-0">
              Herr talman! Det är därför vi tar ett samlat grepp i den kommande
              infrastrukturpropositionen. Jag tror, precis som Karin Svensson
              Smith, att det är viktigt att vi tar klimatfrågan på allra största
              allvar och att Sverige tar sin del av detta ansvar. Det är också
              därför som vi har ett mycket tydligt fokus på att godstrafikflödena
              ska ha en miljösmart effektivitet och att alla godsslagen ska
              samarbeta med varandra.
            </seg>
          </u>
          <note type="speaker" xml:id="i-6e69de0055cccb0a-0">
            Anf. 392 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-0">
            <seg xml:id="i-4270f4eb6e88e9f6-0">
              Herr talman! Jag vill tacka statsrådet för att hon medverkar.
              Det är inte alla som gör det. Jag är väldigt tacksam för att hon
              är här så att vi kan få svar på några frågor. Jag är också väldigt
              tacksam för innehållet i det anförande som statsrådet höll. Det
              gav anledning till en del funderingar och också möjligheter att
              återkomma i en del ärenden. Man hinner ju inte kommentera allting
              på den här korta tiden.
            </seg>
            <seg xml:id="i-12957078f4a7604e-0">
              Jag ska bara ta upp en sak. Statsrådet uppehöll sig vid att Socialdemokraterna
              hade antagit en långtidsplan för investeringar som det saknades
              pengar i. Det är riktigt. I slutändan saknas det pengar. Då frågar
              jag så här: När nu statsrådet ska presentera en ny plan i vår,
              kommer statsrådet att garantera att det under den planperioden
              alltid kommer att finnas pengar till alla de satsningar som man
              kommer att sätta upp i den planen?
            </seg>
          </u>
          <note type="speaker" xml:id="i-16115fa9132b206a-0">
            Anf. 393 Statsrådet ÅSA TORSTENSSON (c) replik:
          </note>
          <u who="unknown" xml:id="i-b29f8527a7864ace-50">
            <seg xml:id="i-f02eb95867ccbf94-0">
              Herr talman! Det skulle vara intressant att få en diskussion
              med Krister Örnfjäder om vilken kunskap Krister Örnfjäder själv
              hade om sin egen plan, som socialdemokratiska riksdagsledamöter
              åkte runt och var så stolta över och om det var så att man redan
              vid presentationen visste att den inte höll ekonomiskt. I så fall
              är det väldigt allvarligt.
            </seg>
            <seg xml:id="i-1bfa138f8ab33f34-0">
              Vad vi däremot gör är att vi försöker arbeta fram förslag i kommande
              proposition så att vi kan skapa bästa möjliga situation så att
              budget och planer håller samman.
            </seg>
          </u>
          <note type="speaker" xml:id="i-1152ab47d450ebd3-0">
            Anf. 394 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-1">
            <seg xml:id="i-de456ed8d5621e09-0">
              Herr talman! Jag får tacka för icke-svaret!
            </seg>
            <seg xml:id="i-158874e36358f468-0">
              Om jag är rätt underrättad har kostnadsfördyringarna när det
              gäller byggnationer av vägar bara under det sista året varit 17
              procent. Det innebär att statsrådet, som då har förskjutit de
              planer som redan finns ett år, har fördyrat alla de projekt som
              redan finns inne i systemet med 17 procent. Det innebär att de
              1,2 miljarderna långt ifrån kommer att räcka. De kommer inte ens
              att räcka till att betala denna kostnadsfördyring.
            </seg>
            <seg xml:id="i-b046ad0bc0a564ed-0">
              Jag ställer frågan igen: Garanterar statsrådet att pengarna kommer
              att finnas, eftersom man kritiserade den förra regeringen för
              att den inte kunde göra det?
            </seg>
          </u>
          <note type="speaker" xml:id="i-7474f7485262c0d1-0">
            Anf. 395 Statsrådet ÅSA TORSTENSSON (c) replik:
          </note>
          <u who="unknown" xml:id="i-b29f8527a7864ace-51">
            <seg xml:id="i-5ab7bcdf35591182-0">
              Herr talman! Jag tycker nog att Krister Örnfjäder får ta allvarsamt
              på den kritiken eftersom det är flera delar som brister i planen
              vilka mycket tydligt kan påvisas. Kostnadsfördyringar är bara
              en sak. Det finns icke finansierade delar. Det är vägprojekt som
              uppenbarligen har varit ofinansierade redan från början.
            </seg>
            <seg xml:id="i-e897e536e79fc4e4-0">
              En stor del av dessa 1,2 miljarder har vi lagt på underhåll av
              väg och järnväg, det som den socialdemokratiska regeringen inte
              har valt att prioritera. Alltså kommer de inte att vara en del
              av finansieringen av bristerna i 2015 års plan.
            </seg>
          </u>
          <note type="speaker" xml:id="i-c167a9cc3e6147a3-0">
            Anf. 396 JAN ERICSON (m):
          </note>
          <u who="jan_ericson_aca06f" xml:id="i-4351c7684ceeeaca-10">
            <seg xml:id="i-1bb36c4ce19eec44-0">
              Herr talman! Den 5 oktober i år lämnade 18 västsvenska alliansriksdagsledamöter,
              bland annat undertecknad, gemensamt in en omfattande motion om
              behovet av utbyggd infrastruktur i Västra Götaland. Motionen är
              på hela tolv sidor och beskriver utmärkt alla de behov som finns
              av väg- och järnvägsinvesteringar i vårt område.
            </seg>
            <seg xml:id="i-bc3c3637a9d08787-0">
              Samma dag lämnades säkert in minst ett tiotal likadana motioner
              från grupper av riksdagsledamöter i andra delar av Sverige. Dessa
              motioner innehåller också exempel på en mängd mycket angelägna
              investeringar. Runt om i hela Sverige finns många väldokumenterat
              samhällsekonomiskt lönsamma och miljömässigt lönsamma förslag
              på infrastrukturinvesteringar som skulle skapa tillväxt, jobb,
              bättre miljö och ökade skatteintäkter.
            </seg>
            <seg xml:id="i-e423fe299dc5cef8-0">
              Hur mycket det skulle kosta att bygga bara de allra mest angelägna
              järnvägarna och vägarna i Sverige vet jag inte. Jag är inte säker
              på att någon i den här kammaren verkligen vill veta det heller.
              Men jag skulle gissa att det handlar om åtskilliga hundra miljarder
              kronor.
            </seg>
            <seg xml:id="i-35b48fea5396c39c-0">
              I dag finansieras i stort sett alla infrastrukturinvesteringar
              i Sverige med driftmedel och bokförs som en kostnad i statens
              budget det år som investeringen tas i bruk. Även om staten, precis
              som i årets budget, skjuter till extra miljardbelopp kommer budgetutrymmet
              aldrig att bli mer än en bråkdel av vad som krävs för alla de
              lönsamma investeringar som behövs runt om i landet, eftersom allt
              måste rymmas under utgiftstaket i statsbudgeten. Politiker och
              andra företrädare för olika landsdelar kommer att stånga sina
              pannor blodiga, uppvakta ministrar och argumentera för att få
              medel till just sina viktigaste projekt, vilket bara leder till
              att någon annan del av landet blir utan. Det är en hopplös kamp!
            </seg>
            <seg xml:id="i-3fd23d107722e818-0">
              Herr talman! Vi slåss bokstavligt talat om smulor när vi i stället
              behöver en rejäl brödkaka att fördela.
            </seg>
            <seg xml:id="i-10ff864f24af7942-0">
              Enligt dagens redovisningsprincip pressas alla större järnvägsinvesteringar
              och väginvesteringar alltså in i statsbudgeten. Det medför samtidigt
              att utrymmet för underhåll av befintlig infrastruktur begränsas.
              Problemen har accelererat under de senaste åren och resulterat
              i ett kraftigt eftersatt underhåll, vilket faktiskt kan ses som
              ren kapitalförstöring.
            </seg>
            <seg xml:id="i-15ce22889f630b94-0">
              Situationen har inte blivit bättre av det jag pratade om förut,
              nämligen att såväl Banverket som Vägverket har påpekat att de
              inte ens fått tillräckligt med pengar till redan beslutade projekt.
              Den förra s-regeringen lovade glatt väg- och järnvägsprojekt utan
              att sätta av tillräckligt med pengar, och alliansregeringen övertog
              närmast ett stort, svart hål när det gäller infrastrukturen.
            </seg>
            <seg xml:id="i-feaab08a9ab50a24-0">
              Principen att alla investeringar ska rymmas under utgiftstaket
              får till följd att samhällsekonomiskt lönsamma investeringar stoppas
              eller skjuts på framtiden. Och ju längre vi väljer att skjuta
              upp ett projekt, desto dyrare blir det också att färdigställa.
              Huvudproblemet är ju inte att Sverige har ont om pengar utan att
              det saknas utrymme för väg- och järnvägsinvesteringar under statens
              utgiftstak. Detta utgör ett direkt hinder för viktiga investeringar
              som kan öka tillväxten och förbättra statens skatteintäkter i
              framtiden.
            </seg>
            <seg xml:id="i-905124778dfd1eb8-0">
              Att kommuner och företag förskotterar pengar löser inte heller
              några problem när det gäller den slutliga finansieringen. Det
              bara skjuter upp problemen. Investeringarna måste ändå förr eller
              senare in i sin helhet under utgiftstaken. Förskotteringar är
              ingen patentlösning.
            </seg>
            <seg xml:id="i-949681057fb3e1c9-0">
              Herr talman! För att lösa det eftersatta underhållsbehovet och
              möjliggöra samhällsekonomiskt lönsamma infrastruktursatsningar
              behövs det ett ordentligt nytänkande. Ett alternativ till dagens
              system vore att bokföra nya större väg- och järnvägsprojekt som
              en investering snarare än att tvinga in dem under statens utgiftstak.
              Detta skulle i högre grad ge ökat budgetutrymme för underhåll
              och drift av befintliga vägar och järnvägar och också utrymme
              för investeringar i mindre vägar.
            </seg>
            <seg xml:id="i-6f6d60d5d3589aff-0">
              Med en ändrad redovisningsprincip skulle avskrivningar kunna
              ske under en längre tid. Kopplas avskrivningstiden dessutom till
              investeringens livslängd skulle avskrivningar kunna göras under
              många års tid, och därmed skulle den årliga kostnaden bli mycket
              låg. Större projekt som motorvägar och järnvägar kanske inte ens
              behöver skrivas av över huvud taget om bara underhållet sköts
              ordentligt eftersom den formen av investeringar inte tappar i
              värde med tiden utan bara blir dyrare att bygga ju längre man
              väntar.
            </seg>
            <seg xml:id="i-ccac8dd66464789e-0">
              Genom att ändra principen för hur infrastrukturinvesteringar
              bokförs skulle staten kunna fastställa en långsiktig investeringsram
              för en stabil och löpande utbyggnad av infrastrukturen. Det ger
              möjlighet att planera mer långsiktigt och förhindrar att staten
              medverkar till förstärkt obalans i byggkonjunkturen.
            </seg>
            <seg xml:id="i-bc867b3c4fb62838-0">
              Genom att samtidigt decentralisera beslut om byggstarter med
              mera till län eller regioner skulle projektstarter kunna anpassas
              efter konjunktur och kostnadsnivå på den lokala marknaden.
            </seg>
            <seg xml:id="i-191694d2811aa9a0-0">
              Tillsammans med min moderata riksdagskollega Maria Plass har
              jag motionerat i den här frågan för att uppmuntra till ett helt
              nytt tankesätt kring infrastrukturen. Vi föreslår en analys av
              möjligheterna att ändra den rådande redovisningsprincipen för
              stora, framtida, samhällsekonomiskt lönsamma investeringar genom
              att lyfta bort dessa från statens budget och lägga dem utanför
              utgiftstaket. Samtidigt vill vi ha en diskussion om behovet av
              avskrivningar och avskrivningstidens längd för olika typer av
              investeringar.
            </seg>
            <seg xml:id="i-61b254b3d0745ae7-0">
              Herr talman! Jag vet att många ledamöter i denna kammare, liksom
              ministern, är lika bekymrade som jag över att statens budget inte
              ger tillräckliga resurser för angelägna infrastrukturprojekt och
              aldrig kommer att göra det heller. Dagens system för finansiering
              fungerar inte och kommer aldrig att skapa de resurser som behövs.
              Det finns inga genvägar i denna fråga. Det krävs ett helt nytt
              alternativ till dagens system.
            </seg>
            <seg xml:id="i-3c96e0e206837fa2-0">
              Vår motion ger en tänkbar lösning. Den som vill veta mer om vårt
              förslag rekommenderas att ta del av motionen på riksdagens hemsida.
              Numret är 2007/08:Fi250. Och när jag nu har chansen ska jag givetvis
              lämna över en kopia av motionen direkt till ministern!
            </seg>
          </u>
          <note type="speaker" xml:id="i-0cdc640921448874-0">
            Anf. 397 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-7">
            <seg xml:id="i-68bc947310fbd2ca-0">
              Herr talman! Det är alltid intressant att höra på uppfinningsrikedom
              vad gäller hur man kan finansiera en väg. Jag vill fråga Jan Ericson
              om det här är Jan Ericsons idé, om det är Moderaternas idé eller
              om det är deras idé som nu sitter i regeringen. Det var min första
              fråga.
            </seg>
            <seg xml:id="i-59a90b45ada61328-0">
              Min andra fråga handlar om demokrati. Vad tycker Jan Ericson
              om det? Om det är så att man har en folkomröstning i en fråga
              och folkomröstningen säger att man vill göra på ett visst sätt
              för att bygga mer vägar och för att ha en bra kollektivtrafik
              i en region, ska man då inte följa folkomröstningsresultatet?
            </seg>
          </u>
          <note type="speaker" xml:id="i-dab6b966a894089e-0">
            Anf. 398 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-11">
            <seg xml:id="i-680c1ef14cd82b03-0">
              Herr talman! Jag ska vara mycket tydlig och säga att det här
              är en enskild motion av två riksdagsledamöter. Det är givetvis
              vår idé och ingen annans.
            </seg>
            <seg xml:id="i-1f8eb797f39ab9a0-0">
              Jag ser fram emot tuffa diskussioner med vår finansminister i
              denna fråga. Han kanske inte alls är på samma linje, men jag hoppas
              att detta ska starta en diskussion om hur man skulle kunna göra
              i stället.
            </seg>
            <seg xml:id="i-fdeac3c32b0d96d8-0">
              När det gäller folkomröstning förstår jag att det syftas på folkomröstningen
              i Helsingfors, en folkomröstning som jag inte följt på nära håll
              eftersom jag bor i Västsverige. Men vad jag förstått har resultatet
              av folkomröstningen kunnat tolkas på lite olika sätt. Dessutom
              har folk på olika ställen tyckt olika. Den lösning vi fattat beslut
              om i riksdagen är det som vi demokratiskt valt att göra. Det är
              en kompromiss mellan olika åsikter i frågan. Det tycker jag är
              demokrati.
            </seg>
          </u>
          <note type="speaker" xml:id="i-11f8b28ad6c4e471-0">
            Anf. 399 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-8">
            <seg xml:id="i-ff3a306f6fb190de-0">
              Herr talman! Vi får väl höra framöver om Jan Ericsons diskussioner
              med finansministern.
            </seg>
            <seg xml:id="i-ebe74621da176ec1-0">
              Jag vill fortsätta att tala om detta med demokrati, som jag som
              riksdagsledamot tycker är viktigt. Jag tycker att om man har en
              folkomröstning ska det vara upp till många att säga att man följer
              den. När Jan Ericson diskuterar med andra ministrar i regeringen
              kan han väl passa på att även diskutera demokratifrågor.
            </seg>
          </u>
          <note type="speaker" xml:id="i-fd5252d3041e645a-0">
            Anf. 400 JAN ERICSON (m) replik:
          </note>
          <u who="jan_ericson_aca06f" xml:id="i-4351c7684ceeeaca-12">
            <seg xml:id="i-428d7bc95db062f6-0">
              Herr talman! Jag har inte så mycket att tillägga om detta med
              demokratifrågor. Om man har folkomröstning i ett antal kommuner
              men inte i andra och sedan får olika resultat i olika kommuner
              som berörs av samma sak måste man hitta en kompromiss. Att hitta
              kompromisser mellan olika viljor är väl också demokrati.
            </seg>
          </u>
          <note type="speaker" xml:id="i-b7890b29cd11aabc-0">
            Anf. 401 CHRISTER WINBÄCK (fp):
          </note>
          <u who="christer_winback_925670" xml:id="i-61fd825f8ce257c9-0">
            <seg xml:id="i-0e856f7c1a87cbf4-0">
              Herr talman! Redan de gamla fenicierna var ett stort handelsfolk
              vars infrastruktur visserligen till stor del var sjövägarna men
              som visste att använda dem för att utveckla handel och därmed
              välfärd för sitt folk.
            </seg>
            <seg xml:id="i-d1a7e530e535c1e3-0">
              Även i dag ställer näringsliv och rollen i transportsystemet
              tydliga krav på väl fungerande och kostnadseffektiva godsflöden.
              Dålig infrastruktur ligger ofta bakom en negativ investeringsvilja.
            </seg>
            <seg xml:id="i-7c490ca01cb6a411-0">
              En viktig förutsättning för ökad tillväxt i landet är en god
              utbyggnad av infrastruktur av olika slag som kompletterar varandra.
              Vägar, järnvägar, sjöfart och flyg skapar möjligheter till handel
              och företagande som i sin tur ger arbeten. Arbetspendling ger
              möjligheter till en större arbetsmarknad, som i sin tur skapar
              bättre förutsättningar. Vi vet att vi i dag har en infrastruktur
              som på många ställen består av flaskhalsar som blockerar hållbar
              tillväxt.
            </seg>
            <seg xml:id="i-cec5fb576ea6914c-0">
              Under lång tid har underhållet av vägar och järnvägar eftersatts.
              Detta vållar olyckor. Vi har onödigt höga siffror på svårt skadade
              och döda i trafiken. En inte ringa del av detta beror på vägars
              utformning vägar som var dimensionerade för en annan omfattning
              av trafiken för många år sedan, vägar som på grund av dåligt underhåll
              lider av många brister. Vi har vägar i våra skogslän som i många
              veckor, ja ibland i månader, är avstängda på grund av tjälskador.
            </seg>
            <seg xml:id="i-747de4ab4c4a48a2-0">
              Tågtrafiken, som nämnts i dag, försenas ofta på grund av konkurrens
              om spår mellan fjärrgodståg och pendeltåg, vilket drabbar både
              enskilda och företag hårt.
            </seg>
            <seg xml:id="i-93ae32ad30e60c55-0">
              En väl utbyggd infrastruktur sparar både miljö och människoliv.
            </seg>
            <seg xml:id="i-856b1f81ee334ce0-0">
              Sverige behöver och ska satsa betydande belopp på utbyggnad och
              förbättring av transportinfrastrukturen. Regeringen har i olika
              sammanhang uttalat ett intresse för alternativa finansieringslösningar
              som ett sätt att tidigarelägga angelägna infrastrukturprojekt
              eller utöka investeringsvolymen. Det är lösningar som den tidigare
              regeringen varit rädd för att titta närmare på.
            </seg>
            <seg xml:id="i-db0deca66b8d09cc-0">
              Det är en nödvändig uppgift att rätta till många års försummelser
              genom att fatta kloka beslut som samtidigt skapar möjligheter
              för ökad tillväxt, nya arbetstillfällen och en bättre miljö.
            </seg>
            <seg xml:id="i-0c2543651fda82b7-0">
              Vi behöver stora utbyggnader, och den modell man nu tittar på
              i Västra Götalandsregionen och i Region Skåne har fått ett erbjudande
              av regeringen att bidra med ett sammanhållet regionalt underlag
              för nästa planperiod. Att se helheten utifrån medborgarnas behov
              i stället för stuprörsaktiga planeringsmodeller kan bli en god
              modell för fler delar av landet.
            </seg>
            <seg xml:id="i-a8318a5abf234023-0">
              Herr talman! Denna regering kommer att satsa mer på infrastruktur
              än någon annan regering. Nästa år satsas, som redan nämnts, 1,3
              miljarder för att klara av det akuta underhållet. Väg- och järnvägsplanerna
              för kommande planperiod kommer i pengar räknat att ha ett långt
              större innehåll än tidigare tack vare den uppfinningsrikedom som
              innebär att man försöker se alternativa lösningar för att kunna
              klara av det som är nödvändigt att investera i. Totalt handlar
              det om betydande investeringar som behövs för att skapa en bättre
              framtid för dagens befolkning och för kommande generationer.
            </seg>
            <seg xml:id="i-2f42424f703587c5-0">
              Historiskt sett blev fenicierna kända för att ha uppfunnit det
              semitiska alfabetet, föregångaren till vårt latinska, men de var
              också kända för att ha varit framstående sjöfarare eftersom de
              kunde navigera efter stjärnorna på öppet hav. Polstjärnan kallas
              på vissa språk den feniciska stjärnan.
            </seg>
            <seg xml:id="i-6649eb6b5fda8d8e-0">
              Låt vår ledstjärna vara en god infrastruktur i hela landet så
              att vi kan navigera säkert in i framtiden.
            </seg>
          </u>
          <note xml:id="i-fa0201273b2cd8b0-0">
            I detta anförande instämde Gunnar Andrén (fp).
          </note>
          <note type="speaker" xml:id="i-66651b6736525535-0">
            Anf. 402 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-9">
            <seg xml:id="i-a572d0c6c5732c37-0">
              Herr talman! Christer Winbäck talar om alternativ finansiering.
              Då undrar jag vad det är för alternativ finansiering. Är det inte
              till syvende och sist skattebetalarna som kommer att betala, antingen
              skattebetalarna i denna generation eller skattebetalarna i en
              annan generation? Vad menar Christer Winbäck med alternativ finansiering?
            </seg>
          </u>
          <note type="speaker" xml:id="i-229598e46d88c5e0-0">
            Anf. 403 CHRISTER WINBÄCK (fp) replik:
          </note>
          <u who="christer_winback_925670" xml:id="i-61fd825f8ce257c9-1">
            <seg xml:id="i-9669430a53dd786e-0">
              Herr talman! Alternativ finansiering och olika modeller utvecklade
              vi i en debatt i kammaren för en tid sedan. Det finns många olika
              modeller. Det som är angeläget och ger samhällsekonomisk lönsamhet
              ska vi satsa pengar på så fort det någonsin är möjligt. Varje
              krona vi lägger på vägar får vi tillbaka i form av tillväxt. Den
              tillväxten ger mer inkomster i statskassan och till medborgarna.
            </seg>
            <seg xml:id="i-a04d56b6ecfe59a4-0">
              Antingen det är dagens generation som betalar, eller BBB barnbarnen
              betalar som en del kallar det, är det ändå kommande generationer
              som kommer att dra nytta av de investeringar vi gör i ökad välfärd
              genom en god infrastruktur.
            </seg>
          </u>
          <note type="speaker" xml:id="i-754d0f2514b5277d-0">
            Anf. 404 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-10">
            <seg xml:id="i-35ce1c016924dca5-0">
              Herr talman! Christer Winbäck är lika dålig på att svara som
              vår kära infrastrukturminister.
            </seg>
            <seg xml:id="i-651892530c354f28-0">
              Vem är det som ska lägga upp pengarna? Var ska man låna? När
              det gäller de projekt som vi behöver bygga nu men för dagen inte
              har pengar till undrar jag om det inte är bättre att låna pengarna
              av oss själva i Riksgälden än att tro att man ska kunna låna billigare
              av det privata näringslivet.
            </seg>
          </u>
          <note type="speaker" xml:id="i-8389861ddfa226e0-0">
            Anf. 405 CHRISTER WINBÄCK (fp) replik:
          </note>
          <u who="christer_winback_925670" xml:id="i-61fd825f8ce257c9-2">
            <seg xml:id="i-197285adcfab4ad1-0">
              Herr talman! Det handlar inte bara om att låna pengar till vägar.
              Det kan också gälla samarbete mellan företag och staten för att
              driva och underhålla vägar och vägavsnitt. Man måste se på totalbilden
              av vad det kostar att driva en väg. Det gäller både byggnation
              och underhåll under de många år som vägen kommer att finnas. Det
              handlar inte endast om själva byggnationen. Därför kan det finnas
              företagare och andra som har möjligheter att driva sådant på ett
              effektivare sätt än vad vi klarar av i dag. Därmed kan vi tjäna
              pengar på detta.
            </seg>
          </u>
          <note type="speaker" xml:id="i-d522509b5fd93ff1-0">
            Anf. 406 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-2">
            <seg xml:id="i-3d79111edff24d8b-0">
              Herr talman! Jag håller med om mycket av det som Christer Winbäck
              säger.
            </seg>
            <seg xml:id="i-f1aa9a3535f35e9b-0">
              I hans budskap fanns dock ett dolt budskap som jag skulle vilja
              ha lite mer information om. Han sade bland annat att det behöver
              satsas betydande belopp på infrastrukturen. Det håller jag med
              om. Vidare sade han att denna regering mer än någon annan regering
              kommer att satsa på infrastrukturen.
            </seg>
            <seg xml:id="i-a31f8d8f2a34d843-0">
              Därför undrar jag: Hur mycket mer än någon annan regering kommer
              man att satsa i den kommande infrastrukturpropositionen?
            </seg>
            <seg xml:id="i-786c292bc1a3d1c5-0">
              Eftersom Christer Winbäck sitter inne med den typen av information
              kunde det vara bra att få ta del av den så att man lite grann
              vet hur man ska resonera och argumentera i det fortsatta riksdagsarbetet.
            </seg>
          </u>
          <note type="speaker" xml:id="i-465da63c4f3c037f-0">
            Anf. 407 CHRISTER WINBÄCK (fp) replik:
          </note>
          <u who="christer_winback_925670" xml:id="i-61fd825f8ce257c9-3">
            <seg xml:id="i-2b799ef25f5913aa-0">
              Herr talman! Vi har för en stund sedan talat om de 1,3 miljarderna
              för kommande år. Det är en utökning för att klara det mest akuta
              underhållet. Vi har hört infrastrukturministern tala om den kommande
              planperioden. Vi har fått många försäkringar om vad som kommer
              framledes.
            </seg>
            <seg xml:id="i-a44f830c84ddcf35-0">
              Jag kommer inte här och nu att på något sätt ange krontal, men
              genom de försäkringar vi fått av ministern känner jag mig fullt
              trygg och tillfreds med att vi kommer att göra betydande satsningar.
            </seg>
          </u>
          <note type="speaker" xml:id="i-4f6f8bd4a9c217e2-0">
            Anf. 408 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-3">
            <seg xml:id="i-76d95836a3eaea25-0">
              Herr talman! Det blev jag inte nöjd med.
            </seg>
            <seg xml:id="i-6b3e612a8e94283c-0">
              De 1,3 miljarderna täcker inte de mest akuta behoven. Som jag
              tidigare nämnde i diskussion med statsrådet har man enligt uppgift
              fått ökade kostnader med 17 procent på bara ett år när det gäller
              infrastrukturen. Dessa 1,3 miljarder räcker ju inte. Visst är
              det en ambitionshöjning, men Christer Winbäck kan inte stå och
              hävda att de räcker till behoven.
            </seg>
          </u>
          <note type="speaker" xml:id="i-93d9ab0a0b434555-0">
            Anf. 409 CHRISTER WINBÄCK (fp) replik:
          </note>
          <u who="christer_winback_925670" xml:id="i-61fd825f8ce257c9-4">
            <seg xml:id="i-594a3b28af05c9d0-0">
              Herr talman! Jag sade aldrig att de skulle täcka alla behov som
              finns. Vi har ett stort underhållsberg som ligger sedan lång tid
              tillbaka. I gamla budgetar handlar det om tiotals miljarder kronor.
              Vad vi nu gör är att klara det allra mest akuta.
            </seg>
            <seg xml:id="i-ac4a9a9decc29f64-0">
              Det finns mycket stora behov kvar att ordna. Jag känner mig fullt
              trygg med att vi kommer att jobba med de sakerna, men det gör
              vi inte på ett år.
            </seg>
          </u>
          <note type="speaker" xml:id="i-9784549859a28ee2-0">
            Anf. 410 ANNELIE ENOCHSON (kd):
          </note>
          <u who="annelie_enochson_a4d981" xml:id="i-53f51f46084f9d7b-0">
            <seg xml:id="i-405a3e7544444fcd-0">
              Herr talman! Vi lever i ett avlångt land och behöver därför infrastruktur
              som når dit där människor bor. Vi behöver fungerande järnvägar,
              vägar och flyg men även en sjöfart som kan frakta varor och människor
              runt vår långa kust. Tyvärr har vår infrastruktur inte hållit
              samma utbyggnadstakt och underhållsnivå som i våra omkringliggande
              länder i Europa.
            </seg>
            <seg xml:id="i-47de9801762a2270-0">
              Vi har ett bristande underhåll på ca 20 miljarder kronor när
              det gäller vägar. Järnvägarna har också en eftersläpning i underhåll
              på ungefär 70 miljarder. Denna underlåtenhet från den tidigare,
              socialdemokratiskt ledda regeringen drabbar både enskilda och
              företag hårt. Det är en svår men nödvändig uppgift att rätta till
              många års försummelser.
            </seg>
            <seg xml:id="i-c76fd5dac48ecbc6-0">
              Det är därför glädjande att alliansregeringen nu satsar 385 miljoner
              kronor extra på drift och underhåll av vägar och 385 miljoner
              kronor extra på väginvesteringar. Sverige behöver sina vägar och
              måste också ta ett ansvar för att gjorda investeringar finns kvar
              för nästa generation. Underhåll är viktigt och jag hoppas att
              vi i kommande budgetar kan avsätta liknande medel för detta. Det
              är också viktigt att befintlig järnväg underhålls, och där har
              regeringen satsat 330 miljoner kronor extra för drift och underhåll
              av järnvägar.
            </seg>
            <seg xml:id="i-3d7156c4016e89e8-0">
              Behovet av omfattande satsningar på infrastrukturen gäller i
              hög grad för Göteborg och Västra Götaland. Investeringar i transportsystemet
              blir här samtidigt insatser för ökad tillväxt, nya arbetstillfällen
              och en bättre miljö. Vi behöver säkra en fortsatt god tillväxt
              genom att låta Göteborgs lokala arbetsmarknad växa geografiskt,
              i likhet med den regionförstoring som redan skett runt Helsingfors
              och Malmö. Hindren i dagens infrastruktur i Västsverige måste
              undanröjas. Detta är en nationell angelägenhet.
            </seg>
            <seg xml:id="i-2b4cacfdf0a6a7a1-0">
              Otillräckliga satsningar i Västra Götaland leder i värsta fall
              till en total kollaps i trafiksystemet, som drabbar hela landet.
              Infrastrukturen i länet är en flaskhals som blockerar hållbar
              tillväxt. Det går inte att i efterhand reparera skadan av uteblivna
              investeringar för en bättre framtid.
            </seg>
            <seg xml:id="i-6f02821640dd1038-0">
              Herr talman! Nordens största hamn ligger på en ö, och denna ö
              heter Hisingen och ligger i Göteborg. Göteborgs hamn betjänar
              inte bara svensk utrikeshandel utan förmedlar även transporter
              till och från Norge, Finland och Baltikum. Hela 65 procent av
              den svenska containertrafiken går via Göteborgs hamn. All transport
              på järnväg till hamnen sker över en bro, Marieholmsbron, som har
              ett enda spår. Denna otillräckliga förbindelse agerar onödig korsett
              för Sveriges blodomlopp till världen. Göteborg klarar inte denna
              getingmidja.
            </seg>
            <seg xml:id="i-4e2fd88507fb1803-0">
              Det är inte rimligt att Nordens största hamn ska vara så sårbar.
              Hamnen behöver ett dubbelspår över älven och det snabbt! I både
              Malmö och Helsingfors har det skett en geografisk expansion av
              arbetstillfällen till följd av infrastruktursatsningar under samma
              tid som Göteborg fått stå tillbaka.
            </seg>
            <seg xml:id="i-54b8c1138795a066-0">
              Med Volvo AB i spetsen rankas Västsverige bland de tre starkaste
              regionerna i världen när det gäller tung fordonsindustri. Volvo
              är också det företag som står för den i särklass högsta andelen
              av svensk export. Volvo AB och Volvo Cars ligger på samma ö som
              hamnen, nämligen Hisingen. Dit kommer transporter med lastbil
              från underleverantörerna, och alla ska de passera över någon av
              de tre broar som finns över Göta älv. De har alla tre brister
              i sitt underhåll och räcker inte till för trafikkapaciteten. Omfattande
              underhållsarbeten är planerade de närmaste tio åren vilket kommer
              att begränsa kapaciteten ytterligare.
            </seg>
            <seg xml:id="i-4bb9d90b063e3add-0">
              Det är därför av största vikt att en ny älvförbindelse över Göta
              älv snarast byggs. Jag är glad över att alliansregeringen i budgeten
              satsar på att ta igen det eftersatta underhållet. Det är min förhoppning
              att man inte förbiser Göteborg denna gång, som tidigare regeringar
              har gjort, utan säkerställer att stadens trafikflöde kan dra jämna
              och djupa andetag och det innan man får total hjärtinfarkt!
            </seg>
          </u>
          <note type="speaker" xml:id="i-15c1f810991bfa62-0">
            Anf. 411 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-11">
            <seg xml:id="i-5df1bd414d4ed464-0">
              Herr talman! Jag är glad över att Annelie Enochson är glad. Jag
              tycker om glada människor. Det är trevligt att höra om alla de
              satsningar som görs.
            </seg>
            <seg xml:id="i-bdd041b7011fadce-0">
              Jag tror att Annelie Enochson blir ännu gladare när jag kan tala
              om att vi socialdemokrater i vårt socialdemokratiska budgetalternativ
              har ytterligare pengar att fördela till vägar och järnvägar i
              hela Sverige. Jag blir också glad när Annelie Enochson säger att
              det har skett stora satsningar på infrastruktur i Helsingfors
              och Malmö men dessvärre inte i Göteborg. Det är bra att någon
              säger att det ändå har skett något.
            </seg>
            <seg xml:id="i-ae3d7c41297c25c3-0">
              Annelie Enochson, du som vurmar för sjötrafiken, är det inte
              bra att vi nu också kan satsa och få mer gods på vattnet? Vi kan
              inte bygga vägar och järnvägar i hela landet för att forsla det
              gods som vi behöver.
            </seg>
          </u>
          <note type="speaker" xml:id="i-1bc8f239722b2e39-0">
            Anf. 412 ANNELIE ENOCHSON (kd) replik:
          </note>
          <u who="annelie_enochson_a4d981" xml:id="i-53f51f46084f9d7b-1">
            <seg xml:id="i-de487da88fbbd1c7-0">
              Herr talman! Jag har suttit i riksdagen i sju år. Under den här
              tiden har jag sett hur mycket som har kommit till just den region
              som Christina Axelsson företräder. 117 miljarder var en siffra
              som sades i kammaren alldeles nyss. Jag vet inte om den är riktig
              eller inte, men jag vet att det satsas betydande belopp.
            </seg>
            <seg xml:id="i-a784553c871207fd-0">
              Låt mig bara nämna en sak som visar hur man satsar i Helsingforssregionen
              kontra Göteborg. Det finns ungefär 245 statliga verk och myndigheter
              i Sverige. 124 av dem ligger i Helsingfors. 11 ligger i Uppsala,
              och räknar man in kranskommunerna blir det 139 + 11. Göteborg
              har fem statliga verk och myndigheter. Detta är en sak som inte
              alls har med infrastruktur att göra, men den visar hur man hela
              tiden förfördelar västra Sverige. Man satsar hårt på verk och
              myndigheter och på infrastruktur här uppe i Mälardalen. Vi i trafikutskottet
              har sett att man gör det också i Malmö. Men Göteborg kommer alltid
              på efterkälken.
            </seg>
          </u>
          <note type="speaker" xml:id="i-0abc2ffa0d27b199-0">
            Anf. 413 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-12">
            <seg xml:id="i-6007fdabfe71f0fb-0">
              Herr talman! De allmänpolitiska debatterna blir alltid lite av
              hembygdens dag. Det är lovvärt att Annelie Enochson vurmar för
              sin hembygd, precis som jag naturligtvis vurmar för min.
            </seg>
            <seg xml:id="i-414c1dec475307e0-0">
              Jag vill fortfarande höra med Annelie Enochson om inte detta
              med att forsla gods på vatten i kustnära sjöfart ändå kan vara
              en idé för att avlasta de knökfulla vägarna och järnvägarna runt
              om i vårt land?
            </seg>
          </u>
          <note type="speaker" xml:id="i-8c96d5faba40652c-0">
            Anf. 414 ANNELIE ENOCHSON (kd) replik:
          </note>
          <u who="annelie_enochson_a4d981" xml:id="i-53f51f46084f9d7b-2">
            <seg xml:id="i-7eb3d0d73e6cc6da-0">
              Herr talman! Vi har korta repliktider, så man får prata fort.
            </seg>
            <seg xml:id="i-f2b5803ec43c5902-0">
              Sjöfarten är en väldigt bra idé. Det vet Christina Axelsson att
              jag vurmar mycket för. Vänersjöfarten är väldigt viktig för hela
              den region som jag kommer från. Likadant är det med Mälartransporterna
              här. Självklart ska vi också tänka på dem, och det gör vi.
            </seg>
          </u>
          <note type="speaker" xml:id="i-432f9d0b5f3cfe1d-0">
            Anf. 415 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-2bb34ed4bf583da5-4">
            <seg xml:id="i-b9378a7d981cd18f-0">
              Herr talman! Det jag här vill framföra skulle mycket väl ha kunnat
              hamna under den regionalpolitiska rubriken i morgondagens allmänpolitiska
              debatt. Att det blev under denna punkt är inte en tillfällighet
              utan ett resultat av var tonvikten i det jag vill säga kommer
              att ligga.
            </seg>
            <seg xml:id="i-bf817a0450c64bab-0">
              Den regionala utvecklingspolitiken ska bidra till att skapa en
              hållbar tillväxt i hela landet. Det ska vara väl fungerande och
              hållbara arbetsmarknadsregioner och en god servicenivå oavsett
              var man bor. En bra livsmiljö med ett brett utbud av social service,
              utbildning och kultur höjer allas livskvalitet och stärker regionernas
              attraktions- och tillväxtkraft.
            </seg>
            <seg xml:id="i-2da35cec2b2eb653-0">
              Herr talman! Den regionala utvecklingspolitiken är mycket beroende
              av det som beslutas på andra politikområden, som utbildning, infrastruktur,
              forskning och utveckling. Därför tar vi socialdemokrater ett helhetsgrepp
              och genomför mycket stora satsningar på infrastruktur, utbildning
              och forskning. Vi föreslår därför strategiskt viktiga infrastrukturinvesteringar
              i järnvägar, vägar och bredband.
            </seg>
            <seg xml:id="i-f9cd45738fc21246-0">
              Företag måste snabbt och effektivt kunna leverera och kommunicera
              med sina kunder och leverantörer. Anställda måste på ett enkelt
              sätt kunna ta sig till och från arbetet. En väl utbyggd infrastruktur
              gör också att arbetspendlingen kan öka. Vi har därför frigjort
              medel till infrastruktursatsningar genom förtida amorteringar
              både i tilläggsbudgeten och i budgeten för 2008.
            </seg>
            <seg xml:id="i-4ccfd7f1740b3b50-0">
              Herr talman! Det som jag här har redogjort för är inget resonemang
              som är taget ur luften. Det är synpunkter och erfarenheter som
              vi kan hitta överallt i hela Sverige. Jag kan som exempel peka
              på förhållandena i Kalmar län, som statsrådet Åsa Torstensson
              mycket väl känner igen efter de informationer som hon har fått
              bara de senaste månaderna om hur det ser ut där.
            </seg>
            <seg xml:id="i-3516113d80b00f95-0">
              För Kalmar län har infrastrukturen en mycket stor betydelse.
              Senast den 4 oktober var regionförbundet hos statsrådet. Då pekade
              man på hur Kalmar län förändras i en positiv riktning.
            </seg>
            <seg xml:id="i-dfd1f10d82c6d065-0">
              Det finns ett kinesiskt handelscentrum och ett nytt Ikeavaruhus.
              Astrid Lindgrens värld bygger ut. Holiday Club miljardsatsar i
              Västervik. Man har Glasriket i ny tappning. Man har Sveriges största
              rockfestival. Det finns en besöksnäring som ger 3 miljarder. Det
              sker inkapsling av utbränt kärnbränsle. Man har Nordens största
              skogskombinat. Och det är 15 miljarder till ny vindkraft.
            </seg>
            <seg xml:id="i-eb5b220206e6a25d-0">
              Listan kan som tur är göras ännu längre vad gäller positiva satsningar
              i Kalmar län. Men och det är ett stort men det behövs förutsättningar
              för att dessa satsningar ska lyckas. En av de viktigaste förutsättningarna
              är en bra infrastruktur.
            </seg>
            <seg xml:id="i-59a40d574fdd5278-0">
              På järnvägssidan måste Tjustbanan, Stångådalsbanan och Kust-till-kust-banan
              kraftigt förbättras och moderniseras. E 22:an från Trelleborg
              till Norrköping behöver stora investeringar. Hamnanläggningarna
              utvecklas, och flygplatserna ska finnas med i den fortsatta gemensamma
              infrastrukturen för flygets utveckling.
            </seg>
            <seg xml:id="i-78b9c53e538732dc-0">
              Herr talman! Kalmar län anser att läget är akut och att det är
              angeläget med snabba insatser. Därför är hela länet, både kommuner
              och näringsliv, berett att förskottera i storleksordningen 1 ½
              till 2 ½ miljarder kronor för att dessa för Kalmar län och Sverige
              så nödvändiga investeringar ska komma till stånd snarast möjligt.
            </seg>
            <seg xml:id="i-b60676562c17cff5-0">
              Jag vill avsluta mitt anförande som jag började. Den regionala
              utvecklingspolitiken ska bidra till att skapa en hållbar tillväxt
              i hela landet. Det ska vara väl fungerande och hållbara arbetsmarknadsregioner
              och en god servicenivå oavsett var man bor.
            </seg>
            <seg xml:id="i-c4969ad60bf82fd2-0">
              Herr talman! Jag vill tacka statsrådet för att hon har varit
              kvar. Jag räknar med att statsrådet Åsa Torstensson tar med sig
              vad jag har sagt när hon som högst politiskt ansvarig nu lägger
              fram ett nytt förslag till satsningar på infrastrukturen.
            </seg>
          </u>
          <note type="speaker" xml:id="i-5416ce7858f81efe-0">
            Anf. 416 ANNELIE ENOCHSON (kd) replik:
          </note>
          <u who="annelie_enochson_a4d981" xml:id="i-53f51f46084f9d7b-3">
            <seg xml:id="i-30cab65d79061fc0-0">
              Herr talman! Om jag har förstått det rätt har Krister Örnfjäder
              suttit i trafikutskottet före den här mandatperioden. Det stämmer
              väl? Om han har det tänker jag nu ställa en fråga.
            </seg>
            <seg xml:id="i-b0aa0c63ddcc56f4-0">
              I årets s-budget har man sagt att man ska göra en extra amortering
              på 3 miljarder för att få loss 330 miljoner. Vi har gjort en på
              10 miljarder, också för att få loss pengar. Det här är, tycker
              jag, en bra väg som man har gått.
            </seg>
            <seg xml:id="i-b0ae6a2f60921da5-0">
              Om jag har förstått det rätt är detta någonting som ni har börjat
              med i år. Och just eftersom du har suttit med innan vet du ju
              om ni har gjort sådana här amorteringar tidigare. Då är min fråga:
              Har man gjort detta tidigare? Och om man inte har gjort det tidigare
              undrar jag: Varför börjar man just i år med att göra sådana amorteringar
              när vi i alliansen gör detta? Är det för att man tycker att vårt
              förslag är så väldigt bra att man följer det? Eller är det några
              andra skäl till att man börjar just i år med att göra de här extra
              amorteringarna?
            </seg>
          </u>
          <note type="speaker" xml:id="i-6f030173fda1b888-0">
            Anf. 417 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-5">
            <seg xml:id="i-33477465f80fea97-0">
              Herr talman! Orsaken borde egentligen Annelie Enochson mycket
              väl känna till. Det är först nu, de här åren, som vi har fått
              de ekonomiska utrymmena för att kunna göra extra amorteringar.
            </seg>
            <seg xml:id="i-80dbc3829499978e-0">
              Vi hade alltså en period från 1994 fram till 2003 då vi jobbade
              med att få ordning på den svenska ekonomin. Det var först efter
              2003 som utrymmet och överskotten började komma. Det är när överskotten
              uppstår som det också finns utrymme att göra extra betalningar.
              De andra pengarna har ju tidigare behövt användas till de löpande
              utgifterna och kostnaderna.
            </seg>
          </u>
          <note type="speaker" xml:id="i-b2864ed95c8a3127-0">
            Anf. 418 ANNELIE ENOCHSON (kd) replik:
          </note>
          <u who="annelie_enochson_a4d981" xml:id="i-53f51f46084f9d7b-4">
            <seg xml:id="i-a6682e4d9695a4d0-0">
              Herr talman! I så fall innebär det att man har haft den här möjligheten
              sedan 2003. Vi är nu inne på 2007. Så min fråga kvarstår: Varför
              har man inte gjort detta tidigare? Det har visat sig att det har
              varit en väldigt bra sak. Vi är i och för sig glada åt att vi
              har lärt s-delen av riksdagen att det här är en lösning för att
              få loss pengar för infrastrukturen. Ni har under ett antal år
              haft en likadan möjlighet att göra så.
            </seg>
          </u>
          <note type="speaker" xml:id="i-fd7da1c4502729c2-0">
            Anf. 419 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-6">
            <seg xml:id="i-bc9165ee19b23948-0">
              Herr talman! I takt med att överskotten ökar kan man se vidare
              på kostnaderna för hela budgeten och alla dess olika ramar. Vi
              har alltså gjort en annan prioritering under tre år tidigare där
              vi har gått in och betalat till andra utgifter som vi har ansett
              vara minst lika angelägna. De har då fått förtur. Nu har vi alltså
              fått ett utrymme som vi har använt även till infrastrukturen.
            </seg>
          </u>
          <note type="speaker" xml:id="i-45fad7913c4ebba1-0">
            Anf. 420 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-0">
            <seg xml:id="i-f3c1d11026fd5698-0">
              Herr talman! Krister Örnfjäder räknade upp mängder med regionala
              projekt i Kalmar. Det var rockfestival, och det var Astrid Lindgrens
              värld. Ja visst, Kinasatsningen är ny. Den kan ha kommit som en
              överraskning, kan jag tänka mig. Men allt det andra måste ha funnits
              i 1020 år. Det var väldigt mycket som hade hänt i Kalmar och som
              verkade ha hänt det sista året.
            </seg>
            <seg xml:id="i-35266360e3fbd24a-0">
              Det förvånar mig mycket att det här behovet av infrastruktur
              har kommit så plötsligt. Det måste ha funnits tidigare. Annelie
              Enochson berörde också det. Hur kan det ha dykt upp så oväntat
              att allt måste ställas till rätta nu?
            </seg>
            <seg xml:id="i-2f245403e1268299-0">
              Jo, det kan möjligtvis bero på att det har fattats tidigare.
              Det är vi mycket väl medvetna om. Men här kommer man och tror
              att en del av Sverige ska ta hela den summa som finns när vi vet
              att alla behov i landet är gigantiska när de räknas samman.
            </seg>
          </u>
          <note type="speaker" xml:id="i-133796b33e3a583d-0">
            Anf. 421 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-7">
            <seg xml:id="i-cfdb45958e77c763-0">
              Herr talman! Jag känner inte till att jag har sagt att det har
              dykt upp helt plötsligt. Karin Nilsson kan titta i protokollet.
              Jag använde inte de orden. Jag har det skriftligt här också. Det
              finns inte med.
            </seg>
            <seg xml:id="i-bc82a2f9afa925a7-0">
              Det här är alltså ett antal områden som har fått stå tillbaka
              under ett antal år, även under den socialdemokratiska regeringen.
              Jag gör ingen åtskillnad mellan om det sitter en borgerlig regering
              eller om det är en socialdemokratisk regering när jag står här
              i talarstolen och talar om vilka behov vi har i Kalmar län. Om
              Karin Nilsson tittar i handlingarna några år tillbaka kommer hon
              också att kunna märka det.
            </seg>
            <seg xml:id="i-ba2776cf2175afa6-0">
              Den typ av diskussioner som jag för med Åsa Torstensson förde
              jag nästan varje vecka med tidigare kommunikationsministrar när
              de var socialdemokrater, men då gjorde jag det inte här i talarstolen.
              Då hade jag mycket närmare kontakt med dem. Men diskussionen om
              behovet av ökade satsningar på infrastruktur pågick hela tiden.
              Det är ingen hemlighet.
            </seg>
          </u>
          <note type="speaker" xml:id="i-6f6b8c29022dfe50-0">
            Anf. 422 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-1">
            <seg xml:id="i-c21423e24ed56995-0">
              Herr talman! Då får vi väl gemensamt hoppas på att den nya regeringen
              kommer att göra mer för infrastrukturen. Den förhoppningen har
              jag. Också en socialdemokratisk företrädare verkar ha den förhoppningen
              och hysa stor tilltro till den borgerliga regeringen. Det är ju
              härligt att vi kan ha den frågan gemensamt.
            </seg>
          </u>
          <note type="speaker" xml:id="i-7457fb286284d55b-0">
            Anf. 423 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-8">
            <seg xml:id="i-bd6e067871ed4517-0">
              Herr talman! Det är väl ingen hemlighet att vi alltid hoppas
              att regeringar ska göra bra saker, oavsett vilken partifärg de
              har. Jag hoppas nu att Åsa Torstensson ska leverera, inte bara
              stå här uppe och tala vad som var dåligt med socialdemokratisk
              politik utan också tala om vad som sedan kommer att hända efter
              det.
            </seg>
            <seg xml:id="i-c4ded319bbbd3989-0">
              Det var därför jag ställde frågan när Åsa Torstensson hade sitt
              anförande förut om hon kunde garantera det som hon anklagade de
              socialdemokratiska regeringarna för, om hon kunde vara bättre
              än vad de har varit. Men det ville hon inte svara på vid det tillfället.
              Jag hoppas att hon kan det.
            </seg>
          </u>
          <note type="speaker" xml:id="i-dfff296be51e599b-0">
            Anf. 424 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-52">
            <seg xml:id="i-c9d39978d89e451c-0">
              Herr talman! Krister Örnfjäder nämnde flera olika projekt just
              i Kalmar län som behöver genomföras och nämnde också att han tidigare
              har fört diskussioner med regeringen men att det inte görs nu
              eftersom vi har en borgerlig majoritet. Det jag tänker på spontant
              är att många av de behov som Krister Örnfjäder påtalade inte har
              tillgodosetts tidigare. Jag hoppas verkligen att en hel del av
              de projekt som Krister Örnfjäder vill genomföra kan genomföras
              under den borgerliga majoriteten.
            </seg>
            <seg xml:id="i-e54ab5da397e01d9-0">
              Det som jag också kan se ett behov av som inte Krister Örnfjäder
              nämnde var de enskilda vägarna som tyvärr är ett oerhört eftersatt
              område. Jag skulle gärna vilja höra hur Krister Örnfjäder ser
              på dessa.
            </seg>
          </u>
          <note type="speaker" xml:id="i-2b0493c564b8b865-0">
            Anf. 425 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-9">
            <seg xml:id="i-707d2d9919876b12-0">
              Herr talman! Jag har ingenting emot att enskilda vägar får ökade
              anslag, eftersom Kalmar län är ett av de län som har väldigt mycket
              enskilda vägar. Men vad jag har förstått har man i det här förslaget
              fått det som man vill ha från Vägverkets sida till de enskilda
              vägarna. Det är den information som jag har fått, så jag hoppas
              att det stämmer.
            </seg>
            <seg xml:id="i-b8b6a6829b3320ae-0">
              Vi har försökt från Kalmar läns sida att få gehör för våra synpunkter.
              När jag pratar om E 22:an till exempel hade vi nått en bit på
              väg ända tills den socialdemokratiska regeringen skulle rädda
              Trollhättan. Då försvann det ett antal objekt för att finansiera
              den investering som skulle ske där borta. Det var jättebra för
              Trollhättan, tråkigt för oss som jobbade för E 22:an.
            </seg>
            <seg xml:id="i-8f230a5dc9678f79-0">
              Jag har under många år jobbat för ett antal olika projekt och
              lyckades, tyckte jag, att få pengar till något som heter Tjustbanan,
              250 miljoner som skulle ha börjat användas nästa år. I den revidering
              som Åsa Torstensson nu har beställt är de borttagna. Jag hoppas
              att de kommer tillbaks.
            </seg>
          </u>
          <note type="speaker" xml:id="i-5059dab35f07ffbc-0">
            Anf. 426 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-53">
            <seg xml:id="i-6a22f16cb7427223-0">
              Herr talman! Från majoritetens sida kan vi inte lova något, Krister
              Örnfjäder, men att behoven är väldigt stora är klart. Krister
              Örnfjäder nämner Kalmar län. Jag kan nämna Motala, riksväg 50.
              Jag kan nämna Norrbotniabanan. Så det finns mycket kvar som den
              socialdemokratiska tidigare majoriteten har lämnat efter sig,
              och detta ska vi från alliansen nu göra vad vi kan för att tillgodose
              och se till att vi kan få verkligen hållbara transporter.
            </seg>
          </u>
          <note type="speaker" xml:id="i-47fa70bbff97bd29-0">
            Anf. 427 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-10">
            <seg xml:id="i-3a3713b072e1bf13-0">
              Herr talman! Så lät det inte, Margareta Cederfelt, innan valet.
              Det ska ni också få höra. Jag har samlat på mig en hel del material
              som gammal trafikpolitiker. Man skulle inte försöka att göra någonting,
              utan bara man vann valet skulle man leverera. Nu är det upp till
              bevis. Leverera det som ni sade innan valet!
            </seg>
          </u>
          <note type="speaker" xml:id="i-b102641f29711f0f-0">
            Anf. 428 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_840edd" xml:id="i-81a7766aa2c6a9ae-0">
            <seg xml:id="i-7ceaa8a25f81a666-0">
              Herr talman! Zombierna attackerar. Jag berättar inte om någon
              skräckfilm utan om ett problem som påverkar vår IT-säkerhet. En
              zombie är en dator som smittats av elak kod och blivit en så kallad
              kapad dator som kan styras av en utomstående och användas för
              att skicka spam, sprida virus och utföra phishing , bedrägerier
              och identitetsstölder som till exempel stöld av kreditkortsnummer.
              Zombier kan kopplas i så kallade botnets som används bland annat
              för belastningsattacker mot webbsidor och servrar. I Sverige finns
              i dag ca 100 000 zombiedatorer, och antalet ökar dramatiskt.
            </seg>
            <seg xml:id="i-73f781e7570bedeb-0">
              I budgetpropositionen för 2008 kan man läsa att målet för IT-politiken
              framför allt är säkra kommunikationer. Det är viktigt att ständigt
              arbeta för bättre informationssäkerhet, både när det gäller kapade
              datorer hos enskilda användare och företag och när det gäller
              rikets säkerhet. Enskilda användare ansvarar själva för skyddet
              av sina datorer. De bör använda bra antispam- och antivirusskydd.
              I dag skulle jag vilja ta upp den IT-säkerhet som berör våra myndigheter,
              regering och riksdag.
            </seg>
            <seg xml:id="i-a2a96f1994ea739c-0">
              PTS, Post- och telestyrelsen, är den myndighet som främjar förebyggande
              åtgärder för att öka IT-säkerheten. Genom Sitic, Sveriges IT-incidentcentrum,
              övervakar PTS trafikflöden på nätet och kan informera staten,
              kommuner, landsting och näringslivet om sårbarheter och hot på
              Internet. Trots detta och det internationella samarbetet inom
              Enisa, den europeiska byrån för nät- och informationssäkerhet,
              har informationssäkerheten i den statliga förvaltningen bedömts
              av Riksrevisionen som bristande.
            </seg>
            <seg xml:id="i-9285d68fb4e37d24-0">
              Våra myndigheter skyddar sig inte tillräckligt mot virusattacker.
              IT-system hänger sig, integritetskänsliga uppgifter kan röjas
              för obehöriga, och tillgängligheten till samhällsviktiga tjänster
              är otillräcklig. Till följd av sådana brister finns det risker
              för både den personliga integriteten och den nationella krishanteringen.
            </seg>
            <seg xml:id="i-dba543d4224691b6-0">
              Under en terrorövning i Helsingfors i april kraschade Krisberedskapsmyndighetens
              webbsida. Eftersom kraschen hände i ett tidigt skede fick den
              väldigt stora konsekvenser för övningen. Man kunde inte nå den
              viktiga information som fanns på webbsidan i den kritiska situationen.
            </seg>
            <seg xml:id="i-0e4ab149dfbdf964-0">
              Vi hör alltför ofta om olika IT-incidenter som attacker på webbhotell,
              hackade webbsidor, identitetsstölder och förfalskning av webbadresser
              som leder till att användare hamnar på fel webbplats. Förra året
              blev både regeringens och polisens webbsidor onåbara på grund
              av överbelastningsattacker. I början av oktober i år blev drygt
              4 000 svenska webbsidor hackade, bland annat barnens favorit Bamse.
              Brottsligheten på webben ökar.
            </seg>
            <seg xml:id="i-821d4afb66a25210-0">
              Herr talman! Jag välkomnar regeringens förslag i budgetpropositionen
              2008 att Sitic förstärks så att dess verksamhet kan utökas från
              kontorstid till dygnet runt alla dagar i veckan. För hittills
              har Sitic övervakat säkerheten på Internet bara på vardagar och
              bara på kontorstid trots att attacker kan ske när som helst.
            </seg>
            <seg xml:id="i-c6e644e5e60ad30e-0">
              Men det krävs fler åtgärder. Den strategi som regeringen antog
              efter förslag från PTS i december 2006 för ett säkrare Internet
              måste bli verklighet. Vi måste verka för ökad informationssäkerhet,
              stödja myndigheterna i deras arbete med säkerheten och även tydliggöra
              kraven. Myndigheterna måste ta IT-säkerhet på allvar. Bara med
              bra IT-säkerhet kan människor känna förtroende för tekniken, för
              myndigheter och för e-förvaltningen.
            </seg>
          </u>
          <note type="speaker" xml:id="i-b9673cdcd82ced79-0">
            Anf. 429 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-13">
            <seg xml:id="i-930cab6047bb761b-0">
              Herr talman! Tack, Eliza Roszkowska Öberg för ditt inlägg! Det
              är oerhört viktiga frågor som du tar upp här om IT-säkerheten.
              Samtidigt finns det flera tusen i vårt land som skulle vara glada
              om de behövde vara oroliga, eftersom de inte har tillgång till
              Internet. Det fattas en bredbandsutbyggnad i hela landet.
            </seg>
            <seg xml:id="i-bc197596518a3362-0">
              Jag skulle vilja fråga Eliza Roszkowska Öberg: Vad har ni tänkt
              er att göra för det? Kanalisation, står det i budgetpropositionen.
              Det betyder att man gräver ned rör, och det är väl gott och väl.
              Men måste vi inte fortsätta med bredbandsutbyggnaden så alla får
              tillgång till Internet?
            </seg>
          </u>
          <note type="speaker" xml:id="i-e0fae13eebfc6459-0">
            Anf. 430 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_840edd" xml:id="i-81a7766aa2c6a9ae-1">
            <seg xml:id="i-81576c1eb206811d-0">
              Herr talman! Det stämmer. Regeringen har i budgetpropositionen
              för 2008 föreslagit ett nytt anslag för att främja utbyggnad av
              bredband genom samläggning och kanalisation, vilket betyder att
              kanalisation för bredband i form av till exempel tomrör grävs
              ned när elnät, fjärrvärme eller annan infrastruktur byggs ut.
              På så sätt får man en väldigt stor kostnadseffektivitet vad gäller
              grävkostnaderna. Det ger nya möjligheter för småorter och landsbygd.
              Till detta har avsatts 75 miljoner kronor.
            </seg>
            <seg xml:id="i-bb0a1520b7f448b6-0">
              En annan sak är att regeringen i juli i år tillsatte en utredning
              angående det förbrukade bredbandsstödet. Utredningen kommer också
              att ta upp om det är motiverat med det fortsatta statliga stödet
              för utbyggnad av nätet.
            </seg>
          </u>
          <note type="speaker" xml:id="i-d292b9e8b61ada1a-0">
            Anf. 431 CHRISTINA AXELSSON (s):
          </note>
          <u who="christina_axelsson_dbffdb" xml:id="i-d38bbf405d2f7286-14">
            <seg xml:id="i-b8e8a6f8eb2c87b0-0">
              Herr talman! Men dessa tusentals personer blir ju inte hjälpta
              av tomma rör! De blir hjälpta av att verkligen få tillgång till
              bredband och Internet, och det är vi socialdemokrater som i den
              här budgeten med vårt förslag lägger till ytterligare 100 miljoner,
              förutom de 75 miljoner ni föreslår, för att just fortsätta utbyggnaden
              av bredband för alla i hela landet.
            </seg>
          </u>
          <note type="speaker" xml:id="i-c3ea49ae3e5cbfc0-0">
            Anf. 432 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_840edd" xml:id="i-81a7766aa2c6a9ae-2">
            <seg xml:id="i-d929c5648d8c4def-0">
              Herr talman! Jag vill än en gång säga att utredningen är på gång,
              och då får vi ta ställning till om vi ska fortsätta med bredbandsstödet.
            </seg>
            <seg xml:id="i-0dbb44d357b437e2-0">
              Samtidigt kan jag påpeka att täckningsgraden, alltså den andel
              av Sveriges befolkning som bor i områden som kan erbjudas bredband,
              enligt PTS är ca 97 procent.
            </seg>
          </u>
          <note type="speaker" xml:id="i-c06e7ee83bcc864e-0">
            Anf. 433 KARIN NILSSON (c):
          </note>
          <u who="ulf_nilsson_15fa88" xml:id="i-712ffe49212ad388-2">
            <seg xml:id="i-91f79799cace11a4-0">
              Herr talman! Under mitt första år som riksdagsledamot har jag
              knappt kunnat besöka en enda sammankomst inom eller utanför partiet,
              med näringslivsföreträdare, med föreningar och organisationer
              eller folk som jag har stött på när jag har varit och handlat
              utan att det har väckts frågor om olika infrastrukturproblem.
            </seg>
            <seg xml:id="i-62055b569eea61eb-0">
              Herr talman! Alla dessa brister har inte uppstått över en natt,
              men en del är relaterade till den värsta natten i mannaminne då
              stormen Gudrun drog över Småland. I Kronobergs län finns det fortfarande
              invånare som inte haft en fungerande eller tillförlitlig telefonförbindelse
              sedan den 8 januari 2005. Jag känner inte att vi kan lasta denna
              regering för det.
            </seg>
            <seg xml:id="i-ff837d9f9d5a41fe-0">
              Det finns många som saknar tillgång till bredband och som inte
              ens har en vettig modemöverföring. Elförsörjningen är inte heller
              tillförlitlig. Minsta vindby orsakar strömavbrott även om Eon
              gör allt för att gräva ned sina ledningar så fort de hinner.
            </seg>
            <seg xml:id="i-a6271836a7aae271-0">
              Detta ställer naturligtvis till problem för både enskilda och
              företagare. Att som företagare hålla i gång en produktion eller
              erbjuda sina tjänster till kunder är fullständigt omöjligt under
              sådana förhållanden. Vägarna har också fått ta mycket stryk av
              alla timmertransporter, och underhållet är långt ifrån tillräckligt.
            </seg>
            <seg xml:id="i-a6ed8d343eeb99e8-0">
              Gudrun och även Per har varit väckarklockor inför framtida klimatrelaterade
              naturfenomen. Vi kan lätt konstatera att behovet av robusta, hållbara
              system som står pall för stormar, jordskred och översvämningar
              kommer att kräva ännu större delar av kommande budgetar. Dessutom
              kommer transporterna att mer och mer tvingas över till mer klimatneutrala
              alternativ.
            </seg>
            <seg xml:id="i-c346282307808ef1-0">
              Herr talman! Jag kan, precis som andra tidigare i debatten, rada
              upp en mängd vägar och järnvägssträckor i min hemtrakt som behöver
              åtgärdas och som har behövt åtgärdas i många, många år. Det är
              inget unikt problem. Så ser det ut i hela landet. Jag lyssnade
              på hearingen som regionernas företrädare hade med infrastrukturministern
              den 4 oktober och som innehöll vittnesmål från hela landet. Dessutom
              besökte jag så sent som i går en konferens där Åsa Torstensson,
              generaldirektören för Banverket och företrädare för Vägverket
              påvisade de stora eftersatta behoven. Trafikutredaren Carl Cederschiöld
              beskrev behovet av infrastruktursatsningar i Helsingforssregionen
              för att bygga bort flaskhalsar och trafikfaror. Behoven är gigantiska.
            </seg>
            <seg xml:id="i-d037ff193cfc1587-0">
              Herr talman! Jag kan bara beklaga och konstatera att den förra
              regeringens investeringsplaner innehöll en massa löften om upprustning
              och investeringar som inte var finansierade. Det handlar om objekt
              som hela tiden har skjutits på framtiden och som nu dessutom har
              fördyrats av kostnadsutvecklingen.
            </seg>
            <seg xml:id="i-bed2bc2e3a8c17e7-0">
              Inte ens med den infrastrukturmiljard som tillkommer i årets
              budget kommer vi att lyckas fylla upp den gamla ihåliga ramen
              så att alla vägar som figurerat tidigare i planerna kan komma
              med. Drift och underhåll på väg har ett eftersatt behov på runt
              20 miljarder. Drift och underhåll på järnväg har ett behov som
              också motsvarar runt 20 miljarder. Bristerna i vägunderhåll innebär
              att man på många håll riskerar att närma sig nyinvesteringsnivå.
            </seg>
            <seg xml:id="i-2a58ee0bab1b271d-0">
              Det tråkiga är att vi inte kommer ifatt ekonomiskt hur vi än
              anstränger oss att åtgärda alla dessa försummade investeringar.
              Vi kommer inte ifatt behovet av åtgärder. Mycket av detta skulle
              ha gjorts för länge sedan, och även med en jättesatsning via statsbudgeten,
              alternativ finansiering och andra kreativa lösningar kan det ta
              uppemot 20 år att förverkliga riktigt stora infrastrukturprojekt,
              eftersom planeringsprocessen tar lång tid.
            </seg>
            <seg xml:id="i-bf19bba9683c718e-0">
              Herr talman! Det allra viktigaste för oss politiker just nu är
              att hitta kluriga och framkomliga sätt att finansiera det som
              måste göras. OPS-lösningar och förskotteringar från kommuner och
              regioner i all ära, men det måste också till mer pengar till infrastruktur
              i regeringens budget. Den nya miljardsatsningen på infrastruktur
              i budgeten för 2008 skapades genom att man använde landets goda
              ekonomiska läge till att lyfta av en del av Banverkets och Vägverkets
              skuldbörda i statsskulden och därigenom frigöra investeringsutrymme.
              Kan vi på det sättet fortsätta att använda pengar från till exempel
              försäljningen av statliga bolag till att lyfta av Banverkets och
              Vägverkets skuldbörda och därmed skapa utrymme för nya satsningar
              och ett bättre underhåll av vägar och järnvägar ska vi givetvis
              pröva det fler gånger.
            </seg>
            <seg xml:id="i-3630f7c352f0da4d-0">
              Min sammanfattning blir därför att oändligt stora behov av satsningar
              inom infrastruktur måste tillgodoses. Vi har brist på tid, och
              vi har brist på pengar. Vi måste alla hjälpas åt att ta ansvar
              för att skapa det ekonomiska utrymmet och utveckla långsiktiga
              och hållbara planer för att lyckas med detta.
            </seg>
          </u>
          <note type="speaker" xml:id="i-14a7312a6cf7eb07-0">
            Anf. 434 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-15">
            <seg xml:id="i-ff15cb637e2e6b61-0">
              Herr talman! Jag undrar om de företagare som Karin Nilsson pratade
              om och som inte har tillgång till Internet och annat är betjänta
              av de tomma rör som Karin Nilssons partikamrat Åsa Torstensson
              föreslår i årets budget. Är det vad man behöver kanalisation?
            </seg>
            <seg xml:id="i-b5dccee0d951b5bc-0">
              Jag vill också fråga om klimatet och transporternas påverkan.
              Det är till stor del utsläpp av växthusgaser från transporter
              som gör att vi får ett förändrat klimat. Vore det inte ganska
              smart att satsa mer på kollektivtrafik så att inte var och en
              behöver åka i sin bil utan kan åka klimatsmart och kollektivt
              tillsammans?
            </seg>
          </u>
          <note type="speaker" xml:id="i-806af6b5d174033e-0">
            Anf. 435 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-3">
            <seg xml:id="i-73cfd8f12275a793-0">
              Herr talman! Jag tackar Christina Axelsson för frågorna. Jag
              tror inte att vi pratar om exakt samma människor. Jag pratar om
              människor på landsbygden. De kommer inte att beröras av kanalisation
              av rör, för det är ingen som gräver längs dessa sträckor. Ingen
              kollektivtrafik kommer heller att åka runt i varenda liten by,
              i varenda krök och vägsväng.
            </seg>
            <seg xml:id="i-b9432be40eba4a91-0">
              Jag bor i en kommun där hela landsbygden fortfarande lever. Där
              bor familjer med barn, där bor gamla, där bor folk av alla slag
              som är beroende av att ta sig fram. Där har vägarna betydelse.
            </seg>
            <seg xml:id="i-5c9a0c0f3aeea61a-0">
              Det jag pratar om här är också en försummelse av saker som borde
              ha varit gjorda. Vi har haft problemen sedan den 8 januari 2005.
              Det är inga nya problem. Det är problem som vi givetvis måste
              ta hand om ganska omgående. Jag hoppas mycket på att den nya regeringen
              också kommer att göra det, men jag har definitivt inte haft tilltro
              till den förra regeringen.
            </seg>
          </u>
          <note type="speaker" xml:id="i-aa84ab8349049d50-0">
            Anf. 436 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-d38bbf405d2f7286-16">
            <seg xml:id="i-61d89c2d5d6a01d9-0">
              Herr talman! Vem man tror mest på kan man fundera över. Men jag
              undrar i alla fall, Karin Nilsson, över det här med att tro på
              den nya regeringen. Varför har man då inte gjort något för att
              förbättra dessa vägar sedan den 18 september i fjol? Nu har man
              haft ett helt år på sig. Vad gör man åt klimatfrågan? Jag säger
              som barnen: Och?
            </seg>
          </u>
          <note type="speaker" xml:id="i-64bfc0b716ee4b31-0">
            Anf. 437 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-4">
            <seg xml:id="i-07a9a726bdda6c62-0">
              Herr talman! Det är ju bra då att inte jag också säger Och! och
              alltså inte bryr mig. Jag bryr mig definitivt om detta.
            </seg>
            <seg xml:id="i-d61ada9e891e889f-0">
              Klimatfrågan är viktig, men för att vi ska kunna ta oss mellan
              hem och jobb, hem och butiker, hem och den service som vi behöver
              krävs fortfarande vägar. Jag skulle önska att det vid varje tillfälle
              jag skulle behöva åka någonstans kom en buss inom en kvart, en
              halvtimme eller en timme. Men det gör det inte för de flesta som
              har flera mil till sina tätorter. Och jag vill givetvis att de
              ska få bo kvar där de bor.
            </seg>
          </u>
          <note type="speaker" xml:id="i-6ab9b46b7488eecd-0">
            Anf. 438 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-13">
            <seg xml:id="i-8da38d461b58d852-0">
              Herr talman! Jag hade tänkt inleda med att berömma Karin Nilsson
              utifrån att hon tar upp de problem som vi fortfarande har i Kronobergs
              län efter stormen Gudrun och som har förlängts ännu mer efter
              stormen Per. Men det gör mig lite orolig när Karin säger att hon
              inte har någon tilltro till den förra regeringen, den socialdemokratiska.
              Det var ändå så att det efter stormen Gudrun vidtogs vissa åtgärder,
              och vissa pengar kom specifikt till länet utifrån det som hade
              hänt. I det perspektivet tänker jag främst på våra vägar och det
              slitage som ingen socialdemokratisk regering i världen kan ställas
              till ansvar för utifrån vad som har hänt sedan stormen Gudrun
              med alla de transporter som sedan har gått.
            </seg>
            <seg xml:id="i-d44251cc327b5b37-0">
              Men det vi kanske skulle kunna vara överens om är att vi tillsammans
              skulle kunna driva frågan att få pengar till att förbättra vägarna
              efter det slitage som vi i dag har i Kronobergs län sedan alla
              tunga transporter har gått med virke.
            </seg>
          </u>
          <note type="speaker" xml:id="i-84e522358d0aeb91-0">
            Anf. 439 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-5">
            <seg xml:id="i-983b62f422a78248-0">
              Herr talman! Att göra någonting tillsammans var just vad jag
              avslutade mitt anförande med. Det är ett gemensamt ansvar att
              skapa de här förutsättningarna och det ekonomiska utrymmet samt
              att se till att vi får långsiktiga, hållbara planer som är finansierade.
            </seg>
            <seg xml:id="i-cded9cd60bf71682-0">
              Det har snart gått tre år sedan den 8 januari 2005. Det har hänt
              för lite. Jag har vid flera tillfällen försökt använda den position
              jag har som riksdagsledamot för att bearbeta både Eon och Telia,
              och det gör jag fortfarande.
            </seg>
            <seg xml:id="i-9f981dd5c427c1b4-0">
              Jag vet att mycket gjordes efter stormen vad gäller vägar, men
              det fattas oerhört mycket. Och det fattas inte bara hemma, som
              jag sade i mitt inledningsanförande, det fattas över hela landet.
            </seg>
          </u>
          <note type="speaker" xml:id="i-ecc9f0021adaf51b-0">
            Anf. 440 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-14">
            <seg xml:id="i-8b321a2a2270b243-0">
              Herr talman! Det är bra att Karin Nilsson erkänner att det faktiskt
              har gjorts mycket efter stormen Gudrun.
            </seg>
            <seg xml:id="i-980eba031e1cac97-0">
              Någonting annat som vi också har ett gemensamt intresse för är
              det som handlar om avbrotten i telefonförbindelserna, som fortfarande
              är ett stort bekymmer. I dag har vi ett avbrottssystem vad gäller
              ersättning till konsument när det är elavbrott. Det skulle kanske
              vara läge att genomföra ett liknande system när det gäller teleavbrott
              för att få till stånd att det åtgärdas snabbare och inte drar
              ut på tiden som i dag när människor fortfarande är utan telefon.
            </seg>
            <seg xml:id="i-23741de290fdf51e-0">
              Skulle Karin Nilsson vara beredd att ställa upp på att driva
              en sådan fråga?
            </seg>
          </u>
          <note type="speaker" xml:id="i-3197cf6739f601b5-0">
            Anf. 441 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-6">
            <seg xml:id="i-3ac9c93e5fa9fac9-0">
              Herr talman! Jag har funderat mycket över den frågan, Carina,
              men jag har faktiskt inte ställt mig bakom den i det här läget.
              Jag känner att de allra mest sårbara är de som i dag är beroende
              av något man kallar fast mobil. Kunderna i vårt län är försökskaniner
              för någonting som hittills inte har visat sig fungera till fullo.
              De som trots allt har en telefontråd som är hopknuten och hopknuten
              har i dag större förutsättningar att få telefonen att fungera.
            </seg>
          </u>
          <note type="speaker" xml:id="i-6a001b0f191cddd6-0">
            Anf. 442 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-42e30f222f9e0f50-0">
            <seg xml:id="i-350cbf83d2ed6203-0">
              Herr talman! Jag skulle vilja ställa en fråga till Karin Nilsson
              med anledning av hennes synpunkter på utbyggnaden av bredbandet.
              Hur ser du på utförsäljningen av Telia Sonera som faktiskt kan
              stoppa den fortsatta utbyggnaden av bredbandet?
            </seg>
            <seg xml:id="i-4f63d1de07c1f3ee-0">
              Fråga nr 2: Hur tror du att säkerheten kring IT och telefoni
              kan påverkas om Telia Soneras kopparnät säljs ut till ryska oligarker?
            </seg>
          </u>
          <note type="speaker" xml:id="i-d78d2532e4b50687-0">
            Anf. 443 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-7">
            <seg xml:id="i-38b480c14abc874e-0">
              Herr talman! Till att börja med skulle jag vilja byta ord. Jag
              tycker inte att vi pratar om någon utförsäljning av Telia. Vi
              pratar om en försäljning. Det är ingen realisation vi tänker bedriva
              när vi pratar om att sälja de statliga bolagen.
            </seg>
            <seg xml:id="i-e5683ff7f6eabda3-0">
              Dessutom har jag själv förespråkat att vi ska frigöra nätet från
              Telia Sonera, därför att jag anser att vi måste ha mycket friare
              konkurrens i de ledningar och nät som finns och skapa större förutsättningar
              för att fler ska kunna nyttja dem på ett mycket effektivare sätt
              och att marknaden ska kunna ta del av nätet på lika villkor. Nu
              är vi framme vid det, och det är jag jättetacksam för.
            </seg>
            <seg xml:id="i-7638211a600c7743-0">
              Vem köparen är eller vilka särskilda undantag man måste göra
              för att ta hänsyn till delar av trafiken tror jag får bli en senare
              fråga. Men jag ser väldigt positivt på att man faktiskt skiljer
              på nätet och operatörsuppdraget.
            </seg>
          </u>
          <note type="speaker" xml:id="i-c9cb5fce13c45f1d-0">
            Anf. 444 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-42e30f222f9e0f50-1">
            <seg xml:id="i-9cd7f4dc9d0bbba1-0">
              Herr talman! Det är inte jag som har påstått att det är en utförsäljning,
              det var tvärtom ekonomijournalister som i våras talade om att
              det var en utförsäljning när det gällde realisationen av aktierna
              i Telia Sonera.
            </seg>
            <seg xml:id="i-869a4ce80adca880-0">
              Utförsäljningen av kopparnätet har faktiskt Försvarsmakten invänt
              kritiskt mot och talat om att det kan påverka säkerheten. Det
              är därför jag undrar hur Karin Nilsson ställer sig till just säkerhetsaspekten
              om Telia Soneras kopparnät skulle säljas ut till ryska oligarker.
            </seg>
          </u>
          <note type="speaker" xml:id="i-00c642f6488acf39-0">
            Anf. 445 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-8">
            <seg xml:id="i-575cce38090b61c6-0">
              Herr talman! Min högst personliga önskan när det gäller nätet
              är att det stannar men att Telias operativa del kan säljas. Jag
              skulle gärna vilja se dem åtskilda och att det finns ett samhällsansvar
              när det gäller själva nätet. Men det är en fråga som jag inte
              är säker på är helt mogen på regeringens beslutsnivå än. För mig
              skulle det vara mycket önskvärt. Jag vill se en solidarisk lösning
              så att hela landet ska omfattas av något fungerande nätsystem
              som sedan alla kan vara operatörer på.
            </seg>
          </u>
          <note type="speaker" xml:id="i-05cc6ad0f1353520-0">
            Anf. 446 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-11">
            <seg xml:id="i-8afac6932f497a0e-0">
              Herr talman! Jag vill prata om utförsäljningen och att man skulle
              använda pengarna till att investera i vägar och järnvägar. Tycker
              verkligen Karin Nilsson att det är en speciellt klok idé att sälja
              ut av vår gemensamma förmögenhet som ger en stadig inkomst och
              använda försäljningsinkomsterna till att bygga vägar? Vore det
              inte bättre i så fall att man såg till att ha företaget kvar och
              både kunna använda avkastningen och behålla värdeökningen under
              tiden. Vore inte det en bättre lösning?
            </seg>
            <seg xml:id="i-b5018b08382584a7-0">
              Jag kan förstå att Karin Nilsson har den här lösningen utifrån
              den borgerliga politiken, där man säljer till ett underpris och
              använder inkomsterna till att sänka skatterna för dem som har
              de högsta inkomsterna. Ur den utgångspunkten är det mycket klokt.
              Men om vi pratar om kapitalinvesteringar verkar det vara en mycket
              dålig affär.
            </seg>
          </u>
          <note type="speaker" xml:id="i-574e0b31c4903be7-0">
            Anf. 447 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-9">
            <seg xml:id="i-f0e89d74ccb667b9-0">
              Herr talman! Det är roligt att vi inte är överens om allt, och
              det är vi definitivt inte i denna fråga. Jag pratar fortfarande
              om försäljning av bolag, och jag tycker alltjämt att det är en
              mycket klok idé. Kan vi betala vår statsskuld, som belastar vår
              budget oerhört mycket varje år, och därigenom frigöra kapital
              till infrastruktur får vi också fart på de olika regionala delarna
              av landet. Vi kan öka tillväxten. Vi kan öka möjligheterna att
              arbetspendla. Vi får väldigt många fler som kan komma i arbete
              den vägen också.
            </seg>
            <seg xml:id="i-2b952556b610027d-0">
              Det är definitivt en arbetsmarknadsåtgärd att få till bra vägar
              och bra kollektivtrafik. Jag tycker absolut att det är en bra
              satsning att låta dem som är bra på att sköta näringsverksamhet
              få göra detta och att samhällets kollektiv har nytta av de pengarna
              genom att de investeras och sätter fart på hela landet.
            </seg>
          </u>
          <note type="speaker" xml:id="i-29c80f7756178dcb-0">
            Anf. 448 KRISTER ÖRNFJÄDER (s) replik:
          </note>
          <u who="krister_ornfjader_cbfd0a" xml:id="i-2bb34ed4bf583da5-12">
            <seg xml:id="i-3a98126d112ed4f4-0">
              Herr talman! Nu hänger inte resonemanget ihop. Så fungerar det
              redan i dag genom att man får en hög avkastning av kapitalet.
              Genom att man äger företagen kan man använda den avkastningen
              till att göra precis de grejer som Karin Nilsson ger uttryck för.
              Det behöver man inte sälja företagen för. Man kan undra om Karin
              Nilsson gör detsamma i sin privatekonomi. Säljer hon sitt hus
              och flyttar in på hotell och bor där? Det är ungefär samma ekonomiska
              effekt.
            </seg>
          </u>
          <note type="speaker" xml:id="i-5499c183cc424a86-0">
            Anf. 449 KARIN NILSSON (c) replik:
          </note>
          <u who="ulf_nilsson_15fa88" xml:id="i-712ffe49212ad388-10">
            <seg xml:id="i-5f50c4ca15e01efb-0">
              Herr talman! Det var en mycket märklig liknelse. Att få andra
              företag att komma i gång och utvecklas, att dessa företag får
              tillgång till arbetskraft som har pendlingsförutsättningar genom
              bättre infrastruktur och bättre vägar ger en skjuts åt samhället
              som i sin tur också kan generera skattekronor och inkomster i
              regionerna. Det gör att man kan utveckla företagen och hela orter
              på ett helt annat vis än med den struktur vi har haft på de små
              orterna den senaste tiden när människor har flyttat från orterna
              på grund av att vi har haft en otroligt dålig infrastruktur.
            </seg>
          </u>
          <note xml:id="i-d9eb542729542e6b-0">
            Del 3: Näringspolitik
          </note>
          <note type="speaker" xml:id="i-48c7c091e55b7611-0">
            Anf. 450 THOMAS ÖSTROS (s):
          </note>
          <u who="thomas_ostros_b7069a" next="cont" xml:id="i-64217a3f41b807f2-0">
            <seg xml:id="i-bf8f04423579ea4a-0">
              Herr talman! Låt mig för en gångs skull börja mitt anförande
              med att säga att det finns en reform som är värd en eloge, initierad
              av Moderaterna under det senaste året, nämligen den stora kaffereformen
              som talmannen har genomfört. Vid en så här sen timme är det en
              stimulans för oss alla.
            </seg>
            <seg xml:id="i-cd40e511fde6465d-0">
              Det går bra för Sverige. Det gläder mig mycket. Nyföretagandet
              stiger. De senaste åren har vi år för år fått se mycket kraftiga
              ökningar i nyföretagandet. Det tyder på en attitydförändring och
              en vilja att starta företag som är mycket bra för Sverige. Det
              senaste helåret som har mätts är 2006 vårt sista regeringsår.
              Då slogs ännu ett rekord i nyföretagandet. Åtta av tio nystartade
              företag fanns i tjänstesektorn. Det är en tjänstesektor som växer
              så det knakar. Det gläder mig att nyföretagandet fortsätter att
              öka också i år.
            </seg>
            <seg xml:id="i-e4cbabdb299c98bb-0">
              Sysselsättningen ökar kraftigt. Det sista året under vår mandatperiod
              ökade sysselsättningen med 93 000 utan att vi behövde sänka a-kassan
              eller fördjupa orättvisor i Sverige. Det kommer sig av att människor
              investerar, konsumerar och fattar beslut för framtiden, som leder
              till att människor får jobb. Det gläder mig oerhört mycket att
              den utvecklingen fortsätter också i år.
            </seg>
            <seg xml:id="i-1c09a7fb5b51d95e-0">
              Under kvällens debatt har det ett antal gånger hävdats från borgerliga
              ledamöter att Konjunkturinstitutet, som är en viktig statlig myndighet
              när det gäller ekonomikunskaper, säger att de jobb som har kommit
              i år beror på regeringen. Ibland säger man att en tredjedel av
              jobben som har kommit i år beror på regeringen. Konjunkturinstitutet
              säger alls inget sådant. Inga ledande ekonomer säger något sådant.
              Alla säger det självklara, nämligen att de jobb som nu kommer
              beror på den konjunkturutveckling där grunden har lagts under
              många år av hårt arbete att hålla ordning och reda i ekonomin
              och satsa på konkurrenskraft.
            </seg>
            <seg xml:id="i-f53c303be7bf1fa6-0">
              Strukturreformer som ni föreslår och genomför, till exempel att
              sänka a-kassan, är sådant som efter några år medverkar till att
              en låglönearbetsmarknad växer fram. Men det tar sin tid. Den vägen
              har ni inlett. Det bekymrar mig.
            </seg>
            <seg xml:id="i-ff450e0213fddea9-0">
              Vi ser också att produktiviteten i svenskt näringsliv har gått
              ned kraftigt den senaste tiden. Då bekymrar det mig att vi har
              en regering som nu förändrar fokus kraftigt i näringspolitiken.
              Det är från en näringspolitik som handlar om att kunskap, kompetens,
              innovationer, nya produkter, nya tjänster och internationell konkurrenskraft
              är vägen framåt till en näringspolitik som använder verktygen
              för att försöka subventionera fram ett näringsliv som har svårt
              att klara konkurrensen på lika villkor med andra delar av näringslivet.
              I ett läge när produktiviteten i Sveriges näringsliv minskar skiftar
              politiken fokus och subventionerar fram nya branscher i Sverige.
            </seg>
            <seg xml:id="i-409789b4e46a4098-0">
              Jag tror inte att det här är en särskilt slug politik. Jag tycker
              att vi ska använda den här goda tiden till att stärka de delar
              av svenskt näringsliv som har de stora framtidsutsikterna i tjänstesektorn
              och i varuproducerande sektor. Då ska vi satsa på forskning och
              utveckling och stimulera småföretagen, som investerar för lite
              i forskning och utveckling i dag. De har för klena ekonomiska
              resurser för det. Men tillsammans med staten, till exempel Forska
              och väx som Vinnova driver, kan vi få fler småföretag att utveckla
              sina varor och tjänster, anställa fler och klara konkurrenskraften.
              Vi vill fördubbla satsningen på forskning och utveckling för småföretag.
            </seg>
            <seg xml:id="i-ace8c55db2c93e62-0">
              Vi vill stärka kommersialiseringen av den forskning och de innovationer
              som kommer från universitet och högskolor. Vi satsar nya resurser
              på det. Vi satsar på nya innovationslån för att uppfinnare och
              innovatörer ska ha chansen att starta en verksamhet, driva den
              vidare, anställa sin första och sälja sina varor och tjänster.
              Vi vill satsa på riskkapital riktat inte minst mot våra fina miljöteknikföretag.
              De kommer att vara mycket av framtiden i vårt svenska näringsliv.
            </seg>
            <seg xml:id="i-2c2334fe4e37a52f-0">
              Jag tror att trygghet också är en viktig entreprenörsfråga. Sista
              året i vårt regeringsarbete inledde vi en stor översyn av trygghetssystemen.
              Vi tror att det är viktigt för dem som vill ta steget till att
              bli företagare att känna att trygghetssystemen fungerar även för
              dem. Utredaren fick kicken av den nya regeringen. Tio månader
              har gått, och ingenting har gjorts för att öka tryggheten för
              småföretagare.
            </seg>
            <seg xml:id="i-d93e5fe8b229a200-0">
              Vi tror på enklare regler och bättre service till småföretagen.
              Jag är glad att regeringen har tagit över vårt system att mäta
              och följa, att sätta upp skarpa mål för hur mycket regelverket
              ska underlätta för företagen. Problemet är att regeringen samtidigt
              försvårar och krånglar till det för företagen.
            </seg>
            <seg xml:id="i-642019d270c2ce11-0">
              Vi vill stärka småföretagens möjligheter till export. Inte minst
              den svenska livaktiga tjänstesektorn kan bli vår främsta exportindustri
              i framtiden. Men då måste de som kan hjälpa till med exporten
              finnas ute bland företagarna, ute i varje län, via Exportrådet
              eller Invest in Sweden Agency. Vi satsar 220 miljoner kronor mer
              än regeringen på exportfrämjande för småföretagen. Regeringen
              skär ned.
            </seg>
            <seg xml:id="i-49ac4a96400bf77b-0">
              Det mest oroväckande är detta schabbel med avgifter och skatter
              som regeringen har satt i gång. När man den 1 januari höjer arbetsgivaravgifterna
              för miljöteknikföretaget, reklamfirman, hotellet och elinstallationsbolaget
              men sänker dem för vissa restaurangtyper skapas ett krångel och
              ett regelverk som aldrig kommer att vara hållbart. Det är en omodern
              näringspolitik som regeringen står för.
            </seg>
          </u>
          <note xml:id="i-c14c6a15907610e3-0">
            Anf. 451 ANDREAS NORLÉN (m) replik:
          </note>
          <u who="thomas_ostros_b7069a" prev="cont" xml:id="i-911246aa464a41a8-0">
            <seg xml:id="i-f30e789ebe1e98e7-0">
              Herr talman! Jag har två frågor till Thomas Östros.
            </seg>
            <seg xml:id="i-9e0668248ea78cb7-0">
              Min första fråga gäller ett pressmeddelande från Konjunkturinstitutet
              apropå KI:s bedömning av effekterna av regeringens jobbpolitik.
              Det framgår att det blir totalt 220 000 nya jobb från 2006 till
              2010. På sikt höjer regeringens arbetsutbudsstimulerande politik
              varaktigt sysselsättningen med drygt 70 000 personer från 2006
              till 2010.
            </seg>
            <seg xml:id="i-db33967c837fb930-0">
              Har Thomas Östros någon annan åsikt än jag i fråga om 70 000
              är ungefär en tredjedel av 220 000?
            </seg>
            <seg xml:id="i-c1c0db463bc2d81a-0">
              Den andra frågan gäller arbetsgivaravgifterna. Thomas Östros
              har snöat in på de 3 550 kronorna i månaden, som gäller generellt
              för alla företag från Volvo till det lilla enmansföretaget. Tycker
              Östros att det är en bra och träffsäker politik?
            </seg>
          </u>
          <note type="speaker" xml:id="i-767d1fe349492879-0">
            Anf. 452 THOMAS ÖSTROS (s) replik:
          </note>
          <u who="thomas_ostros_b7069a" next="cont" xml:id="i-64217a3f41b807f2-1">
            <seg xml:id="i-15adac3deb6481d5-0">
              Herr talman! Det är viktigt att ni håller tungan rätt i mun när
              ni använder er av ekonomers resonemang och prognoser. Här i kammaren
              har påståtts att de jobb som har kommit i år kommer ur regeringens
              politik med sänkt a-kassa och annat. Man säger att Konjunkturinstitutet
              säger att det är så.
            </seg>
            <seg xml:id="i-851f6ea9e661c4f6-0">
              Sedan läser du upp ett pressmeddelande som visar precis vad det
              handlar om. Konjunkturinstitutet talar om att det på sikt kan
              hända något. Det är inte konstigt. Avskaffa a-kassan så ska ni
              få se. Det är klart att det kommer att innebära att arbetslösheten
              minskar eftersom folk får ta jobb till låga inkomster för att
              över huvud taget överleva. Det är viktigt.
            </seg>
            <seg xml:id="i-b9328f265ff5742b-0">
              Påstå icke att sysselsättningsökningen i år kommer av er politik.
              Då far ni med osanning om ni ska hänvisa till Konjunkturinstitutet.
            </seg>
            <seg xml:id="i-2dd2f60cde941798-0">
              Vad är det för poäng med att höja arbetsgivaravgiften med 38
              000 kronor för det lilla familjehotellet och sänka den för restaurangen
              bredvid? Vad är idén med detta? Förklara det för mig!
            </seg>
          </u>
          <note xml:id="i-f180f31b4b91ebd8-0">
            Anf. 453 ANDREAS NORLÉN (m) replik:
          </note>
          <u who="thomas_ostros_b7069a" prev="cont" xml:id="i-911246aa464a41a8-1">
            <seg xml:id="i-b73d9050d2a91e2f-0">
              Herr talman! Poängen är givetvis den uppenbara, nämligen att
              om pengarna smetas ut över alla företag, stora och små, får man
              ingen träffsäker politik. Om man däremot satsar pengarna på en
              rejäl sänkning av arbetsgivaravgifterna i de branscher där det
              verkligen ger effekt får man en påtaglig sysselsättningshöjande
              effekt.
            </seg>
            <seg xml:id="i-b032fa44fe9bac4a-0">
              När det gäller statistiken avser KI:s bedömning 20062010. Nu
              har vi 2007 som nästan är slut. Det torde vara två år som man
              kan se en effekt av.
            </seg>
          </u>
          <note type="speaker" xml:id="i-f8de6a56cf436468-0">
            Anf. 454 THOMAS ÖSTROS (s) replik:
          </note>
          <u who="thomas_ostros_b7069a" next="cont" xml:id="i-64217a3f41b807f2-2">
            <seg xml:id="i-78fbb321da3208c1-0">
              Herr talman! Det här blir viktigt. Ta reda på vad KI säger! Far
              icke med osanning om dessa viktiga frågor! När KI får frågan säger
              man att man inte kan belägga någon effekt av regeringens politik
              på sysselsättningen detta år. Det är farliga vägar att börja hymla
              med vad statliga experter säger på ekonomiområdet.
            </seg>
            <seg xml:id="i-a8e416a213512228-0">
              Vad är det som säger att det blir en sysselsättningseffekt av
              att höja för hotellets sovverksamhet och hotellstäderskorna men
              sänka när man går ned för trappen till restaurangverksamheten?
              Det är så stolligt att ni inte tror på det själva.
            </seg>
          </u>
          <note xml:id="i-9496ea27783333b2-0">
            Anf. 455 GUNNAR ANDRÉN (fp) replik:
          </note>
          <u who="thomas_ostros_b7069a" prev="cont" xml:id="i-911246aa464a41a8-2">
            <seg xml:id="i-e6e38bec758b9a05-0">
              Herr talman! Det har runnit mycket vatten runt Helgeandsholmen
              sedan förre finansministern Bosse Ringholm skrev sin skrift i
              Verdandiserien om att förstatliga affärsbankerna. Det är ett betydande
              ideologiskt skifte som har skett sedan dess. Det har skett ett
              något mindre sedan Björn Rosengren åkte land och rike runt.
            </seg>
            <seg xml:id="i-73641e63b5e9b528-0">
              När man tittar på företagsamheten måste man ha två andra saker
              i minnet. Köpkraften håller helt plötsligt på att öka väldigt
              kraftigt. Så är det absolut. Det spelar väldigt stor roll. Jobbskatteavdraget
              spelar därför en roll också för småföretagsamheten. Sysselsättningen
              har också gått upp. Det spelar också en roll för företagsamheten.
            </seg>
            <seg xml:id="i-259966136a78b84b-0">
              Är förra statsrådet Östros bekymrad eller inte bekymrad över
              att köpkraften ökar med de 60 miljarder som nu går till skattesänkningar?
              Är det bra eller dåligt för företagsamheten?
            </seg>
          </u>
          <note type="speaker" xml:id="i-159fddea1459437b-0">
            Anf. 456 THOMAS ÖSTROS (s) replik:
          </note>
          <u who="thomas_ostros_b7069a" next="cont" xml:id="i-64217a3f41b807f2-3">
            <seg xml:id="i-2fdfa003db6ce5cf-0">
              Herr talman! Jag tror inte att Gunnar Andrén menar att en högerledd
              regering generellt sett vill bedriva en mer expansiv och mer efterfrågestimulerande
              politik än en socialdemokratisk. Det brukar inte låta så när man
              lyssnar på Anders Borg.
            </seg>
            <seg xml:id="i-ab7b3e7a44497c29-0">
              Köpkraften blir liknande med våra olika ekonomiska alternativ.
              Det gäller att se till att föra en ansvarsfull ekonomisk politik
              så att man inte överhettar.
            </seg>
            <seg xml:id="i-f7361d65039c5fe4-0">
              Att sänkt a-kassa på sikt leder till lönepress och att vi får
              en utveckling av låglönebranscher är det enda röret från era beslut
              till en sysselsättningseffekt. Det dröjer innan det kommer.
            </seg>
            <seg xml:id="i-abdfb5536adf76fc-0">
              Får ni fortsätta detta blir det en stor omvandling av svensk
              ekonomi. Det går från hög produktivitet, konkurrenskraft, framgångar
              på exportmarknaderna och växande tjänstesektorer som klarar av
              att ge rimliga löner till människor till att stimulera fram med
              piska och skattesubventioner en sektor som annars inte skulle
              klara konkurrensen. Är det bra näringspolitik?
            </seg>
          </u>
          <note xml:id="i-00333c7fbdb4764a-0">
            Anf. 457 GUNNAR ANDRÉN (fp) replik:
          </note>
          <u who="thomas_ostros_b7069a" prev="cont" xml:id="i-911246aa464a41a8-3">
            <seg xml:id="i-5419766341265be6-0">
              Herr talman! Det är intressanta besked man får här. Det ska föras
              en ansvarsfull ekonomisk politik. Men inom ramen för detta kan
              man stimulera köpkraft och framför allt stimulera sysselsättningen.
              Där skiljer sig den politik som förs nu mot den som fördes tidigare.
            </seg>
            <seg xml:id="i-69fcd7cc26edd4c1-0">
              Jag vill under mina sista sekunders talartid säga en sak till.
              Det är verkligen så att Socialdemokraterna vill sänka en skatt,
              nämligen lotteriskatten. Det vill inte den nuvarande regeringen.
              Det står ni ensamma för. Jag tror inte att det blir något med
              det heller.
            </seg>
          </u>
          <note type="speaker" xml:id="i-b0daab8e847521a8-0">
            Anf. 458 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-88d409ade3e476ae-2">
            <seg xml:id="i-374ec058cb400904-0">
              Herr talman! Se på vår budgetmotion så får du se att vi säger
              blankt nej till er höjning av arbetsgivaravgiften för småföretag
              från den 1 januari. Vi tror att det är väldigt olyckligt att göra
              på det sättet.
            </seg>
            <seg xml:id="i-4f60e35ce90f469b-0">
              Det expansiva miljöteknikföretaget, den intressanta reklamfirman
              eller andra delar av en växande tjänstesektor ska få ökade kostnader
              för att storföretag som McDonalds ska få några hundra miljoner
              kronor i skattelättnader att lägga till vinsten. Det ger ingen
              sysselsättningseffekt. Det ger en snedvridning av ekonomin.
            </seg>
          </u>
          <note type="speaker" xml:id="i-4ca937cb1f024206-0">
            Anf. 459 KENT PERSSON (v):
          </note>
          <u who="kent_persson_3230c6" next="cont" xml:id="i-a9daaa40ea69e985-0">
            <seg xml:id="i-c33f89f61059c7cf-0">
              Herr talman! Sverige är i dag ett extremt exportberoende land.
              Att vi är det beror på att vi har lyckats utveckla företagsamhet
              i Sverige som klarar sig på den hårda internationella marknaden.
              Men det är inte för alltid givet att det kommer att bli så fortsättningsvis.
              Det har sin grund i den näringspolitik som förts i Sverige genom
              historien. Jag tänker tala lite om grundförutsättningarna som
              jag tycker behövs för att vi också fortsättningsvis ska lyckas
              på den internationella marknaden.
            </seg>
            <seg xml:id="i-a1ea8405dc169e70-0">
              De statliga företagen har historiskt spelat en viktig roll som
              välståndsskapare och motor för utvecklingen av Sveriges näringsliv.
              Utan den aktiva samverkan mellan stat och näringsliv hade vi inte
              haft så många och konkurrenskraftiga företag som vi har i dag.
            </seg>
            <seg xml:id="i-2ed719678e173733-0">
              Historiskt har staten varit en viktig och i många fall helt dominerande
              risktagare i blivande framtidsbranscher genom myndigheter och
              statliga företag i form av teknikutvecklare och kvalificerad beställare.
              Det har därigenom medverkat till uppbyggnad av dagens näringsliv.
            </seg>
            <seg xml:id="i-bcfa6ddb580d0c2d-0">
              Ett givet exempel är samverkan mellan Ericsson och Televerket.
              Vi ska heller inte förglömma SJ:s eller Vattenfalls betydelse
              för Asea. Det har haft en avgörande roll för en teknisk och industriell
              utveckling i Sverige. Mot den bakgrunden är det därför vansinnigt
              att sälja ut statliga företag.
            </seg>
            <seg xml:id="i-69c0f8b1d8fff3b8-0">
              Det är också viktigt att Sverige som ett litet land även i framtiden
              kan vara med och utveckla ny teknik inom centrala tillväxtområden.
              Det gäller inte minst inom energi- och miljöteknikområdet. Då
              är tillgång av riskkapital av avgörande betydelse. Frågan är vem
              som ska stå för riskkapitalet.
            </seg>
            <seg xml:id="i-2f593bf95b26c144-0">
              Vi kan konstatera att medan näringsministern levererar förmaningar
              till svenska riskkapitalister via konferenser och intervjuer dammsugs
              Sverige på energi- och miljöteknikföretag av amerikanska riskkapitalister.
            </seg>
            <seg xml:id="i-ecb7ef098dfecaec-0">
              Mot den bakgrunden måste vi på allvar diskutera formerna för
              ett nytt statligt riskkapitalbolag som kan ta risker och långsiktigt
              ansvar för samhällsbyggande. Det är risker och ansvar som banker
              eller företag inte vill eller kan åta sig.
            </seg>
            <seg xml:id="i-0401862b3e7f9c6d-0">
              Forskning och utveckling är i det fallet två av de viktigaste
              faktorerna för att skapa arbetstillfällen och tillväxt i Sverige.
              Det behövs ökade resurser för forskning och utveckling från tillämpad
              forskning till motiverad forskning och utveckling av produkter
              och tjänster.
            </seg>
            <seg xml:id="i-1c430651999bc3c8-0">
              Den behovsmotiverade forskningen och utvecklingen har tyvärr
              fått stå tillbaka för grundforskningen. Det har inneburit att
              avkastningen på satsade forskningsmedel har varit extremt låg.
            </seg>
            <seg xml:id="i-225ee88f1ff78f6e-0">
              Man kan ta några exempel på vilken betydelse samverkan har mellan
              forskning och utveckling och de företag vi har.
            </seg>
            <seg xml:id="i-319177f5738b6311-0">
              Vi kan titta på Luleå tekniska högskola och den betydelse det
              har för LKAB. Det är allvarligt att vi i den proposition vi nu
              har på våra bord ser att det blir minskade anslag till våra högskolor.
              Det är synnerligen allvarligt med tanke på den forskning och utveckling
              som är så viktig för våra företag.
            </seg>
            <seg xml:id="i-06ad4b5a9e48d7a5-0">
              Det blir alltmer uppenbart att kommersiella framgångar sällan
              föds genom enbart forskningsinsatser på högskolan utan allt oftare
              genom människor med nära relationer till marknadens problem.
            </seg>
            <seg xml:id="i-063ab32ac2873255-0">
              Idéer för kommersialisering kräver allt oftare kvalificerade
              forsknings- och utbildningsinsatser för att exempelvis tillämpa
              nya tekniska rön. Där spelar de regionala högskolorna en viktig
              roll för utveckling av företag och ny teknik.
            </seg>
            <seg xml:id="i-cd8cf2a45f937e44-0">
              Det finns flera exempel. Vi kan ta Triple Steelex i Bergslagen.
              Det är en samverkan mellan stålindustrin i Bergslagen, det civila
              samhället och akademin. Utan den samverkan blir det väldigt svårt
              att få den tekniska utvecklingen för de små och medelstora företagen
              som kopplas till den här delen.
            </seg>
            <seg xml:id="i-7cc5b60910f2ec2d-0">
              Det är också allvarligt att se minskningen på anslaget till högskolan.
              Det kan få negativa följder för utvecklingen av företag.
            </seg>
            <seg xml:id="i-93d68458014bb7ec-0">
              Om vi tittar på infrastrukturen i sin helhet har vi den spårbundna,
              IT-infrastrukturen och också energiförsörjningen. Det är synnerligen
              allvarligt att vi inte har kunnat få till stånd en lösning när
              det gäller Sydlänken. Den har varit en långbänk. Vi har inte kunnat
              komma fram till när det kommer att satsas och hur man kommer att
              göra.
            </seg>
            <seg xml:id="i-7329bb499f64fd6b-0">
              Här har regeringen en möjlighet att gå ut och tala om vilken
              teknik vi ska använda. I det här fallet finns ABB som har en möjlighet
              att introducera en helt ny teknik som gör ett nytt tekniksprång
              och gör det möjligt att ytterligare utveckla verksamhet till gagn
              för samhället, jobben och sysselsättningen och för en ekonomisk
              tillväxt i Sverige.
            </seg>
          </u>
          <note xml:id="i-f38c4bfd81c072b4-0">
            Anf. 460 GUNNAR ANDRÉN (fp) replik:
          </note>
          <u who="kent_persson_3230c6" prev="cont" xml:id="i-ed1fdbbc682c16a7-0">
            <seg xml:id="i-5dd04a8048f57a7a-0">
              Herr talman! När man lyssnar till Kent Persson blir man inte
              riktigt klok på om han är företrädare för en utvecklad kapitalism
              eller möjligen någon form av statssocialism. Det är båda delarna.
              Men jag vill inte på något sätt bestrida att det finns en utvecklingsoptimism
              hos Kent Persson. Det är jag glad över.
            </seg>
            <seg xml:id="i-c7296244e45891d9-0">
              När det gäller riskkapitalbolag undrar jag om vi ska gå tillbaka
              till den tanke som jag framförde i min fråga till förra statsrådet
              Östros, nämligen: Ska vi förstatliga affärsbankerna, eller ska
              vi mer överlåta till marknadskrafterna att stå för riskerna?
            </seg>
            <seg xml:id="i-bd8d593554253a16-0">
              Jag har en kort kommentar om Telia. Det har ju inte alltid varit
              statligt. Folkpartiet, Nils Edén och Hjalmar Branting i regeringen
              1920 köpte upp och förstatligade företaget Allmänna telefonaktiebolaget.
              Det var ett väldigt privat företag från början, så det har inte
              alltid varit ett statligt företag.
            </seg>
          </u>
          <note type="speaker" xml:id="i-44fd57748a364df8-0">
            Anf. 461 KENT PERSSON (v) replik:
          </note>
          <u who="kent_persson_3230c6" next="cont" xml:id="i-a9daaa40ea69e985-1">
            <seg xml:id="i-e3dfa2edc039fb90-0">
              Herr talman! Det har jag inte heller påstått när det gäller Televerket.
              Däremot har det under de senaste årtiondena varit i statlig ägo.
            </seg>
            <seg xml:id="i-a72165181bc19444-0">
              Det är ett bekymmer med riskkapitalbolagen i dag när riskkapitalisterna
              går ut och säger: Detta är inte vårt bord! Det är statens angelägenhet
              att se till att de första delarna och innovationerna får statliga
              medel så att de kan gå vidare! De är inte intresserade. Vi måste
              ta fasta på det.
            </seg>
            <seg xml:id="i-e058a53407e6a8ce-0">
              Det leder till en fråga. Ska vi lämna de företag som gror och
              gryr och försöker utvecklas vind för våg? Ska de bli uppköpta
              av utländska riskkapitalister? Eller ska vi gå in med de möjligheter
              som staten har och satsa pengar och ta riskerna? Det har vi ju
              historiskt gjort när det gäller många av våra satsningar, inte
              minst inom vattenkraften och Aseas möjligheter att utveckla den.
            </seg>
          </u>
          <note xml:id="i-912a7a6d90faf960-0">
            Anf. 462 GUNNAR ANDRÉN (fp) replik:
          </note>
          <u who="kent_persson_3230c6" prev="cont" xml:id="i-ed1fdbbc682c16a7-1">
            <seg xml:id="i-ba89b3202e43f879-0">
              Herr talman! Jag instämmer i mycket av detta utom på den avgörande
              punkten. Jag tycker inte att staten och skattebetalarna ska vara
              den städgumma i grund och botten som de blir med den politik som
              Kent Persson och en del andra företräder. Det finns en stor risk
              för att kapitalisterna utnyttjar statens och skattebetalarnas
              medel genom att inte ta de verkliga risker som de borde göra.
            </seg>
          </u>
          <note type="speaker" xml:id="i-6e5e992892b6e346-0">
            Anf. 463 KENT PERSSON (v) replik:
          </note>
          <u who="kent_persson_3230c6" next="cont" xml:id="i-a9daaa40ea69e985-2">
            <seg xml:id="i-0a6e4ba96a479b75-0">
              Herr talman! Historiskt har vi sett ett väl fungerande framgångsrecept
              för Sverige. Det har varit en samverkan mellan staten och näringslivet.
              Där har staten varit den avgörande och den som har tagit de första
              stegen och de första riskerna ibland tillsammans med näringslivet
              och ibland ensamt. Det har varit en grundförutsättning för en
              lyckosam näringspolitik här i Sverige. Jag förstår inte varför
              vi inte ska fortsätta på den vägen. Riskkapitalisterna som jag
              pratar om säger: Nej, vi vill inte vara med. Vem ska då göra det?
              Där är du mig svaret skyldig, Gunnar Andrén.
            </seg>
          </u>
          <note xml:id="i-33d94df6d7ee7b27-0">
            Anf. 464 ANDREAS NORLÉN (m) replik:
          </note>
          <u who="kent_persson_3230c6" prev="cont" xml:id="i-ed1fdbbc682c16a7-2">
            <seg xml:id="i-0d136793eac72a94-0">
              Herr talman! Grundförutsättningarna för en framgångsrik näringspolitik
              vill jag påstå lades i Sverige på 1860-talet genom en stor mängd
              liberala reformer som gav oss frihandel, avskaffade skråväsendet
              och mycket annat. Det var det som skapade dynamik och det svenska
              ekonomiska undret som varade i 100 år.
            </seg>
            <seg xml:id="i-c430c7f5d2a0349c-0">
              Jag noterar att Kent Persson inte gillar att vi ska sälja statliga
              företag. Det är inte så förvånande. Men jag skulle vilja fråga
              Kent Persson varför det är just de företag som staten nu råkar
              äga som det är så viktigt att staten behåller. Det gäller Nordea,
              OMX, Vasakronan, Vin &amp; Sprit, Telia och SBAB. Varför är det just
              de här som är så avgörande för Sveriges ekonomiska framtid? Varför
              vill inte Kent Persson gå ut och köpa lite andra företag på börsen?
              Det finns väl de som är mycket mer spännande än Vasakronan, som
              bara äger hus? Det är inte speciellt dynamiskt och spännande.
              Det vore väl mycket roligare att köpa en massa aktier i Ericsson
              eller någonting annat! Nu kanske det dessutom är rätt tid att
              göra det med tanke på kursutvecklingen där.
            </seg>
          </u>
          <note type="speaker" xml:id="i-e31607b3dc0abf05-0">
            Anf. 465 KENT PERSSON (v) replik:
          </note>
          <u who="kent_persson_3230c6" next="cont" xml:id="i-a9daaa40ea69e985-3">
            <seg xml:id="i-4043fe5fe571be88-0">
              Herr talman! Marknaden fungerar inte på det sättet att staten
              kan gå ut och handla på börsen hur som helst. Det känner du säkert
              till, Andreas Norlén.
            </seg>
            <seg xml:id="i-25bc1b2100f9b5a2-0">
              När de statliga företagen säljs ut är de för alltid utförsålda.
              När man tittar på företagen och ser vad de genererar och har genererat
              i intäkter över åren ser man att det är betydande summor som har
              använts för den svenska välfärdens utveckling. Det tror jag att
              du håller med om.
            </seg>
            <seg xml:id="i-537b2b54246fefc5-0">
              Det är självklart att jag föredrar att bolagen behålls i statlig
              ägo. Det är ju viktigt ur många aspekter, dels när det gäller
              hur vi styr dem och hur vi kan använda dem för att utveckla välfärden,
              dels när det gäller våra spetsar i ny teknik och teknikutveckling.
              SBAB har varit betydande i att pressa bolåneräntorna historiskt.
              Givetvis är de det fortsättningsvis också. Och Nordea har vi en
              gång städat upp.
            </seg>
          </u>
          <note xml:id="i-88bd3469907df364-0">
            Anf. 466 ANDREAS NORLÉN (m) replik:
          </note>
          <u who="kent_persson_3230c6" prev="cont" xml:id="i-ed1fdbbc682c16a7-3">
            <seg xml:id="i-1be055136550d3e3-0">
              Herr talman! Nu kom Kent Persson med ett nytt argument för statliga
              företag, nämligen att de ska finansiera välfärden. Jag undrar
              om det är vänsterpolitik att tycka att man ska finansiera välfärden
              genom framgångsrika börsplaceringar. Det blir ju effekten om man
              säger att man ska ha statliga företag för att bekosta välfärden.
              Då är man beroende av avkastningen från dem för att säkra framtidens
              välfärd. Jag föredrar nog en skattefinansierad välfärd och en
              låg statsskuld, vilket vi får om vi säljer de statliga företagen,
              i stället för att ha en statsskuld och ha dem kvar.
            </seg>
          </u>
          <note type="speaker" xml:id="i-1af780d3af0fa3ad-0">
            Anf. 467 KENT PERSSON (v) replik:
          </note>
          <u who="kent_persson_3230c6" xml:id="i-8fbe81046e043031-2">
            <seg xml:id="i-362f4e5fe493a64a-0">
              Herr talman! Jag tror att vi ska vara försiktiga när vi talar
              om statsskuldens storlek och om en betydande nettoskuld. Sverige
              är ett av världens rikaste länder. Den statsskuld som många målar
              upp här är faktiskt obetydlig.
            </seg>
            <seg xml:id="i-c597730bcf6fce6c-0">
              När det gäller de statliga företagen är det oerhört viktigt att
              samhället äger viktig infrastruktur så att vi har ett Sverige
              där hela landet kan leva och där marknaden inte sätter gränser
              för vad som är möjligt eller inte möjligt.
            </seg>
          </u>
          <note type="speaker" xml:id="i-b52a45e7f33e56d1-0">
            Anf. 468 PER BOLUND (mp):
          </note>
          <u who="per_bolund_0a9708" next="cont" xml:id="i-62b8a8e2e74531a2-0">
            <seg xml:id="i-44ae06872b3f4c10-0">
              Herr talman! Jag vill använda min debattid till att debattera
              småföretagens villkor i Sverige. De åtgärder som regeringen har
              genomfört vänder sig inte främst till småföretagare utan gynnar
              i första hand de större företagen.
            </seg>
            <seg xml:id="i-4888befa418f760b-0">
              När det gäller arbetsgivaravgifterna den fråga som är i särklass
              viktigast är betyget underkänt. Det här skulle kunna vara min
              egen bedömning av regeringens första år vid makten. Men det är
              Företagarförbundet som säger det i sin utvärdering.
            </seg>
            <seg xml:id="i-81f247ab9867e558-0">
              Det är ett faktum att Sveriges småföretag är oerhört besvikna
              på den nya regeringens politik. För ett år sedan hade hela 90
              procent av småföretagarna förväntningar på att företagsklimatet
              skulle bli bättre med den nya regeringen. Många av dem röstade
              också på de borgerliga partierna för att de trodde att de skulle
              få en bättre företagspolitik.
            </seg>
            <seg xml:id="i-28cff4d19657d237-0">
              I dag uppger många företagare att företagsklimatet tvärtom har
              försämrats under den nya regeringen. Självfallet är de oerhört
              besvikna. De känner att de har slängt bort sin röst och att de
              inte får valuta för det förtroende de har gett till de borgerliga
              partierna.
            </seg>
            <seg xml:id="i-6705dd58daf80cb3-0">
              De svek som den borgerliga regeringen nu har travat upp över
              småföretagen i Sverige är många. Vi kan börja med arbetsgivaravgiften,
              som har varit uppe här i dag redan. På Miljöpartiets initiativ
              genomfördes under förra mandatperioden en generell sänkning av
              arbetsgivaravgiften för alla företag. Sänkningen togs nu bort
              helt utan förvarning av regeringen. Det var inget som man var
              ute med i valrörelsen och talade om, utan den togs som en överraskning
              för de flesta företag. Många företagare förväntade sig i stället
              sänkta arbetsgivaravgifter, men man fick en höjning av sina kostnader.
            </seg>
            <seg xml:id="i-519d0e0db00936af-0">
              Från Miljöpartiets sida anser vi att det här föll väl ut. Det
              var en reform som gav mer resurser till företagarna. De kunde
              utveckla sin verksamhet. Med de högre kostnader som de fick från
              den borgerliga regeringen blir det tvärtom. De har inte möjlighet
              att utveckla sin verksamhet på det sätt som de skulle vilja.
            </seg>
            <seg xml:id="i-e10a96fb7924bf4b-0">
              Vi föreslår att man i stället sätter ned arbetsgivaravgifterna
              med 10 procent upp till en lönesumma på 740 000 kronor. Det ger
              en total sänkning med 74 000 per år för de här företagen. För
              företag som Ericsson eller Volvo är det ingen stor summa, men
              för den enskilda företagsägaren kan det vara skillnaden mellan
              att gå med förlust eller med vinst. Reformen hade av den anledningen
              varit ett stort lyft för framför allt små företag. Regeringen
              säger nej till det.
            </seg>
            <seg xml:id="i-9831a168a93501c2-0">
              Vi kan nu gå över till den slopade arbetsgivaravgiften för soloföretagare.
              Vi vet att den första anställningen är ett av de svåraste hindren
              för nystartade företag för att växa till och utvecklas. Många
              vågar aldrig ta sig över tröskeln och börja anställa. På vårt
              initiativ fick soloföretagen en slopad arbetsgivaravgift när de
              anställde sin första medarbetare under förra mandatperioden. Men
              regeringen har tagit bort också den här reformen för de allra
              minsta företagen. Och inte nog med det i och med att man tog bort
              den på ett så abrupt och klumpigt sätt har man satt många småföretagare
              i kläm.
            </seg>
            <seg xml:id="i-b68acd424475c98e-0">
              Småföretagare anställde en person med löfte om nedsatta arbetsgivaravgifter.
              När regeringen sedan tar bort detta utan någon som helst övergångsperiod
              sitter man fast med en anställd. Det gör att man sitter kvar med
              kostnaden för den anställde, men man får inte det stöd som man
              blev utlovad. Det här är någonting som raserar företagens ekonomi
              och riskerar att försätta företag i konkurs.
            </seg>
            <seg xml:id="i-5f60d6e8f3301bdb-0">
              Vi i Miljöpartiet anser att detta är en otroligt konstig reform.
              Vi tycker att systemet ska återinföras och att man ska permanenta
              det i stället så att tröskeln för anställningar i de minsta företagen
              blir lägre. Men det säger regeringen nej till.
            </seg>
            <seg xml:id="i-98040c12f2a8e5af-0">
              Vi kan gå vidare med förmånsrätten. År 2004 trädde förmånsrättslagen
              i kraft. Lagen har gjort att bankerna kräver mycket högre säkerhet
              för att ge lån till små företag. Det har gjort att finansieringskostnaderna
              har ökat för små företag, framför allt i glesbygd och på landsbygd,
              och att amorteringstakten på lånen har blivit högre. Det är dokumenterat
              i många olika studier, bland annat nu senast av Institutet för
              tillväxtpolitiska studier.
            </seg>
            <seg xml:id="i-a60949849d478101-0">
              Före valet utlovade regeringspartierna att man skulle återställa
              förmånsrätten till 100 procent, precis som vi i Miljöpartiet gjorde.
              Men nu efter valet låter det helt annorlunda. Man har tillsatt
              en utredning med syfte att förstärka förmånsrätten, inte återställa
              den. Den här utredningen har också kommit med ett förslag där
              man höjer den något från 55 procent till 75 procent. Det är i
              och för sig ett positivt steg, men det är inte alls tillräckligt.
              Det är inte nog. Det är också ett tydligt svek från regeringen
              mot småföretagen här i landet.
            </seg>
            <seg xml:id="i-bc07257af6f925f6-0">
              Vi kan fortsätta med ett annat svek, företagarnas trygghetssystem
              som har tagits upp här förut. De borgerliga partierna pratade
              väldigt mycket om det före valet. Nu ett år efter valet har inte
              ens en utredning tillsatts i den här frågan. Ingenting har hänt
              över huvud taget. Det är en otroligt stor besvikelse för många
              företagare, inte minst för kvinnor som startar företag och som
              är beroende av att ha ett trygghetssystem att luta sig mot.
            </seg>
            <seg xml:id="i-cfca7e3124a28ad2-0">
              I den här långa listan av regeringens svek mot småföretagen måste
              också regelförenklingarna tas upp. Näringslivets regelnämnd har
              nu utvärderat regeringens första år vid makten. Man konstaterar
              att regeringen har haft alldeles för låg takt i regelförenklingsarbetet.
              Den höga svansföring som man hade före valet motsvaras inte av
              handling efter valet. Man sviker företagarna även på den här punkten.
            </seg>
            <seg xml:id="i-29ebdadc40bb956b-0">
              Ännu värre än bristen på konkreta förslag för att ta bort den
              regelbörda som redan finns är att man inte ens har gjort någonting
              åt de regler som kommer till nu. Näringslivets regelnämnd har
              utvärderat 150 förslag till nya eller ändrade företagsregler som
              den nya regeringen har kommit med. Det visar sig att 63 procent
              av de här reglerna innebär att företagen får en ökad regelbörda.
              Så inte nog med att man sviker företagen när det gäller att förenkla
              regelverket, man ökar tvärtom bördan. Det precis tvärtom mot vad
              man har utlovat i valet. Regelbördan beräknas redan i dag kosta
              företagen mellan 60 och 70 miljarder kronor per år i Sverige,
              och den kostnaden ökar nu regeringen.
            </seg>
            <seg xml:id="i-822e5906e7bfdf9c-0">
              Eftersom vi i Miljöpartiet gjorde upp med de borgerliga partierna
              redan under den förra mandatperioden om målet på 25 procent är
              vi extra besvikna över att det är så lite leverans från den borgerliga
              regeringen. Vi hade redan tidigare gjort många mätningar. Det
              fanns ett dukat bord att börja från, men man har inte gjort tillräckligt
              mycket.
            </seg>
          </u>
          <note xml:id="i-f7009f27ea899e81-0">
            Anf. 469 ANDREAS NORLÉN (m) replik:
          </note>
          <u who="per_bolund_0a9708" prev="cont" xml:id="i-f769cff5c148cfbb-0">
            <seg xml:id="i-9b1f7a053f09a355-0">
              Herr talman! Jag vet inte vilka företagare som Per Bolund har
              pratat med, men jag har pratat med en hel del själv. Jag kan försäkra
              att de har varit väldigt nöjda och tacksamma för regeringens många
              förslag. Om man radar upp alla de förändringar och förbättringar
              som vi har gjort för stora och små företag på overheadbilder fyller
              de faktiskt fem sex overheadbilder utan att man skriver speciellt
              stort.
            </seg>
            <seg xml:id="i-a4f3b8a431091025-0">
              Den här förändringen av arbetsgivaravgiften där man kunde undanta
              3 550 kronor i månaden var en synnerligen trubbig reform som kostade
              mellan 6 och 7 miljarder. Den gynnade alla företag lika, från
              Volvo ned till de allra minsta företagen. Det gav förvisso företagen
              mer resurser. Det har Per Bolund rätt i. Men gav det några nya
              jobb? Regeringen har i stället mycket målinriktat satsat på åtgärder
              som träffsäkert ger nya jobb. Det har man gjort genom att sänka
              arbetsgivaravgifterna på ett spetsigt sätt för just de branscher
              där man kan förvänta sig den största jobbtillväxten. Har Per Bolund
              något emot det?
            </seg>
          </u>
          <note type="speaker" xml:id="i-24a803bb48f42776-0">
            Anf. 470 PER BOLUND (mp) replik:
          </note>
          <u who="per_bolund_0a9708" next="cont" xml:id="i-62b8a8e2e74531a2-1">
            <seg xml:id="i-eed2d35e8c629ed5-0">
              Herr talman! Ja, vi tycker att det är ett otroligt farligt sätt
              att hantera den här frågan på. Vi börjar redan nu få rapporter
              i medierna om att det finns enormt många gränsdragningsproblem
              när det gäller vilka branscher som ska få de här sänkningarna
              av arbetsgivaravgifterna och vilka som inte ska få det. Regeringen
              har skapat en snårskog som man kommer att få leva med under hela
              den här mandatperioden. Jag förutspår att ni kommer att få enormt
              stora problem med att hålla isär vilka företag som ska ha det
              och vilka som inte ska ha det. Problemet är också att företagen
              själva inte vet det, utan det får man reda på först i efterhand.
              De har trott att de ska få en sänkning av arbetsgivaravgiften
              och så visar det sig att de inte får det för att de tillhör fel
              bransch eller för att de inte är hemma hos människor och utför
              tjänster utan jobbar i lokaler och så vidare.
            </seg>
            <seg xml:id="i-d5fedcc7a755590c-0">
              Vi tycker att vårt förslag är väldigt träffsäkert. Det innebär
              att man sänker den upp till en viss lönesumma. Det gör att det
              är de små företagen som tjänar på reformen. De stora företagen
              i Sverige tjänar inte särskilt mycket på det, men de är också
              väldigt få. Den stora andelen företag i Sverige är småföretag,
              och det är de som också tjänar på reformen.
            </seg>
          </u>
          <note xml:id="i-20e585fae3c8b693-0">
            Anf. 471 ANDREAS NORLÉN (m) replik:
          </note>
          <u who="per_bolund_0a9708" prev="cont" xml:id="i-f769cff5c148cfbb-1">
            <seg xml:id="i-d0d83b27a7831473-0">
              Herr talman! Om Per Bolund sköter sin politik ska vi nog kunna
              reda ut vår när det gäller de här gränsdragningsfrågorna. Jag
              tvivlar inte på att regeringen kommer att lägga fram ett klokt
              och genomarbetat förslag i den delen.
            </seg>
            <seg xml:id="i-b025da12e2fe5d10-0">
              Per Bolund tog också upp regelkrånglet. Jag undrar om Per Bolund
              har sett de listor på regelförenklingsförslag som är på väg nu.
              Vi går systematiskt igenom det departement för departement och
              myndighet för myndighet. De levererar in lista på lista med olika
              regelförenklingsförslag. Jag tvivlar inte på att dessa 25 procent
              kommer att vara uppnådda med råge när mandatperioden är slut.
            </seg>
          </u>
          <note type="speaker" xml:id="i-c5f45dfc2fd38d38-0">
            Anf. 472 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-0">
            <seg xml:id="i-88e8ac3aa2b72835-0">
              Herr talman! Jag har inte gett upp hoppet. Jag hoppas fortfarande
              att det kommer nya förslag. Men man kan konstatera att det första
              året har varit ett förlorat år när det gäller regelförenklingar.
              Det har kommit otroligt få trots att vi ändå hade satt i gång
              arbetet i ganska god fart. Det finns mycket kvar för regeringen
              att bevisa när det gäller både regelförenklingar och andra företagsfrågor.
            </seg>
            <seg xml:id="i-5fd883fa6973f01f-0">
              Företrädare för de borgerliga partierna frågar sig varför man
              inte får bättre opinionssiffror än man får nu, men jag tycker
              inte att det är konstigt alls. När man lovar väldigt mycket före
              valet och sedan levererar väldigt lite när det gäller till exempel
              småföretagen ska man inte vara förvånad över att opinionssiffrorna
              viker.
            </seg>
          </u>
          <note type="speaker" xml:id="i-598bf828cd3f2287-0">
            Anf. 473 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-8939eed1cd1fa006-0">
            <seg xml:id="i-531d6886b42440bc-0">
              Herr talman! Det är intressant att stå här i kammaren och lyssna
              på Miljöpartiet som säger att man vill sänka kostnaderna för Volvo
              samtidigt som man vill höja dem för exempelvis den ekologiska
              restaurangen. I SHR:s branschtidning skriver man att den sänkning
              av arbetsgivaravgiften som vi gör nu kanske är den största reform
              som har gjorts under modern tid. Nio av tio företagare inom restaurangbranschen
              säger att man kommer att anställa människor. Går det att få en
              träffsäkrare politik än så?
            </seg>
            <seg xml:id="i-ecc324f5d03c3815-0">
              Det är också lite märkligt att delar av den här politiken faktiskt
              är en idé som Miljöpartiet tidigare har förespråkat. Man ska sänka
              kostnaderna på arbete så att man kan anställa människor i stället
              för maskiner. Jag skulle gärna vilja ha svar på varför ni vill
              sänka kostnaderna för Volvo och öka dem för den gröna restauratören.
            </seg>
          </u>
          <note type="speaker" xml:id="i-52e70cb0e33fd820-0">
            Anf. 474 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-1">
            <seg xml:id="i-e5fa4aa4ff53f716-0">
              Herr talman! Vi tycker att det viktiga är att man sänker kostnaden
              specifikt för de små företagen som har svårt att klara sig. En
              sänkning på 74 000 kronor för Volvo är i och för sig pengar som
              inte gör så stor skillnad för dem, men samtidigt är det en väldigt
              liten förlust. Man kan jämföra det med den stora massan av företag
              som ändå får de här 74 000 kronorna. För dem betyder det väldigt
              mycket.
            </seg>
            <seg xml:id="i-4204887cc51b7e65-0">
              Företagarorganisationerna själva förespråkar att man ska göra
              generella sänkningar av arbetsgivaravgiften. De tycker inte att
              det är någon bra idé att man särskiljer mellan olika företag där
              man politiskt försöker peka ut vilka företag som ska få subventioner
              och stöd. De tycker att det är bättre att göra det generellt.
              Låt marknaden själv avgöra vilka branscher som ska utvecklas och
              vilka företag det ska gå bra för och vilka som det ska gå dåligt
              för! Varför ska regeringen peka ut vilka företag man ska gynna
              och vilka man inte ska gynna? En generell sänkning är det klart
              enklaste och renaste systemet. Det är också det som är klart mest
              överskådligt för företagarna. Det är därför de också efterfrågar
              den reformen.
            </seg>
          </u>
          <note type="speaker" xml:id="i-e18d11edf3c6a4a0-0">
            Anf. 475 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-8939eed1cd1fa006-1">
            <seg xml:id="i-0702db4b128e0ca3-0">
              Herr talman! Men det är samtidigt en reform som faktiskt inte
              ger några nya jobb. Därför är den i princip bortkastad. De näringar
              som har en väldigt stor andel lönekostnader har också svårt att
              anställa om lönekostnaderna blir höga. Där har vi servicebranschen
              som har jättestora problem i dag. Volvo har inte problemet med
              att lönekostnaderna drar i väg. Det är helt andra saker som spelar
              in där. Det är därför jag blir lite förundrad över Miljöpartiets
              vändning i den här frågan. Ni har tidigare förespråkat att branscher
              som har intensiva personalkostnader skulle vara föremål för detta.
            </seg>
          </u>
          <note type="speaker" xml:id="i-5774592cf73b81e6-0">
            Anf. 476 PER BOLUND (mp) replik:
          </note>
          <u who="per_bolund_0a9708" next="cont" xml:id="i-62b8a8e2e74531a2-2">
            <seg xml:id="i-f6007b84cd7f53db-0">
              Herr talman! Jag tror att det problem som regeringen har är att
              man har tittat väldigt mycket på ekonomisk teori och baserat sitt
              förslag helt och hållet på det utan att lyfta upp näsan och titta
              lite grann på verkligheten. Hur möjligt är det att genomföra den
              här teorin i praktiken? Nu får man enormt stora gränsdragningsproblem
              mellan olika branscher. Vilka företag ska ha en sänkning och vilka
              ska inte ha det? Vi hörde om exemplet här att hotellbranschen
              får en höjning medan restaurangbranschen får en sänkning. Är det
              rimligt att göra sådana gränsdragningar? Vi tycker att det är
              fullständigt orimligt. Det kommer att skapa väldigt många problem,
              både för regeringen och för företagarna i Sverige.
            </seg>
          </u>
          <note xml:id="i-78078bcf9b7db696-0">
            Anf. 477 GUNNAR ANDRÉN (fp) replik:
          </note>
          <u who="per_bolund_0a9708" prev="cont" xml:id="i-f769cff5c148cfbb-2">
            <seg xml:id="i-56f78323024e6582-0">
              Herr talman! Jag vill gärna ge Miljöpartiet ett erkännande för
              att man har fört en mycket småföretagsvänlig politik och drivit
              Socialdemokraterna i god riktning där.
            </seg>
            <seg xml:id="i-9503db0aa1bf4adf-0">
              Men på en punkt måste jag ändå få rätta till historieskrivningen,
              och det gäller frågan om borttagandet av den tillfälliga sänkningen
              av arbetsgivaravgiften. Thomas Östros skrev ett stort antal artiklar
              mot detta, så alla landets småföretagare måste alltså ha undvikit
              att läsa detta före valet. Det kan inte ha varit okänt. Det stod
              också i Bankerydsöverenskommelsen. Det var icke okänt. Jag ville
              bara rätta det. Det var en känd politik.
            </seg>
          </u>
          <note type="speaker" xml:id="i-5def0b0c0f492456-0">
            Anf. 478 PER BOLUND (mp) replik:
          </note>
          <u who="per_bolund_0a9708" next="cont" xml:id="i-62b8a8e2e74531a2-3">
            <seg xml:id="i-bc3b5760d9d592a7-0">
              Herr talman! Trots det hör ändå många småföretagare av sig till
              oss och blir väldigt överraskade över att de fick höjda kostnader.
              Företagarna, som röstade på partier som de trodde skulle ge dem
              sänkta kostnader som skulle ge fördelar i företagsklimatet, upplever
              nu att de har fått höjda kostnader och att de har fått större
              problem att klara sin ekonomi än vad de hade tidigare. De känner
              sig grundlurade.
            </seg>
            <seg xml:id="i-741c74478ec62806-0">
              Det är väldigt många företag som hör av sig till oss och säger:
              Alliansen var ute före valet och lovade att det skulle bli så
              bra för företagarna och för oss småföretag.
            </seg>
            <seg xml:id="i-77a39386a89e259e-0">
              Och nu står de där med summan av politiken och tycker att det
              de har fått inte ens är i närheten av det som utlovades före valet.
              På det sättet är det ju ändå uppenbart att företagen inte var
              beredda på den här chockhöjningen av arbetsgivaravgifterna som
              regeringspartierna har genomfört.
            </seg>
          </u>
          <note xml:id="i-1cda0720d4b0a259-0">
            Anf. 479 GUNNAR ANDRÉN (fp) replik:
          </note>
          <u who="per_bolund_0a9708" prev="cont" xml:id="i-f769cff5c148cfbb-3">
            <seg xml:id="i-60598e6f9b6a2de8-0">
              Herr talman! Chockhöjning var väl att ta i.
            </seg>
            <seg xml:id="i-5a5cca3ce84dadf9-0">
              Jag tycker att det var synd att de inte trodde på Thomas Östros
              eller läste vad han skrev där, för det framgick väldigt tydligt
              där. Men det kan också vara så att man hade värderat detta så
              att man skulle få väldigt kraftiga skattesänkningar och köpkraftsökningar
              totalt sett.
            </seg>
            <seg xml:id="i-cb8d2f3a847ac66e-0">
              Vi ser nedgången i antalet konkurser. Den måste ju ha någon orsak.
              Kan Per Bolund fundera på vad det kan bero på att nedgången av
              antalet konkurser har fortsatt? Det var lågt tidigare, men det
              har sjunkit ännu mera. Vad kan det bero på att det nästan inte
              finns några konkurser bland småföretag för närvarande?
            </seg>
          </u>
          <note type="speaker" xml:id="i-c7eab549431c59fb-0">
            Anf. 480 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-2">
            <seg xml:id="i-70f4e13a05a22a97-0">
              Herr talman! Det kan inte vara obekant för Gunnar Andrén att
              vi är inne i en högkonjunktur just nu. Den gäller inte bara Sverige,
              utan den gäller brett i hela västvärlden. Att det inte skulle
              ha någon påverkan på antalet konkurser i företagen är en intressant
              ekonomisk teori. Självklart är det ju så att det beror på att
              vi har en god ekonomisk konjunktur, och delvis var den tidigare
              regeringen med vårt stöd med om att medverka till att den här
              konjunkturen är så stabil som den är.
            </seg>
          </u>
          <note type="speaker" xml:id="i-39d06fb12d9bbda0-0">
            Anf. 481 MARGARETA CEDERFELT (m):
          </note>
          <u who="unknown" xml:id="i-b29f8527a7864ace-54">
            <seg xml:id="i-e38514f99c4909bb-0">
              Herr talman! Jag vill ta upp en fråga som jag tycker är oerhört
              angelägen och som också gläder mig när det gäller regeringens
              politik. Såvitt jag kan förstå finns det bara en möjlighet här,
              och det är att utvecklingen går framåt. Frågan handlar om uppfinningar,
              innovationer och närmare bestämt kvinnors uppfinningar.
            </seg>
            <seg xml:id="i-5eee33e73a696347-0">
              En del av er kanske undrar varför jag tar upp den här frågan.
              Det är för att den är så oerhört angelägen, och den hänger ytterst
              ihop med den näringslivspolitik som bedrivs. Där gläder det mig
              nu att alliansen tydligt fokuserar på kvinnor och kvinnors företagande
              och också gör det möjligt.
            </seg>
            <seg xml:id="i-f6c2a277a4431614-0">
              Jag går tillbaka till uppfinningar. Innovationer, säger en del.
              En innovation är de facto en uppfinning som har nått marknaden,
              som finns ute och är kommersialiserad. Därmed är vi tillbaka till
              uppfinningar.
            </seg>
            <seg xml:id="i-9e7f839a61229ce3-0">
              Kvinnor svarar i dagens Sverige för 79 procent av alla patent
              som tas i Sverige. 7 procent det är oerhört lite. Går vi tillbaka
              till 90-talet ser vi att utvecklingen inte har varit så omfattande.
              Då svarade kvinnor för ungefär 56 procent av alla patent som togs.
              Här finns alltså en stor potential.
            </seg>
            <seg xml:id="i-b5b338e3c6595bef-0">
              Utvecklingen av uppfinningar görs inom det område där vi är verksamma
              det gäller för kvinnor såväl som för män och där man ser möjligheter
              till utveckling och till förbättringar. Och var arbetar kvinnor?
              Jo, inom den offentliga sektorn, där det på grund av låsta positioner
              inte har funnits möjligheter till utveckling och uppfinningar.
            </seg>
            <seg xml:id="i-24f4537d5ec3f30f-0">
              Jag tror att det med den nya politik som bedrivs nu blir andra
              möjligheter, men självklart behövs ytterligare åtgärder för att
              kvinnor faktiskt ska göra fler uppfinningar.
            </seg>
            <seg xml:id="i-6f1a552a6ffc54d8-0">
              En del av detta handlar om strukturerna, och här gläder det mig
              att se att alliansen har lagt fram förslag kring innovationssystem
              och att se till helheten i stället för att bara plocka ut ett
              moment, till exempel endast tala om patentfrågor, endast tala
              om bidrag för att starta företag eller tala om upphandling, att
              faktiskt se på innovationer som ett system. Det är där jag tror
              att frågan hör hemma.
            </seg>
            <seg xml:id="i-897295411aef7a1a-0">
              Målet att nå upp till att 40 procent av alla nyföretagare ska
              vara kvinnor tror jag är möjligt genom just satsningar på innovationer.
              Här kommer återigen det jag talade om fram, nämligen förebilder
              att kunna identifiera sig med.
            </seg>
            <seg xml:id="i-03d56ed5f287544a-0">
              Hur ser det ut för kvinnor? Är det någon av er som sitter här
              som kan namnge en kvinnlig uppfinnare?
            </seg>
            <seg xml:id="i-737064b164a96b96-0">
              Jag var i kontakt med Medicinhistoriska museet innan det stängde
              och frågade om man hade några exempel på kvinnliga uppfinnare.
              Svaret jag fick var tystnad. Det fanns ingen. Möjligen kunde det
              finnas uppfinningar som var gjorda av en kvinnlig läkare på 30-talet,
              Karolina Widerström. Hon hade kommit på att fötterna har olika
              utseende och att det därför borde vara olika läster i skorna.
            </seg>
            <seg xml:id="i-6a6f6bef128a9c81-0">
              Jag gjorde också ett besök på museet, och visst fanns det uppfinningar
              gjorda av kvinnor, men det fanns ju ingen upphovsperson till dem.
              Det handlade till exempel om barnbördsrummet, där barnmorskors
              uppfinningar fanns presenterade, men barnmorskorna stod det inte
              ett ord om.
            </seg>
            <seg xml:id="i-6cac438c29c1f84e-0">
              Jag har även besökt Tekniska museet för att se hur det ser ut
              där, och det var glädjande. Där finns det en ny utställning med
              ungefär 30 uppfinningar gjorda av kvinnor. Men om man då tänker
              att det är på hela stora Tekniska museet så försvinner uppfinningarna
              i mängden. De blir som en droppe i havet.
            </seg>
            <seg xml:id="i-f7293ce69974779c-0">
              Det är här som det är så viktigt med förebilderna, som jag nämnde,
              och med innovationssystemen. Men det är förstås också viktigt
              att bilda nätverk, och här skulle jag vilja säga att Uppfinnareföreningen
              har gjort mycket med sitt kvinnliga nätverk, Quis, och mentorringar
              där kvinnor deltar och stöder varandra.
            </seg>
            <seg xml:id="i-9face122503e1a09-0">
              Och jag tror att mycket mer kan göras, till exempel det som alliansen
              pratar om i utbildningsfrågor. Jag ser fram emot när frågan om
              uppfinningar och entreprenörskap också blir ett naturligt inslag
              i de utbildningar där kvinnor traditionellt befinner sig jag tänker
              på sjuksköterskeutbildningar och utbildningar till sjukgymnast
              men också utbildningar till lärare därför att då finns det en
              möjlighet att få in ett tänkande från början som handlar om att
              utveckla verksamhet och göra uppfinningar.
            </seg>
            <seg xml:id="i-cc6cf730cf0a3ef3-0">
              När jag pratar med uppfinnare får jag ofta höra att det är kul,
              det är skoj och det leder till utveckling, inte bara i plånboken
              utan också rent psykiskt, att göra uppfinningar. Med tanke på
              de sjuktal som finns inom de verksamheter där kvinnor finns ser
              jag fram emot fler uppfinningar, för då kan också kvinnors hälsa
              bli bättre det är jag helt övertygad om.
            </seg>
          </u>
          <note type="speaker" xml:id="i-fb9abcc675d6a123-0">
            Anf. 482 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-3">
            <seg xml:id="i-4b9618b458d93d35-0">
              Herr talman! Här hör vi att regeringen ska satsa på innovationer
              och ny teknik. Det är ju en väldigt bjärt kontrast till de satsningar
              som regeringen har gjort. Det man har satsat på är ju tvärtom
              att sänka kostnaderna för tjänsteföretag i ganska basala tjänster
              som till exempel städning och restaurangtjänster. Det är inte
              satsningar på högteknologi och spetskompetens som det handlar
              om där, utan det är verkligen grundläggande tjänster som inte
              egentligen, tror jag, för fram Sverige som tekniknation eller
              leder till fler innovationer i samhället.
            </seg>
            <seg xml:id="i-fbf4334c0c13bad2-0">
              Vi gör från Miljöpartiets sida en mycket bättre satsning i vår
              budgetmotion, som vi tycker att regeringen borde satsa på i stället.
              Den innebär att man gör en sänkning av kostnaderna för just forskningsintensiva
              företag som arbetar med att få innovationer till att bli hållbara
              affärslösningar. Det är en satsning på det som inom EU kallas
              för Young Innovative Companies, som har en hög andel av omsättningen
              i forskningen och som har mindre än 50 anställda. Där kan man
              verkligen få en effekt när det gäller att få ut innovationer och
              få dem att bli kommersiellt gångbara.
            </seg>
          </u>
          <note type="speaker" xml:id="i-20ef4f7b5a761ee7-0">
            Anf. 483 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-55">
            <seg xml:id="i-66220cd4add4c21f-0">
              Herr talman! Per Bolund tar upp en fråga som är viktig, nämligen
              frågan: Vad är en uppfinning?
            </seg>
            <seg xml:id="i-59cb4292406f2b7d-0">
              Per Bolund faller i den fälla som många hamnar i, nämligen att
              endast se uppfinningar som högteknologi och mycket avancerad forskning.
              Det är en del, men det finns också vardagsnära utveckling där
              det också finns uppfinningar. Det var precis detta jag nämnde:
              Vad är en uppfinning? Karolina Widerström och hennes skoläster
              är ett exempel, och ett annat är barnbördsrummet där barnmorskorna
              har åstadkommit utvecklingen.
            </seg>
            <seg xml:id="i-8a7204bb019413f1-0">
              Det är det här jag vill se, nämligen helhetspaketet: att uppskatta
              och uppmuntra de uppfinningar och utvecklingar som kvinnor åstadkommer.
              Om kvinnor kan utveckla till exempel hälso- och sjukvården och
              gör uppfinningar kan det bli ett bättre omhändertagande av patienter
              och en bättre arbetsmiljö.
            </seg>
            <seg xml:id="i-c8d9efa0dbe5a9d6-0">
              Det kan handla om spjutspetsteknologi, men det kan också handla
              om vardagsnära uppfinningar. Jag ser fram emot att också de kan
              utvecklas med hjälp och stöd av de satsningar som görs på innovationssystem.
            </seg>
          </u>
          <note type="speaker" xml:id="i-11dd4905341247db-0">
            Anf. 484 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-4">
            <seg xml:id="i-332da93c7eca6c44-0">
              Herr talman! Nu gör Margareta Cederfelt mig förvirrad. Menar
              hon att en ny maträtt på restaurang är en innovation som ska stödjas?
              Det är just det som regeringen satsar på. Man satsar på restaurangbranschen
              och på städbranschen. Dessa är inte direkt kända för att vara
              innovationsdrivna och sådana som utvecklar svensk spetskompetens
              i samhället. Jag tror inte heller att det är de branscherna som
              gör att Sverige globalt får en bättre konkurrenskraft. Det man
              borde satsa på är det som baseras på den forskning som svenska
              universitet och högskolor tar fram.
            </seg>
          </u>
          <note type="speaker" xml:id="i-8565b6df2716306b-0">
            Anf. 485 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-56">
            <seg xml:id="i-8fb7f43adf69636b-0">
              Herr talman! Återigen: Per Bolund gör precis samma misstag som
              många andra. Besök Tekniska museet och titta på den utställning
              som där finns om kvinnors uppfinningar. Där finns spjutspetsteknologi,
              men där finns också de vardagsnära uppfinningarna. En produkt
              som jag kan nämna och som är en storsäljare den finns i USA och
              i Japan är utvecklad i Sverige. Det handlar om en spruta för nässköljningar.
              Den kan framstå som en väldigt enkel och helt onödig produkt.
              Den är utvecklad av en sjuksköterska, och det finns patent på
              den.
            </seg>
          </u>
          <note type="speaker" xml:id="i-4bc4e5d75047a101-0">
            Anf. 486 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-15">
            <seg xml:id="i-0874a00f5342087d-0">
              Herr talman! Jag skulle vilja börja med att nämna Birgitta Folcker-Sundell,
              en kvinnlig uppfinnare som gjort kylelement, sådana som man kyler
              mat med. Detta bara för att namnge någon.
            </seg>
            <seg xml:id="i-6407a5f5676bbfe0-0">
              Något som också handlar om kvinnors företagande, och även om
              kvinnliga uppfinnare, gäller tryggheten och att våga ta steget.
              I det perspektivet skulle jag vilja ställa en fråga till Margareta
              Cederfelt. Om nu regeringen satsar så mycket på kvinnligt företagande
              och kvinnliga uppfinnare som Margareta påstår undrar jag hur det
              kan komma sig att man inte tillsätter en ny utredning om trygghet
              för småföretagare i vardagen.
            </seg>
            <seg xml:id="i-ee3351b8468f1606-0">
              Om många kvinnor ska våga starta och driva företag eller vara
              uppfinnare tror jag att de också vill ha möjlighet till föräldraförsäkring.
              Det skulle vara intressant att höra om Margareta Cederfelt är
              beredd att arbeta för trygghet för småföretagare.
            </seg>
          </u>
          <note type="speaker" xml:id="i-991c386c3722f277-0">
            Anf. 487 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-57">
            <seg xml:id="i-6816b4dd35e58451-0">
              Herr talman! Ja, jag tror att kvinnor vågar om de ges fler möjligheter.
              Det är här som regeringens politik med innovationssystemen kommer
              in. Det handlar om möjligheter till finansiering och rådgivning,
              om att bli tagen på allvar och om att hitta nätverk. Här tycker
              jag att regeringens politik fokuserar på mycket som är viktigt.
            </seg>
            <seg xml:id="i-fe35234cca3d9268-0">
              Som jag sade inledningsvis finns det bara en möjlighet och det
              är utveckling. Kvinnor har i dag mellan 7 och 9 procent av alla
              patent som tas i Sverige. Här finns alltså mycket att göra. Jag
              ska inte ta upp varför den tidigare regeringen inte gjort något,
              utan jag säger: Här finns många möjligheter, och dem tar regeringen
              nu fasta på.
            </seg>
          </u>
          <note type="speaker" xml:id="i-b0ff27f8b7eb24f6-0">
            Anf. 488 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-16">
            <seg xml:id="i-3e14ef8e0cc86cd1-0">
              Herr talman! Jag kan konstatera att Margareta Cederfelt inte
              svarar på frågan om trygghet för småföretagare och uppfinnare.
              Den spelar roll när man ska göra sina val i livet. Jag tror mycket
              väl att kvinnor både kan och vågar, och det gör de också, men
              det handlar även om att få trygghet i vardagen vad gäller föräldraförsäkring,
              sjukförsäkring och ifall det händer något med företaget.
            </seg>
            <seg xml:id="i-8e6b2568c6100a19-0">
              Är man från regeringens sida beredd att gå vidare med frågan
              om trygghetssystem för småföretagare och kvinnliga företagare?
            </seg>
          </u>
          <note type="speaker" xml:id="i-e52b4584e4f079df-0">
            Anf. 489 MARGARETA CEDERFELT (m) replik:
          </note>
          <u who="unknown" xml:id="i-b29f8527a7864ace-58">
            <seg xml:id="i-cca1e73d45f34c8c-0">
              Herr talman! Jag talar nu om uppfinningar från den första lilla
              idén. Det finns oerhört mycket intressant att göra. Jag håller
              mig kvar vid detta. Jag ska inte nu tala om den fortsatta nivån
              i trygghetssystemet, utan jag talar om patenten.
            </seg>
            <seg xml:id="i-9f2efb0ae4925cf3-0">
              Genom att till exempel få Europapatent som gör det möjligt att
              täcka ett större område och få rådgivare som inte bara ser till
              de stora uppfinningarna utan också kan se till det lilla och tänka
              sig in i detta kan man göra mycket mera.
            </seg>
          </u>
          <note type="speaker" xml:id="i-1a835d8dc2d78c2a-0">
            Anf. 490 JAN ANDERSSON (c):
          </note>
          <u who="jan_andersson_a74953" xml:id="i-abe050c5b8b9af3c-0">
            <seg xml:id="i-6f6a3a7bcdc3681c-0">
              Herr talman! Vi har i ganska exakt ett år haft en alliansregering.
              Från många jag träffar får jag reaktionen: Vad? Är det bara ett
              år? Jag tror att den reaktionen bottnar i att man ser att alliansregeringen
              har levererat. Den har levererat riktigt mycket under det gångna
              året.
            </seg>
            <seg xml:id="i-1461609893c5136e-0">
              Det är ingen tvekan om att jobben stod i fokus under valrörelsen.
              Det är heller ingen tvekan om att alliansen levererat när det
              gäller just jobbfrågan. Som alla vet hänger jobben och hur många
              vi har i arbete intimt samman med näringslivsfrågorna, som i sin
              tur hänger samman med hur vi klarar vår gemensamma välfärd. Fler
              i arbete ger ökade resurser för att finansiera den gemensamma
              välfärden.
            </seg>
            <seg xml:id="i-6bc082989b06af1c-0">
              Om man då tittar på vad alliansregeringen gjort eller är i färd
              med att göra ser man att listan är lång. Jag ska ge några exempel.
            </seg>
            <seg xml:id="i-f1180b7340ed01e7-0">
              Vi har jobbskatteavdraget som gör att det lönar sig bättre att
              arbeta. Vi har nystartsjobben som gör att grupper som haft svårt
              att ta sig in på arbetsmarknaden fått det betydligt lättare att
              ta sig in och få jobb. Vi har sänkt arbetsgivaravgifter i tjänstesektorn,
              vilket tidigare debatterats i dag. Vi öppnar upp för konkurrens
              inom verksamheter som tidigare inte varit konkurrensutsatta. Vi
              slopar medfinansieringen i sjukförsäkringen. Vi slopar förmögenhetsskatten.
              Vi gör förbättringar i företagsinteckningarna. Vi fördubblar beloppet
              för mikrolån. Vi har ett rejält paket för kvinnors företagande.
              Vi gör det lättare att få F-skattsedel. Vi har på gång ett handlingsprogram
              för att stärka utvecklingskraften på landsbygden. Inte minst har
              vi också ett omfattande arbete med regelförenklingar som vi håller
              på att arbeta med på bredden.
            </seg>
            <seg xml:id="i-d7a182f242d69a74-0">
              Allt detta gör att företag känner sig trygga i att anställa ytterligare
              folk. Vi har ett ökande nyföretagande, och vi har fler människor
              i arbete. Jag är övertygad om att med den start som alliansregeringen
              gjort kommer vi även fortsatt att ha en god utveckling både när
              det gäller näringslivsfrågorna och att få fler människor i arbete.
            </seg>
          </u>
          <note type="speaker" xml:id="i-f64edd92149e2f7b-0">
            Anf. 491 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-5">
            <seg xml:id="i-2d2de2703a939de7-0">
              Herr talman! Det talades tidigare i debatten lite grann om träffsäkra
              förslag, hur mycket man får ut av de satsningar som görs från
              regeringens sida. Då är frågan om förmögenhetsskatten intressant.
              Anser Jan Andersson att förmögenhetsskattereformen är en träffsäker
              reform, att man genom att sänka förmögenhetsskatten fått ut mesta
              möjliga för de skattekronor man förlorat till exempel i form av
              investeringar i företag?
            </seg>
            <seg xml:id="i-b51dce780f4c52c3-0">
              Min fråga föranleds av en utredning som Biotech Sweden gjort.
              Det är en branschorganisation för bioteknikbranschen, en mycket
              kunskapstung bransch. Där säger 60 procent av företagarna att
              de inte märkt någon som helst lättnad när det gäller investeringar
              på grund av att förmögenhetsskatten sänkts. En stor del av de
              övriga 40 procenten känner inte av någon förändring över huvud
              taget. Endast en liten andel av företagen upplever en förbättring
              när det gäller möjligheten att få investeringspengar.
            </seg>
            <seg xml:id="i-41e00a978a0c4c0c-0">
              Hur träffsäker är förmögenhetsskattesänkningen som reform för
              näringslivet?
            </seg>
          </u>
          <note type="speaker" xml:id="i-14730bc542e5dcc0-0">
            Anf. 492 JAN ANDERSSON (c) replik:
          </note>
          <u who="jan_andersson_a74953" xml:id="i-abe050c5b8b9af3c-1">
            <seg xml:id="i-0e10e6f60e062771-0">
              Herr talman! Jag vet att förmögenhetsskatten tidigare varit väldigt
              träffsäker när det gällt att driva kapital ut ur landet. Där har
              träffsäkerheten varit mycket stor. Den har däremot haft dålig
              träffsäkerhet i så måtto att den varit ganska lätt att undvika
              för dem som haft tillräckligt mycket pengar för att köpa konsulttjänster
              och rejäl hjälp just för att undvika förmögenhetsskatten. Det
              har alltså funnits en träffsäkerhet vad gällt att föra pengar
              ut ur landet.
            </seg>
          </u>
          <note type="speaker" xml:id="i-fd8ee242ff29210d-0">
            Anf. 493 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-6">
            <seg xml:id="i-7320a3385149fc75-0">
              Herr talman! Jag vill först hålla med om att förmögenhetsskatten
              hade stora brister. Det är inget snack om den saken. Jag tycker
              också att det finns fördelar med att ta bort den. Men det jag
              har problem med är att regeringspartierna nu utmålar detta som
              en företagsvänlig politik för att öka investeringsviljan i företagen,
              för där är den extremt oträffsäker.
            </seg>
            <seg xml:id="i-1748992718c4c1a2-0">
              De undersökningar som har gjorts, till exempel av Biotech Sweden,
              visar att det är en väldigt liten andel av företagen som upplever
              att de har fått mer kapital till investeringar på grund av den
              sänkta förmögenhetsskatten. Det kan finnas många skäl att ta bort
              skatten, men inte att det kan finansiera nya företag.
            </seg>
          </u>
          <note type="speaker" xml:id="i-26916d5c89ccabdf-0">
            Anf. 494 JAN ANDERSSON (c) replik:
          </note>
          <u who="jan_andersson_a74953" xml:id="i-abe050c5b8b9af3c-2">
            <seg xml:id="i-7f99f77175c0e8bf-0">
              Herr talman! Jag har under den här allmänpolitiska debatten fascinerats
              rätt mycket av tidsperspektivet. Vi har haft alliansregeringen
              i ett år. Allt som är elände skulle man på den tiden ha hunnit
              rätta till, och allt som är bra har man inte hunnit påverka därför
              att man bara suttit ett år.
            </seg>
            <seg xml:id="i-ee239cce8ba91dab-0">
              Låt oss titta på det här när vi kommer till mandatperiodens slut,
              så får vi se vem av mig och Per Bolund som har rätt.
            </seg>
          </u>
          <note type="speaker" xml:id="i-bf7467ec8394121b-0">
            Anf. 495 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-42e30f222f9e0f50-2">
            <seg xml:id="i-9e946087409c6481-0">
              Herr talman! Jan Andersson talar om satsning på kvinnligt företagande.
              100 miljoner tror jag att det är som regeringen har satsat. Sveriges
              Kvinnolobby säger att det bara är en bråkdel av de knappt 5 miljarder
              som satsas på näringspolitiken. Man kan undra: Går de övriga pengarna
              bara till männen och männens företagande?
            </seg>
            <seg xml:id="i-cca731d20702a08b-0">
              Du pratar om att det blir fler jobb att finansiera i den gemensamma
              välfärden. Ni satsar ju på att nedrusta den offentliga välfärden.
              Ni anser att offentlig sektor är något som ska minska till förmån
              för privat ägande. Jag förstår inte riktigt hur du får ihop detta.
              De frågorna skulle jag vilja ha svar på från Jan Andersson.
            </seg>
          </u>
          <note type="speaker" xml:id="i-e6700789856109b2-0">
            Anf. 496 JAN ANDERSSON (c) replik:
          </note>
          <u who="jan_andersson_a74953" xml:id="i-abe050c5b8b9af3c-3">
            <seg xml:id="i-31fc160c61d8ca3d-0">
              Herr talman! När det gäller att minska offentlig sektor till
              förmån för privat ägande har vi alltid varit mycket noga med att
              vår välfärd, sjukvård och så vidare ska vara gemensamt finansierad.
              För mig handlar det inte om privatisering. Det handlar om i vilken
              driftsform man har det.
            </seg>
            <seg xml:id="i-6a653b18c75c5575-0">
              Det är mest retorik när man säger att vi privatiserar vården.
              Vi har privata utförare, men vi är väldigt noga med att den är
              gemensamt finansierad.
            </seg>
          </u>
          <note type="speaker" xml:id="i-ef6f9e7c98df02b3-0">
            Anf. 497 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-42e30f222f9e0f50-3">
            <seg xml:id="i-db7d2badb8c75ef6-0">
              Herr talman! Nu fick jag svar bara på den ena av frågorna, även
              om du hade 30 sekunder kvar.
            </seg>
            <seg xml:id="i-ae38f0330cb60549-0">
              Man har avsatt 100 miljoner till kvinnligt företagande. I vår
              budgetmotion har vi sagt att det är viktigt att de pengar vi avsätter
              för näringspolitik ska gå till både kvinnor och män. Genom att
              man specialdestinerar 100 miljoner till kvinnor menar man alltså
              att resten ska gå till män. Så kan man tolka det.
            </seg>
            <seg xml:id="i-47e3cadea4582e44-0">
              Att man flyttar över pengar till privat näringsliv och därmed
              aktieutdelning innebär att man överför pengar från det offentliga
              till det privata ägandet.
            </seg>
          </u>
          <note type="speaker" xml:id="i-20b7d6db8dc5402d-0">
            Anf. 498 JAN ANDERSSON (c) replik:
          </note>
          <u who="jan_andersson_a74953" xml:id="i-abe050c5b8b9af3c-4">
            <seg xml:id="i-b229901315d6756c-0">
              Herr talman! När det gäller de 100 miljonerna vet både du och
              jag att vi har ett lägre nyföretagande bland kvinnor. Det är klart
              att vi behöver göra extra insatser för att stärka det. Det finns
              definitivt inget som exkluderar halva befolkningen från de resterande
              pengarna i budgeten.
            </seg>
          </u>
          <note type="speaker" xml:id="i-b3a661ce644a2104-0">
            Anf. 499 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-17">
            <seg xml:id="i-10764550e541e026-0">
              Herr talman! När jag lyssnar på Jan Anderssons debattinlägg i
              kväll blir jag lite konfunderad. Vad är det han egentligen säger?
            </seg>
            <seg xml:id="i-b294ad46fde7f3ae-0">
              Han börjar med att säga: Vi har levererat! Så räknar han upp
              en massa saker som man har genomfört. Men strax senare säger han
              i en replik: Vi har så stora och höga krav, så låt oss återkomma
              2010 till vad vi har gjort. På något sätt känns det svårt att
              få detta att gå ihop.
            </seg>
            <seg xml:id="i-ed373162b35ed71b-0">
              När det gäller resurserna i våra välfärdssystem glömde Jan Andersson
              att nämna neddragningarna inom a-kassan och försämringarna inom
              sjukförsäkringen. Glöm inte bort att ni även har levererat detta.
            </seg>
            <seg xml:id="i-fcf909470765df7e-0">
              Därtill skulle jag vilja ställa en fråga. Vad tycker LRF om höjningen
              av arbetsgivaravgiften i deras olika företagsbranscher?
            </seg>
          </u>
          <note type="speaker" xml:id="i-74a4d383c49cbe65-0">
            Anf. 500 JAN ANDERSSON (c) replik:
          </note>
          <u who="jan_andersson_a74953" xml:id="i-abe050c5b8b9af3c-5">
            <seg xml:id="i-7d9d619f5af203fd-0">
              Herr talman! När jag pratar om vad vi har levererat talar jag
              om fakta. Däremot har jag inte sagt något om vad effekterna av
              detta hittills har varit.
            </seg>
            <seg xml:id="i-35176ecbeafd75d0-0">
              Jag är mycket väl medveten om att det tar tid innan en del av
              de grejer som vi nu planerar får effekt. En viss ödmjukhet kan
              ju vara klädsam när man tittar på leveranser och effekten av dem.
            </seg>
            <seg xml:id="i-d31f75b8bc49759c-0">
              När man lyssnar på oppositionen kan man förledas att tro att
              gruppen arbetslösa är ett hantverksskrå där man kan få gesällbrev
              för att sedan under resten av livet bli vid sin läst. Det är ju
              inte så den gruppen ser ut.
            </seg>
            <seg xml:id="i-acc307a3d6a9dcdc-0">
              Vår tankegång i det här är att det ska finnas gott om jobb att
              söka den dag man eventuellt blir arbetslös. Jag tycker att man
              gör sig skyldig till ett tankefel om man ser arbetslösheten som
              något evigt.
            </seg>
          </u>
          <note type="speaker" xml:id="i-5f2dd1fba2f3bf82-0">
            Anf. 501 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-18">
            <seg xml:id="i-0cef68c3633fb99a-0">
              Herr talman! Vi har i Socialdemokraterna aldrig någonsin sett
              arbetslösheten som något evigt. För oss har alltid arbete varit
              den främsta och viktigaste frågan. Därtill är det viktigt att
              lägga till att om Jan Andersson syftade på a-kassan när han talade
              om ett hantverk där man ska bli vid sin läst ska man komma ihåg
              att a-kassan är en försäkring som man får del av när man står
              till arbetsmarknadens förfogande.
            </seg>
            <seg xml:id="i-6f9e0cc4f70d28b8-0">
              Jag fick inget svar på min fråga om LRF och om vad man där tycker
              om höjningen av arbetsgivaravgiften.
            </seg>
          </u>
          <note type="speaker" xml:id="i-df2e2919790c85e2-0">
            Anf. 502 JAN ANDERSSON (c) replik:
          </note>
          <u who="jan_andersson_a74953" xml:id="i-abe050c5b8b9af3c-6">
            <seg xml:id="i-6cab57980035f266-0">
              Herr talman! Jag nöjer mig med att konstatera att trots att arbetslösheten
              och sysselsättningen är den viktigaste frågan är det precis den
              frågan som Socialdemokraterna förlorade förra höstens val på.
            </seg>
          </u>
          <note type="speaker" xml:id="i-d949a94e4aaaf0eb-0">
            Anf. 503 AGNETA BERLINER (fp):
          </note>
          <u who="agneta_berliner_bce96e" xml:id="i-b5bd2eedc667ad71-0">
            <seg xml:id="i-d5dc5448df93ef99-0">
              Herr talman! Vi svenskar är inte mindre idérika eller innovativa
              än människor i andra länder. Vi är inte heller sämre på att söka
              och få patent på våra uppfinningar än andra. Men sedan blir det
              lite halvhalt. Våra idéer och patent leder inte till affärsidéer
              för företag, produkter och tjänster i den utsträckning som skulle
              behövas. Det blir liksom ingen utväxling.
            </seg>
            <seg xml:id="i-4e9490399060c383-0">
              Även om jag är precis lika glad som Thomas Östros över att det
              faktiskt startas betydligt fler företag än tidigare är det ett
              faktum att vi har alldeles för få företagare och företag i Sverige,
              och våra företag växer inte i samma omfattning som företag i andra
              länder. Jag tycker att dagens situation borde vara en jättelik
              väckarklocka för oss alla som vill att det ska gå bra för Sverige
              i framtiden.
            </seg>
            <seg xml:id="i-c50487c11bc232de-0">
              Dessutom står Företags-Sverige inför en väldigt stor omvälvning.
              Ungefär en tredjedel av de medelstora företagen, alltså de företag
              som vi har alldeles för få av, räknar med ägarskifte inom de närmaste
              tio åren. Även om ungdomar glädjande nog är betydligt mer positiva
              till att bli företagare nu än för några år sedan är tillströmningen
              av yngre företagare alldeles för liten. Det finns alltså inte
              tillräckligt många som kan och vill ta över företagen.
            </seg>
            <seg xml:id="i-3f9a9c374404386e-0">
              Det behövs en mängd saker, både stora och små, för att vi ska
              få konkurrenskraftiga företag i framtiden. Regeringens lista är
              lång. Jag tänker inte upprepa sådant som sagts tidigare.
            </seg>
            <seg xml:id="i-0c3a5c15f25dd638-0">
              Under väldigt många år har mycket gjort att vi har fått den situation
              som vi har i dag. Det är inte lönt att vara företagare. Våra trygghetssystem
              är inte utformade för småföretagarna. Reglerna är många och krångliga.
              Det är svårt att skaffa finansiering. Det är dyrt att anställa.
              Det är svårt att anpassa kostym och kompetens efter ett företags
              faser och svängningarna på marknaden. Många sektorer har varit
              helt stängda för privat företagande under många år.
            </seg>
            <seg xml:id="i-3b273677182d90b5-0">
              Man kan fråga sig: Gnäller de svenska företagarna över detta?
              Nej, de svenska företagarna är ingen gnällig sort. De har fullt
              upp med att entusiasmera sina medarbetare, träffa sina kunder
              och utveckla sina företag. De har fullt upp med att fylla i momsdeklarationer.
            </seg>
            <seg xml:id="i-bdfd2b0afe1728a0-0">
              De företagare som finns i Sverige jobbar på. De har inte tid
              att gnälla. Men det är kanske inte så konstigt att de inte är
              fler än vad de är eller att det finns en väldigt stor företagarlucka
              bland folk som är i min ålder eller lite yngre.
            </seg>
            <seg xml:id="i-baba3716a9b5d995-0">
              Herr talman! Det som jag egentligen vill ha sagt är två saker.
              Det första är att det brådskar med väldigt konkreta saker som
              underlättar för framför allt små och medelstora företag och deras
              företagare. Det andra är att jag tror att vi alla som jobbar med
              näringspolitik måste börja våga tänka i nya banor och mer framåtinriktat.
              Jag tror att vi tänker för mycket i gamla strukturer och system.
              Vi får inte fastna i de gamla systemen om vi vill bygga en framtid.
            </seg>
            <seg xml:id="i-4937b6d3af70d6a3-0">
              Som liberal och folkpartist tror jag så klart som alltid på kraften
              i människor. Den här kraften finns i väldigt hög grad hos svenska
              småföretagare. Det är den kraften som vi måste bejaka. Vi ska
              inte lägga hinder i vägen för den. Det är det som jag upplever
              har gjorts under många år av socialdemokratiskt styre i Sverige.
              Om vi bejakar den här kraften sköter vi vårt jobb som politiker
              på samma sätt som svenska företagare sköter sitt jobb.
            </seg>
            <seg xml:id="i-7686e8e54cbda366-0">
              Herr talman! Det är mycket bra att alliansen har påbörjat en
              resa mot ett företagsvänligare Sverige, tycker jag. Per Bolund
              hänvisade till ett par olika undersökningar. Jag ska hänvisa till
              en annan. Det är en rapport från SEB:s senaste företagarpanel
              som gjordes ungefär ett år efter valet, alltså ganska nyligen.
              I den ansåg en majoritet av företagarna att företagsklimatet hade
              förbättrats ordentligt med regeringens politik.
            </seg>
            <seg xml:id="i-11c2d981dd023173-0">
              Slopandet av förmögenhetsskatten, det ökade arbetskraftsutbudet
              och de sänkta inkomstskatterna är några av de åtgärder som gjort
              att majoriteten i den här panelen tyckte att klimatet hade blivit
              bättre än före regeringsskiftet.
            </seg>
            <seg xml:id="i-371f30360efdd5bb-0">
              Nu ska jag citera:
            </seg>
            <seg xml:id="i-892ab0054e422f1f-0">
              Trots kritik mot enskildheter i regeringens politik är den samlade
              bedömningen att alliansregeringen förbättrat klimatet för små
              och medelstora företag, säger Ingela Hemming, SEB:s företagarekonom
              som har genomfört undersökningen.
            </seg>
            <seg xml:id="i-7e0b78b7b3877e20-0">
              Men det kanske mest intressanta är vad de här drygt 600 företagarna
              i små och medelstora företag tycker när man vill att de ska jämföra
              alliansregeringens politik med oppositionens. Då är det bara 9
              procent som tycker att det hade varit bättre med oppositionens
              politik.
            </seg>
            <seg xml:id="i-037666c1fa5a804e-0">
              Jag tycker precis som de här företagarna att regeringens åtgärder
              verkligen förbättrar företagsklimatet. Sedan är jag en otålig
              person, så jag önskar, som många småföretagare, att det skulle
              ha hänt mer och att det skulle ha gått snabbare. Men jag tror
              att vi får ge regeringen lite tid. Vi får ha lite mer tålamod.
              Det händer mycket.
            </seg>
          </u>
          <note type="speaker" xml:id="i-48ec797bc7759695-0">
            Anf. 504 BERIT HÖGMAN (s) replik:
          </note>
          <u who="berit_hogman_c9949e" xml:id="i-087a5daa5d16436b-0">
            <seg xml:id="i-d825ac3864f136f9-0">
              Herr talman! Agneta Berliner efterlyser åtgärder för att få fram
              konkurrenskraftiga företag och belyser särskilt vägen från idé
              till företag, om jag förstod det rätt. Det måste stöttas.
            </seg>
            <seg xml:id="i-6fa2445b522e489f-0">
              Då kan jag rekommendera läsning, nämligen vår partimotion. Börja
              någonstans på s. 18, 19 eller 20. Där finner man bland annat att
              vi lägger betydligt större resurser än regeringen på att stärka
              kommersialiseringen av forskningsresultat i en nysatsning på holdingbolag
              och inkubatorer vid landets högskolor och universitet. Vi vill
              underlätta innovativa småföretagares och uppfinnares möjlighet
              att få finansiering för nya produkter genom ett nytt innovationslån
              med högre risk.
            </seg>
            <seg xml:id="i-b79d65e259f82022-0">
              Jag skulle kunna fortsätta att läsa upp fler exempel på den politik
              som vi driver för att uppnå just det som ni föreslår. Då blir
              min konkreta fråga: Är Folkpartiet berett att stödja denna socialdemokratiska
              motion?
            </seg>
          </u>
          <note type="speaker" xml:id="i-50971998098a71be-0">
            Anf. 505 AGNETA BERLINER (fp) replik:
          </note>
          <u who="agneta_berliner_bce96e" xml:id="i-b5bd2eedc667ad71-1">
            <seg xml:id="i-2560eb1230a5d18c-0">
              Herr talman! Det har jag i och för sig lite svårt att tänka mig,
              men jag ska läsa den och försöka ta till mig andemeningen i den.
            </seg>
          </u>
          <note type="speaker" xml:id="i-1b0ea8c0687c582f-0">
            Anf. 506 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-7">
            <seg xml:id="i-0fb77d6f64af3e7f-0">
              Herr talman! Agneta Berliner börjar med att prata om innovationer
              och patent och att det är viktigt att man tar till vara den innovationskraft
              som finns i Sverige. Då måste jag ställa frågan: Är det de satsningar
              som regeringen har genomfört på att underlätta för till exempel
              städföretag och restaurangbranschen som man ska göra? Är det de
              branscherna som man ska satsa på om man vill uppmuntra innovationer,
              om man vill uppmuntra tekniska framsteg, om man vill uppmuntra
              att Sverige ska ligga i framkant när det gäller teknisk kompetens
              och möjligheter att sprida patent över världen?
            </seg>
            <seg xml:id="i-d5a94c0adc488cff-0">
              Jag är väldigt tveksam till det, och jag antar att Agneta också
              ser vissa brister i den politiken, om det just är innovationspolitik
              man ska satsa på.
            </seg>
            <seg xml:id="i-7c8262e31ad67351-0">
              Sedan pratar Agneta om att man inte ska lägga hinder i vägen
              för företag. Det kan man verkligen ställa upp på. Men hur tror
              du att den företagare i till exempel hotellbranschen känner det
              som har fått höjda arbetsgivaravgifter? Konsumenterna lägger ju
              pengar inom olika branscher. Är det dyrt att bo på hotell men
              billigt att till exempel äta på restaurang är det klart att konsumenterna
              flyttar över till restaurangbranschen. Hur tror du att den företagaren
              känner i dag?
            </seg>
          </u>
          <note type="speaker" xml:id="i-39f531fd5c78db0f-0">
            Anf. 507 AGNETA BERLINER (fp) replik:
          </note>
          <u who="agneta_berliner_bce96e" xml:id="i-b5bd2eedc667ad71-2">
            <seg xml:id="i-38928d9347a19071-0">
              Herr talman! Jag tror att jag vet hur den företagaren känner
              det. Han eller hon är inte så glad. Personligen, om jag får säga
              det, är jag mer för väldigt enkla generella regler som gäller
              för alla. Det tror jag underlättar mycket.
            </seg>
            <seg xml:id="i-be4e1cb9ee6280dd-0">
              Nu pratar jag inte riktigt om innovationer, men jag pratar om
              totalen. Med tanke på den enorma arbetslöshet som rådde, trots
              högkonjunktur, när den här regeringen tillträdde har ju alliansregeringen
              varit tvungen att fokusera på vissa saker. Det man fokuserar på
              är att folk ska få arbete. Där går ju ganska mycket pengar. Även
              om jag rent principiellt kanske skulle uppskatta en annan typ
              av politik känner jag att jag respekterar den fokuseringen. Den
              fungerar ju också. Folk får arbete. Det tror jag är huvudsaken
              ett bra tag framöver. Det har också företagarna glädje av.
            </seg>
          </u>
          <note type="speaker" xml:id="i-002854f3285bf0af-0">
            Anf. 508 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-8">
            <seg xml:id="i-89869c4701dceea8-0">
              Herr talman! Vi får väl se hur det blir med det. Men visst tror
              jag också att de åtgärderna kommer att ge ett antal arbetstillfällen.
              Sedan är jag väldigt frågande till om det är det som kommer att
              ge arbetstillfällen på lång sikt. På kort sikt kan det mycket
              väl hända. Men vi kan tänka oss 10 år framåt i tiden eller 20
              år framåt i tiden. Är det underlättande och sänkta kostnader för
              städbranschen och restaurangbranschen som kommer att göra att
              Sverige står stadigt i en global ekonomi?
            </seg>
            <seg xml:id="i-45e2f6178a95b99c-0">
              Jag är väldigt tveksam. Jag tror att man skulle komma mycket
              längre om man i stället satsade de här resurserna på att gynna
              innovationer, på att utveckla skola och utbildning och forskning
              till exempel.
            </seg>
          </u>
          <note type="speaker" xml:id="i-814c3a4249828fb2-0">
            Anf. 509 AGNETA BERLINER (fp) replik:
          </note>
          <u who="agneta_berliner_bce96e" xml:id="i-b5bd2eedc667ad71-3">
            <seg xml:id="i-b4fc099a02113c89-0">
              Herr talman! Nu är inte politiken riktigt sådan att det är antingeneller.
              Det satsas ganska rejält på skola och forskning, skulle jag vilja
              säga.
            </seg>
          </u>
          <note type="speaker" xml:id="i-ca0dd2df479c840a-0">
            Anf. 510 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-19">
            <seg xml:id="i-42f50910011a6e97-0">
              Herr talman! Det är mycket glädjande, tycker jag, att Agneta
              Berliner precis som vi socialdemokrater är för generella regler
              som gäller för alla. Dessvärre delar väl inte andra partikamrater
              och andra samarbetspartier i alliansregeringen den uppfattningen,
              efter vad vi kan förstå utifrån den politik som nu förs av regeringen.
            </seg>
            <seg xml:id="i-4598cac77414a50f-0">
              Men jag har en fråga till Agneta Berliner. Agneta Berliner sade
              i sitt anförande att våra trygghetssystem inte är anpassade till
              småföretagen. Nej, det tycker inte vi heller, och vi ser det som
              ett stort problem. Därför hade vi tillsatt en utredning. För cirka
              nio eller tio månader sedan, efter det att alliansregeringen hade
              tillträtt, bara avsatte man utredaren. Sedan dess har ingenting
              hänt. Ingenting har gjorts på det här området.
            </seg>
            <seg xml:id="i-5c7855d4e123830c-0">
              Är Agneta Berliner beredd att driva den här frågan så att vi
              får till en utredning för att få trygghetssystem för småföretagare?
            </seg>
          </u>
          <note type="speaker" xml:id="i-3167aedbdaa4baf4-0">
            Anf. 511 AGNETA BERLINER (fp) replik:
          </note>
          <u who="agneta_berliner_bce96e" xml:id="i-b5bd2eedc667ad71-4">
            <seg xml:id="i-89d70bf6b169c212-0">
              Herr talman! Jag har inte uppfattningen att jag måste driva den.
              Jag kan nog påminna lite grann, för jag hade nog också önskat
              att den hade varit i gång. Men, som sagt, man kan inte hinna med
              allting.
            </seg>
            <seg xml:id="i-88587ab73888575b-0">
              Däremot är jag inte riktigt säker på att vi har samma åsikter
              om hur detta ska ske. Jag är nämligen av den uppfattningen att
              man i alla fall måste titta på möjligheter för småföretagare att
              kanske gå utanför de befintliga systemen. Jag tror att det blir
              för svårt att hitta system som är gjorda för folk som är anställda
              som fungerar precis lika bra för småföretagare. Därför skulle
              jag önska att utredningen, när den sätter i gång, är väldigt open
              minded .
            </seg>
          </u>
          <note type="speaker" xml:id="i-1cd557e0d8048f83-0">
            Anf. 512 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_055a91" xml:id="i-fc172f6e8714956b-20">
            <seg xml:id="i-5a7b72195d7a8623-0">
              Herr talman! Det är klart att man måste driva frågor, framför
              allt när man har makten och har regeringsinnehav. Det är då man
              har möjlighet att tillsätta en utredning som tittar på hur vi
              kan ha trygghetssystem för småföretag. Vi behöver inte ha de färdiga
              lösningarna. Det är faktiskt det som utredningen ska titta på.
            </seg>
            <seg xml:id="i-862e7c8fe5885a8e-0">
              Min fråga kvarstår, för det var egentligen lite halvluddigt om
              Agneta Berliner var beredd att driva en sådan fråga inom alliansen
              eller inte.
            </seg>
          </u>
          <note type="speaker" xml:id="i-a4c162c7a1ad9027-0">
            Anf. 513 AGNETA BERLINER (fp) replik:
          </note>
          <u who="agneta_berliner_bce96e" xml:id="i-b5bd2eedc667ad71-5">
            <seg xml:id="i-a2d16a09577da991-0">
              Herr talman! Jag har uppfattningen att det är på gång. Ja, för
              att vara tydlig. Jag är beredd att driva den frågan.
            </seg>
          </u>
          <note type="speaker" xml:id="i-2023879e5ebde020-0">
            Anf. 514 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-8939eed1cd1fa006-2">
            <seg xml:id="i-d26c14d6a7db2b40-0">
              Herr talman! Jag tänker använda min talartid åt att tala lite
              grann om forskning. Jag har stått i den här talarstolen under
              ett antal år under en annan majoritet och gnällt på ramar, gnällt
              på den styrning som är och vad som sker och inte sker. I dag är
              jag glad för att jag kan stå här och tala mer i andan av att skicka
              med. Vi har kommit en bit på väg, och med det har jag inte nonchalerat
              det som tidigare regering har gjort, men jag tycker att det är
              intressant att man kan jobba vidare.
            </seg>
            <seg xml:id="i-25c80265238d8d8c-0">
              En av de första delar som jag vill ta upp efter den debatt som
              har varit här är hur vi kan få idéer att bli verklighet. Vi har
              våra universitet och annan forskning, grundforskning som ger jättebra
              idéer, och så vill vi ha bra och intressanta jobb av det. Då tillskapades
              av oss myndigheten Vinnova. De skulle bygga en bro mellan att
              kunna ta upp idén och få den verksam i näringslivet. På det sättet
              skulle nya företag kunna skapas och intressanta jobb. Det är ju
              en jätteviktig del. Jag är glad för att årets budget ger 400 miljoner
              ytterligare till Vinnova, även om vi är en bra bit bakom det finska
              Tekes, där man egentligen dubblerar de svenska satsningarna. Finland
              är i täten när det gäller företagande.
            </seg>
            <seg xml:id="i-8a44dff374a5f77d-0">
              Det innebär inte att vi ska ge upp. Vi ska naturligtvis fortsätta
              att jobba med de här delarna, och det kommer att finnas en väldigt
              tydlig forsknings- och innovationsproposition nästa höst, är jag
              övertygad om.
            </seg>
            <seg xml:id="i-209b794d666a113e-0">
              Det finns en annan del som jag tycker att det är viktigt att
              man tar upp i de här sammanhangen, och det är inom de områden
              där Sverige faktiskt har varit en ledande kunskapsnation i världen
              till och med i världssammanhang. Jag vill då särskilt lyfta upp
              Rymdbolagets Odin. Förmodligen är det den enda satellit i världen
              i sitt slag som är uppe nu och plockar ned data till hela världen
              som ska användas i klimatforskningen till nytta och glädje för
              många. Tyvärr satsas det inte långsiktiga pengar. Det gjordes
              inte av den förra regeringen, utan projektet skulle avrundas efter
              fem år. Men Odin är fortfarande uppe, och man har tillfälligt
              lyckats klara det.
            </seg>
            <seg xml:id="i-c3b9f49d18588a54-0">
              Det är en sådan satsning som bara inte får försvinna, utan dess
              efterföljare Steam bör också få medel. Varför tycker jag det?
              Jo, den här forskningen som så att säga är från ax till limpa
              och ligger i täten i kunskapsnationen ger Sverige en alldeles
              särskild ställning, också när vi ska ta del av andra nationers
              forskning. Därför är det viktigt att vi fortsätter att uppmärksamma
              och själva också bli medvetna om vad vi faktiskt har.
            </seg>
            <seg xml:id="i-ba582608b86a0a84-0">
              När det gäller likvärdiga villkor vill jag också ta upp att många
              klagar på att vi inte får hem mer EU-pengar. Varför kan inte företagen
              utnyttja mer och engagera sig i EU:s ramprogram, inte minst det
              sjunde och åttonde som kommer så småningom? Där har vi också en
              möjlighet, att starta fonder med en central kassa helt enkelt
              så människor får söka till egenfinansiering. I dag har lärosäten,
              forskningsinstitut och företag inte råd med egenfinansieringen.
              Vad händer då med den idé som vi har pratat varmt om i debatten
              här i kväll? Den försvinner som patent till något annat land eller
              till något annat företag, men Sverige förlorar den.
            </seg>
            <seg xml:id="i-e3fc29b844ca5404-0">
              Vill vi på allvar att Sverige ska få behålla sina forskningsidéer
              måste vi också vara beredda att satsa medel så att vi kan finnas
              med på den globala forskningsmarknaden. Därför är det med glädje
              som jag vet att regeringen nu har tillsatt en utredning om hur
              man ska kunna göra donationer till forskning skattefria. Det ska
              bli jättespännande att se vad vi kommer fram till. För när Sverige
              har fått villkor för sin forskning som är likvärdiga andra länders
              kommer vi att komma vidare på ett helt annat sätt, också när det
              gäller jobben.
            </seg>
            <seg xml:id="i-08259ea82af987f6-0">
              Vi i vår regering vill inte bara att alla ska ha möjligheter
              till jobb. Vi vill också att människor ska ha möjlighet till intressanta
              jobb. Om den gamla regeringen hade satsat mer på det här hade
              vi stått mycket bättre rustade redan i dag. Nu får vi vänta några
              år innan det blir verklighet. Men det blir det.
            </seg>
          </u>
          <note type="speaker" xml:id="i-4f3531d3f45db6d4-0">
            Anf. 515 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-9">
            <seg xml:id="i-7296fabfa07b0d3f-0">
              Herr talman! Jag vill välkomna Yvonne Anderssons engagemang för
              forskning och engagemanget för intressanta jobb. Sedan kan jag
              ifrågasätta om de satsningar som regeringen gör på att subventionera
              städning och sänka kostnaderna för restaurangföretag till exempel
              är helt rätt för att skapa intressanta jobb. Det känns mer som
              om man kastar pengar efter vilka jobb som helst och inte satsar
              pengarna på just sådana jobb som vi vill ha för framtiden och
              som kan göra Sverige starkare.
            </seg>
            <seg xml:id="i-d994d2f1d5fb5c03-0">
              Jag har några tips som jag skulle vilja ge till Yvonne Andersson
              när det gäller att få forskning som kan utveckla Sverige. Det
              finns ett väldigt bra forskningsprogram som heter Forska och väx
              som Miljöpartiet initierade och som den nya regeringen tyvärr
              tog bort väldigt abrupt just från Vinnova. Det riktar sig till
              forskning och utveckling, spetskompetensforskning i små företag.
              Nu är de pengarna återställda. Det blev ett års glapp där. Vi
              har föreslagit att man ska utveckla dem och satsa 100 miljoner
              till så att det blir 200 miljoner. Kan Yvonne Andersson stödja
              det?
            </seg>
            <seg xml:id="i-5e35f960da38dad7-0">
              Vi har också föreslagit en satsning på Young Innovative Companies,
              som just är forskningsintensiva småföretag. Kan ni ställa er bakom
              en sådan satsning också?
            </seg>
          </u>
          <note type="speaker" xml:id="i-cc0293d02909fd32-0">
            Anf. 516 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-8939eed1cd1fa006-3">
            <seg xml:id="i-214d95ac36e4505d-0">
              Herr talman! Först och främst vill jag säga att det är en ren
              och klar osanning. Forska och väx har aldrig varit borta. Det
              som inträffade var att man inte i budgeten tog in årets budget,
              men man ordnade det inom ramen för Vinnovas pengar. Pengarna är
              återställda. Det blev ett glapp på något mindre pengar just det
              året, men Forska och väx-programmet har aldrig varit borttaget.
            </seg>
            <seg xml:id="i-050a24ef11be99fa-0">
              Det andra är att jag med skärpa måste säga att jag blir illa
              berörd av att det har kommit repliker i ett kör här i kväll där
              man nedvärderar så viktiga branscher som städbranschen och restaurangbranschen.
              Hur i hela världen ska vi få ett attraktivt turistland, där vi
              vill ha rent och fint och där vi vill ha god mat, att fungera
              om vi nedvärderar det till den milda grad? Jag har suttit med
              och diskuterat matforskning. Där finns innovationer om något.
            </seg>
          </u>
          <note type="speaker" xml:id="i-3c46842eae75867b-0">
            Anf. 517 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-10">
            <seg xml:id="i-b143ea3ea75d081e-0">
              Herr talman! Det var Yvonne Andersson själv som pratade om att
              det var skillnad. Det fanns intressanta arbeten och vanliga arbeten.
              Det var inte jag som gjorde den särskiljningen. Det vore intressant
              att höra vilka jobb som Yvonne Andersson menade med intressanta
              arbeten, om det är just de jobb som är i till exempel restaurangbranschen
              och städbranschen som hon syftade på. Då förstår jag inte riktigt
              var inläggen om forskning kommer in. Det är ju inte så att de
              branscherna är särskilt forskningsintensiva. Det svaret blev jag
              väldigt förvirrad av.
            </seg>
            <seg xml:id="i-8380b613ae66621d-0">
              Faktum är att regeringen drog bort stödet från Forska och väx.
              Det var ett klart bakslag för det forskningsprogrammet. Det går
              inte att förneka den saken.
            </seg>
          </u>
          <note type="speaker" xml:id="i-a9fee1ff13a430f4-0">
            Anf. 518 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-8939eed1cd1fa006-4">
            <seg xml:id="i-d6fccd0acc9245e8-0">
              Herr talman! När det gäller Forska och väx går det bra att gå
              tillbaka till det som finns både i regleringsbreven och i fördelningen.
              Då ser man att det har funnits kvar hela tiden.
            </seg>
            <seg xml:id="i-680e58d2afa7614f-0">
              När det gäller vilka jobb som är intressanta och inte intressanta
              beror det ju på individen. Jag är helt övertygad om att precis
              på samma sätt som vi som är här i kammaren är olika är vi också
              olika på arbetsmarknaden. Jag som har ett hem med en stor familj
              tycker att ett par av de viktigaste uppgifterna för att alla ska
              må gott i vårt hem är just matlagning och städning.
            </seg>
          </u>
          <note type="speaker" xml:id="i-a60b2b9ecd647073-0">
            Anf. 519 BERIT HÖGMAN (s):
          </note>
          <u who="berit_hogman_c9949e" xml:id="i-087a5daa5d16436b-1">
            <seg xml:id="i-f0094e0ea27fe318-0">
              Herr talman! Jag fick ett mejl häromdagen från Jenny i Karlstad.
              Jenny fullgjorde pol.mag.-programmet vid Karlstads universitet
              i juni. Nu är det oktober och Jenny skriver: Jag har skrivit snart
              200 platsansökningar och hittills inte fått napp någonstans. Det
              har varit väldigt frustrerande och oerhört svårt ekonomiskt, eftersom
              studerandevillkoret i Alfakassan tagits bort. Jag var heller inte
              berättigad att göra praktik genom arbetsförmedlingen eftersom
              jag först måste vara arbetslös i tre månader. Så fram till denna
              dag lånade jag pengar av mamma. Pressen att skaffa mig ett arbete,
              vad som helst, är stor, då situationen är ohållbar. Men den ekonomiska
              situationen är inte det värsta utan att självförtroendet börjar
              svikta. Som tur är får jag nu göra praktik genom arbetsförmedlingens
              försorg. Jag har hittat en praktikplats som handläggare på Försäkringskassan.
              Jag hoppas kunna visa framfötterna för att till slut få en fast
              anställning. Det enda negativa med praktikplatsen är att ersättningen
              är 3 000 kronor per månad, vilket är mer än noll men ändå för
              lite för att klara av hyra, mat med mera. Det känns som om jag
              blivit straffad för att jag har skaffat mig en utbildning. Det
              känns väldigt orättvist och tungt att jag som alltid har försökt
              göra mitt bästa faller utanför alla trygghetssystem. Det känns
              lite ovärdigt att leva på 3 000 kronor per månad. Hur har den
              nya regeringen egentligen tänkt sig att man ska överleva på detta?
              Det måste ändå vara bättre att vi som slutför vår utbildning får
              en sysselsättning inom vårt kunskapsområde. Jag skulle vara tacksam
              om du kunde framföra dessa synpunkter.
            </seg>
            <seg xml:id="i-190fa8aa14bd9a90-0">
              Nu har jag gjort det. Det var hälsningen från Jenny. Hon ser
              det många ser, nämligen att regeringens närings- och sysselsättningspolitik
              har jättestora brister. Jenny är inte på något sätt arbetsskygg
              det har hon visat. Men regeringen säger att med låg ersättning
              blir det fler jobb.
            </seg>
            <seg xml:id="i-d95f6e5ffd8ca9d8-0">
              Nu har ni haft drygt ett år på er att beskriva för Jenny och
              alla andra hur hon har det lättare på en arbetsmarknad när hon
              blir fattigare för varje månad som går. Och det värsta av allt,
              som jag tror att Jenny också upptäcker, är att Mats Odell har
              deklarerat att förutom de reduceringskrav som redan ligger på
              statliga myndigheter ska kakan minskas ytterligare. 1 500 jobb
              ska bort. Kommer Jennys dröm om ett fast jobb på Försäkringskassan
              inom kort också att krossas?
            </seg>
            <seg xml:id="i-1a60a72010348dad-0">
              Det finns ingen långsiktighet i regeringens politik. Vilket besked
              vill regeringen ge till Jenny? De nya jobben är bidragsjobb. Det
              är fina jobb, säger Yvonne Andersson. Är det detta besked Yvonne
              Andersson vill ge Jenny? Sök jobb hos mig som städerska! Sök ett
              deltidsjobb på McDonalds, för det är subventionerat.
            </seg>
            <seg xml:id="i-cd4f85df93f827a2-0">
              Låt mig beskriva en annan bild ur den värmländska verkligheten.
              Jag besökte häromveckan flera företag inom stål- och verkstadsindustrin.
              Orderingången är jättegod, och det går bra för företagen. Men
              de har ett bekymmer arbetskraftsförsörjningen. De ställer frågan
              till mig: Varför hjälper inte arbetsförmedlingen till längre?
              Det var en fråga jag fick på flera av företagen. Jag kunde då
              berätta för dem att regeringen har dragit bort arbetsmarknadsutbildningspengarna.
              När jag började rota vidare i det visade det sig att eftersom
              regeringen har lagt ned länsarbetsnämnderna finns det heller inte
              några kompetensråd, som tidigare var en mötesplats för näringsliv
              och samhälle. Där kunde man se hur de kunde agera i Värmland,
              i Östergötland, i Skåne för att klara arbetskraftsförsörjningen.
            </seg>
            <seg xml:id="i-3000417ed07c0aa0-0">
              Även denna fråga måste gå tillbaka till regeringens representanter:
              Vad gör ni för att säkra företagens behov av kvalificerad arbetskraft?
              Är sänkt a-kassa, kraftiga nedskärningar i arbetsmarknadspolitiken
              och indragna anslag till komvux svar på Kilsföretagarens behov
              av kvalificerad arbetskraft? Är stora skattesubventioner till
              restaurangföretag svar på basnäringens behov av arbetskraft? Tror
              regeringen och allianspartierna på allvar att svensk basindustri
              kan ersättas av en servicenäring om vi fortsättningsvis vill ha
              en hög tillväxt och en bra välfärd och vara ett konkurrenskraftigt
              land i en globaliserad ekonomi?
            </seg>
            <seg xml:id="i-fb81b8b0e42890d6-0">
              Jag skulle kunna fortsätta och göra listan lång med beskrivningar
              från en verklighet och bekymrade företagare som efterlyser seriositeten
              och långsiktigheten, för det är som Thomas Östros, Per Bolund
              och många andra här i kväll har sagt: Alla kan inte städa hemma
              hos varandra! Vi måste ha en seriös, långsiktig och djup näringspolitik
              som leder Sverige framåt.
            </seg>
            <seg xml:id="i-78500f28ea346ecb-0">
              Vår näringspolitik handlar om att ta de goda tiderna till vara,
              att investera inför framtiden. Det är det vår närings- och sysselsättningspolitik
              handlar om. Jag är säker på att med den politiken ökar Jennys
              möjligheter att få ett jobb. Då kommer Volvo i Göteborg att känna
              en större trygghet i att det finns en framtid för dem i Sverige.
              Då kommer småföretagarna att känna att socialdemokratisk politik
              är långt bättre än alliansens politik.
            </seg>
          </u>
          <note type="speaker" xml:id="i-8644b5041ab5f351-0">
            Anf. 520 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-8939eed1cd1fa006-5">
            <seg xml:id="i-0adcde1725b890dd-0">
              Herr talman! Det var intressant att Berit Högman nämnde städare
              igen. Jag är djupt bekymrad över att vi värderar arbetsuppgifter
              olika så att människor sedan känner detta. Varför är det inte
              viktigt att ha rent och snyggt omkring oss? Vem vill åka till
              ett land, ett hem eller ett hotell där man inte städar? Är inte
              de som städar lika mycket värda som andra? För många är detta
              ett jobb som de trivs med.
            </seg>
            <seg xml:id="i-6f080b1d995915fc-0">
              Jag vill återigen säga att arbete har ett värde i sig. Med den
              politik som har förts har många människor hamnat utanför. Ett
              antal ungdomar som aldrig har fått plats i Socialdemokraternas
              Sverige, eftersom man där skulle vara på ett visst sätt, har skrivit
              till mig. Nu ger vi möjligheter att få ett jobb utifrån individuella
              matchningar.
            </seg>
          </u>
          <note type="speaker" xml:id="i-2800e5a47f727b16-0">
            Anf. 521 BERIT HÖGMAN (s) replik:
          </note>
          <u who="berit_hogman_c9949e" xml:id="i-087a5daa5d16436b-2">
            <seg xml:id="i-d69c03ea667693be-0">
              Herr talman! Jag måste skicka tillbaka frågan till Yvonne Andersson:
              Är det en individuell matchning att Jenny med sin pol.mag.-examen
              ska söka jobb och städa hemma hos någon? Är det en individuell
              matchning som leder Sverige framåt och som skapar ett konkurrenskraftigt
              näringsliv i en globaliserad värld med en så stark konkurrens?
            </seg>
          </u>
          <note type="speaker" xml:id="i-886749e54269a932-0">
            Anf. 522 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-8939eed1cd1fa006-6">
            <seg xml:id="i-c7be7745393ad31c-0">
              Herr talman! Jag tror att all arbetslivserfarenhet är nyttig.
              Jag har själv fått göra arbetslivserfarenheter inom områden som
              är långt ifrån min utbildning en gång i tiden, och jag är innerligt
              tacksam och glad över den erfarenheten.
            </seg>
            <seg xml:id="i-4fc084e55b3ec948-0">
              Det finns olika typer av arbetslivserfarenhet. Ett jobb som inte
              motsvarar den primära utbildningen kan vara jättenyttigt för individens
              utveckling!
            </seg>
          </u>
          <note type="speaker" xml:id="i-994b36100836ae08-0">
            Anf. 523 BERIT HÖGMAN (s) replik:
          </note>
          <u who="berit_hogman_c9949e" next="cont" xml:id="i-844b1fcb5a7f0a22-0">
            <seg xml:id="i-d69668b9ee580241-0">
              Herr talman! Det är en otroligt märklig argumentation. Regeringen
              väljer att lägga sina subventioner så att en pol.mag. får jobb
              som städare, när denna människa med sin kunskap och kompetens
              skulle kunna göra jättestor nytta på Försäkringskassan, inom forskning
              och utveckling eller inom en rad andra jobb som samhället har
              nytta av. Men regeringen har bestämt sig för att det ska vara
              låglönejobb, genomgångsjobb och jobb där jag inte tror att människor
              känner att de utvecklas och vill stanna länge. Jag tror inte att
              Jenny har den tanken, och framför allt leder det inte Sverige
              framåt.
            </seg>
          </u>
          <note xml:id="i-f5ea483fa7e9c385-0">
            Anf. 524 KARLA LÓPEZ (mp):
          </note>
          <u who="berit_hogman_c9949e" prev="cont" xml:id="i-39ee209ffc7fea82-0">
            <seg xml:id="i-bfa7495154b5c1d2-0">
              Herr talman! Länge har vi talat om våra miljöproblem, men hittills
              har vi inte gjort tillräckligt. De senaste åren har miljöproblemen
              blivit så uppenbara att det blir allt svårare att ignorera dem.
              Hela sommaren regnade bort, och det mer än vanligt. Vi har haft
              översvämningar och orkaner med sådan kraft och så ofta att det
              är svårt att argumentera för att det inte finns något samband
              mellan dessa klimatförändringar och vår livsföring.
            </seg>
            <seg xml:id="i-4d95b5046d118199-0">
              Tyvärr har debatten mest fokuserat på problematiken kring fossila
              bränslen och vår oljekonsumtion. Det är inget fel med det. Det
              är bra att det äntligen görs. Men jag är orolig för att det blir
              för mycket fokus på det och att man därför glömmer bort att diskutera
              miljöfrågan mer ingående på ett sådant sätt att man problematiserar
              vårt sätt att producera och konsumera.
            </seg>
            <seg xml:id="i-15d81be45041ede6-0">
              Vi i den rika delen av världen som är ca 20 procent av världens
              befolkning konsumerar mer än 80 procent av jordens resurser medan
              resten av jordens befolkning tvingas leva på ca 20 procent av
              jordens resurser. Det här är inte rättvist. Detta måste vi ändra
              på, inte bara för jämlikheten mellan människor utan för planetens
              överlevnad.
            </seg>
            <seg xml:id="i-d88456d67394dc19-0">
              Enligt siffror från Världsnaturfonden konsumerar varje svensk
              så mycket att om jordens hela befolkning skulle konsumera som
              vi skulle det behövas ungefär fyra planeter till. Det är inte
              hållbart. Vi måste ändra vårt sätt att producera och framför allt
              att konsumera. Därför är det nödvändigt att regeringen vidtar
              åtgärder för att gynna den lokala produktionen i Sverige.
            </seg>
            <seg xml:id="i-1fc92933ba11d0e3-0">
              Som världen ser ut i dag är det mer ekonomiskt hållbart att producera
              en vara i en annan del av världen i stället för att producera
              den lokalt. Min gamla lärare i humanekologi vid Göteborgs universitet
              brukar säga att om det i dag skulle uppstå en miljökatastrof,
              en epidemi eller ett tredje världskrig och det inte gick att frakta
              varor från utlandet skulle den svenska befolkningen bara kunna
              klara sig i högst två veckor. Det är ganska skrämmande, men också
              ironiskt med tanke på hur mycket pengar vi lägger på att försvara
              oss via militära medel samtidigt som vi är så mycket mer sårbara
              i sådana grundläggande saker.
            </seg>
            <seg xml:id="i-6c98f2f32dcc8132-0">
              Lokalproducerade varor ökar inte bara landets säkerhet utan skapar
              också fler arbetstillfällen och, det viktigaste av allt, gynnar
              miljön eftersom transporterna minskar. Men för att kunna genomföra
              det måste vi först och främst komma bort från myten om att tillväxt
              är lösningen på våra problem, för så är det inte.
            </seg>
            <seg xml:id="i-00c65cd5cebbabb9-0">
              Sverige har länge haft hög tillväxt, men det är inte förrän den
              senaste tiden som arbetslösheten har börjat sjunka. Jag ser ett
              större samband mellan den minskade arbetslösheten och att 40-talisterna
              har börjat pensionera sig än att vi har haft tillväxt länge. Ett
              annat exempel är Chile, som under 80- och 90-talen hade hög tillväxt
              men där befolkningen trots det led gigantisk nöd.
            </seg>
            <seg xml:id="i-91eafc7ff217061f-0">
              För att kunna ha tillväxt måste vi producera och konsumera mer.
              Varför ska vi göra det när det är så uppenbart att vi tömmer jordens
              resurser med vårt sätt att leva? Vi måste producera smartare och
              konsumera enbart det vi behöver, inte tvärtom alltså inte producera
              våra varor på andra sidan jordklotet därför att det är billigare
              och konsumera tills vi inte vet var vi ska göra av alla prylar.
            </seg>
            <seg xml:id="i-afcbba86fd8bf559-0">
              Vi måste ta ansvar och ändra de rådande förutsättningarna som
              missgynnar lokalproduktionen. Ett sådant sätt är att genomföra
              nationella och lokala tullar och kvoter. På så sätt gynnar vi
              alltmer de lokalproducerade varorna, och på sikt slår vi ut de
              andra varorna.
            </seg>
            <seg xml:id="i-593a391e1fefdbd6-0">
              Jag vet att detta går emot den rådande ordningen och tanken med
              den internationella frihandeln. Men en sådan reform är nödvändig
              för att vi på allvar ska komma åt de nuvarande miljöproblemen.
              Vi kan inte fortsätta att konsumera och producera som vi gör.
              Vår planet tillåter inte det. Vi måste ställa om. Det är vårt
              ansvar att ändra förutsättningarna så att vi kan göra det.
            </seg>
          </u>
          <note type="speaker" xml:id="i-7a247ce026ff1be0-0">
            Anf. 525 FINN BENGTSSON (m) replik:
          </note>
          <u who="unknown" next="cont" xml:id="i-e62e630e2d54bb4a-1">
            <seg xml:id="i-ee428d06cff7be61-0">
              Herr talman! Får jag bara fråga: När du reser frågan om tullar,
              hur tänker du dig att de som uppenbarligen konkurrerar med någon
              fördel, till exempel lägre kostnader, inte ska slås ut i sin verksamhet
              genom att vi sätter upp tullar och förhindrar dem att leverera
              sina varor till oss?
            </seg>
          </u>
          <note xml:id="i-6863445af00bb092-0">
            Anf. 526 KARLA LÓPEZ (mp) replik:
          </note>
          <u who="unknown" prev="cont" xml:id="i-66a4f8213c53d301-1">
            <seg xml:id="i-8510ede523f23ab0-0">
              Herr talman! Menar du folk i andra länder? Grejen är att runt
              om i världen har man haft lokal produktion väldigt länge. Men
              i och med globaliseringen har ekonomin integrerats alltmer i världen.
              Jag tror att det inte är hållbart. Om det skulle vara så kunde
              man återgå till lokala ekonomier. De flesta småbönder i länder
              i tredje världen är självförsörjande. Problemet är att de tvingas
              gå in i den internationella marknaden och ha villkor och pengar
              på samma sätt som vi har. Då tvingas de in i fabriker för att
              producera de varor som vi ska konsumera. Jag tror att vi kan uppmuntra
              dem till självförsörjning samtidigt som vi satsar på det och att
              man gör det internationellt också, för jag tror inte att det är
              lösningen att bara Sverige gör det.
            </seg>
          </u>
          <note type="speaker" xml:id="i-07f99ab9eaedb57f-0">
            Anf. 527 FINN BENGTSSON (m) replik:
          </note>
          <u who="unknown" next="cont" xml:id="i-e62e630e2d54bb4a-2">
            <seg xml:id="i-28a7029f9f05a2b2-0">
              Herr talman! Då kommer följdfrågan: Ska ingen av dessa olika
              enklaver som då ska kämpa för att skapa lokal produktion ha någon
              form av strävan mot tillväxt?
            </seg>
          </u>
          <note xml:id="i-f93832b04873f0dc-0">
            Anf. 528 KARLA LÓPEZ (mp) replik:
          </note>
          <u who="unknown" prev="cont" xml:id="i-66a4f8213c53d301-2">
            <seg xml:id="i-55c6583ffae1eb6e-0">
              Herr talman! Nej, det är tyvärr så. Vill vi ha tillväxt måste
              vi producera mer, och producerar vi mer tar vi resurser från naturen.
              Tyvärr är det så. Självklart gillar jag prylar. Det är inte det.
              Men jag inser att jag måste sänka min konsumtion. Vi konsumerar
              så pass mycket och jag ser ingen nackdel med balans att vi varken
              har tillväxt eller ekonomisk nedgång. Vi måste ta den vägen om
              vi ska ta hand om miljön.
            </seg>
          </u>
          <note type="speaker" xml:id="i-83f44e618d6335f4-0">
            Anf. 529 JAN R ANDERSSON (m):
          </note>
          <u who="yvonne_andersson_c8fed3" xml:id="i-8939eed1cd1fa006-7">
            <seg xml:id="i-be03548e427ecc22-0">
              Herr talman! Politiken har dubbla uppgifter. Först och främst
              ska politiken tillse att staten ger alla människor goda möjligheter
              till ett fritt, rättvist och öppet liv. Staten ska därför inte
              i onödan begränsa, hindra eller stoppa människor eller deras livsprojekt.
              Detta måste givetvis vara grunden för ett modernt och öppet samhälle.
            </seg>
            <seg xml:id="i-f048b526b493c338-0">
              Politiken behöver ibland också skydda från våld, övergrepp och
              egendomsbrott. Genom lagstiftning, som vi sysslar med, polis och
              fristående domstolar ska brott och kränkningar förebyggas och
              ett öppet samhälle garanteras. Detta är grunden för vårt samhällsbygge.
            </seg>
            <seg xml:id="i-0d4f51889f9f4628-0">
              Detta innebär inte att vi som politiker bara kan lagstifta och
              därefter fortsättningsvis enbart förvalta dessa lagar. I takt
              med att samhället hela tiden förändras måste också vi se över
              våra ramverk, se över vilka lagar och regleringar som behövs.
            </seg>
            <seg xml:id="i-a2f0ff4c9261f8a2-0">
              Bilden av vad som behöver skyddas genom regleringar och förbud
              eller vilka områden som hindras av reglering, förbud och lagar
              förändras över tiden. Dock kan vi konstatera att utvecklingen
              de senaste åren i huvudsak gått åt det ena hållet, med mer regleringar,
              mer förbud och mer byråkrati. Denna utveckling måste givetvis
              brytas, och därför är det kanske en av regeringens viktigaste
              uppgifter att minska företagens byråkratiska börda. Detta är en
              högt prioriterad uppgift. Det som händer om politiken inte hänger
              med i samhällets övriga utveckling är att möjligheter försummas
              av småföretagen och att jobb och välfärd i stället uteblir.
            </seg>
            <seg xml:id="i-2d4aad75745f9fef-0">
              Låt mig ge ett exempel. När man i början av 80-talet hade utvecklat
              det nordiska mobiltelefonsystemet, NMT, funderade man på hur man
              skulle kunna introducera ett sådant system. Frågan som Östen Mäkitalo,
              den så kallade fadern för mobiltelefonin, ställde sig var om de
              skulle fråga om lov eller om de skulle be om ursäkt. Han valde
              det senare. I stället för att gå till alla myndigheter och fråga
              vad de skulle göra körde de på och skapade genom det djärva beslutet
              förutsättningar för en framgångssaga som kanske inte har någon
              motsvarighet i svensk historia. Företag som Ericsson, Nokia och
              många andra IT-bolag följde av denna reform.
            </seg>
            <seg xml:id="i-cea05dc554ca6daf-0">
              Detta illustrerar givetvis ett undantag. Småföretagens vardag
              handlar inte om hur man ber om ursäkt och kör på utan snarare
              tvärtom om hur man anpassar sig till de regelverk som finns.
            </seg>
            <seg xml:id="i-53af8d14179669ce-0">
              Ett annat, mindre lyckat exempel är en ny näring som har vuxit
              fram i Sverige som i dag på grund av regleringar och en onödig
              byråkrati i praktiken inte har avsättning för sina produkter.
              Det jag talar om är de otaliga vinerier och mindre bryggerier
              som har vuxit fram i Sverige under de senaste femtio åren. I dag
              finns förutom de stora bryggerijättarna ett trettiotal mikrobryggerier
              eller mindre bryggerier. Den svenska vinodlarföreningen har i
              dag över 100 medlemmar.
            </seg>
            <seg xml:id="i-e725ebdbb0e5f23a-0">
              De stora problem som dessa företag upplever är att de i princip
              inte kan sälja sina produkter på grund av de regleringar och den
              byråkrati som finns. Trots Systembolagets policy att inte diskutera
              någon producent är det just de lokala producenter som har sin
              tillverkning närmast konsumenterna som i dag har svårast att få
              avsättning för sina varor.
            </seg>
            <seg xml:id="i-fb663f2a392dd6f3-0">
              Det är kanske lätt att som svensk se Sverige som mittpunkten
              i världen och se de svenska normerna som kanske de mest normala
              i världen. Men när det gäller just dessa frågor är det Sverige
              som är undantaget. Sverige är det enda landet inom EU där små
              producenter inte kan sälja sina produkter direkt till kund. I
              alla länder inom EU är gårdsförsäljning av lokalproducerade alkoholprodukter
              tillåten. Det finns inget annat EU-land där små lokala alkoholproducenter
              har så svårt att nå marknaden som de har i Sverige.
            </seg>
            <seg xml:id="i-8dd44dc105f44d75-0">
              Vi har alla följt den senaste tidens debatt om miljö och den
              globala uppvärmningen. Jag vet att det i ljuset av detta är många
              små alkoholproducenter i Sverige som har svårt att förstå varför
              de som har sin produktion nära konsumenterna, som många gånger
              har Kravmärkta och miljömärkta varor, inte får komma in på marknaden.
            </seg>
            <seg xml:id="i-ab62adf2f614ff81-0">
              Vår landsbygd är i omvandling. Det vet vi alla. Jordbruket effektiviseras,
              och allt färre personer kan försörja sig på ett jordbruk. För
              att ha ett företag på landsbygden krävs det många gånger att man
              har flera ben att stå på. Att bara ha ett skogsbruk eller att
              bara ha spannmålsproduktion är ofta inte hållbart. Därför måste
              alla åtgärder som kan underlätta för landsbygdsnäringen vidtas.
              En sådan åtgärd borde vara att öppna för gårdsförsäljning av lokalproducerade
              alkoholprodukter. Denna fråga utreds just nu, men utöver den utredningen
              borde också möjligheten för små producenter att komma in via Systembolagets
              kanaler underlättas snarast.
            </seg>
            <seg xml:id="i-3cd83d8ed22db2ea-0">
              I teorin kan alla svenska producenter sälja sina varor via Systembolaget.
              Dock är denna process mycket byråkratisk, och den innebär att
              köparna måste besöka Systembolaget minst tre gånger. Därför är
              detta ingen reell möjlighet för den svenska turistindustrin.
            </seg>
            <seg xml:id="i-f946f111d1c85387-0">
              Det har kommit en hel del domar från EG-domstolen det senaste
              året som gäller försäljning. Genom detta har vissa dörrar öppnats.
              Tyvärr har inte dessa domar öppnat dörrar för svenska företagare
              med lokalproducerade alkoholprodukter. Det är till och med så
              märkligt att en svensk vinproducent inte får sälja till den som
              besöker gården. Däremot är det okej om han skeppar sina varor
              över Öresund och via Internet försäljer varan till en svensk.
            </seg>
            <seg xml:id="i-961adc7a88ea4749-0">
              I Finland har man sedan ett år öppnat möjligheten för lokala
              alkoholproducenter att försälja vin i gårdsbutiker. Erfarenheterna
              är mycket goda. Man har inte sett några alkoholpolitiska konsekvenser.
              Volymerna är små. Man pratar om mindre än 1 promille av den totala
              försäljningen, men det har varit viktigt för landsbygden.
            </seg>
            <seg xml:id="i-5c48eaac65291fc9-0">
              Det känns som att tiden har sprungit förbi frågan. Dessa företag
              känner symbolpolitiken och byråkratins ok. Därför är det viktigt
              att dessa frågor nu behandlas med goda argument och kunskap i
              stället för tyckande och gamla uppfattningar. Annars riskerar
              goda idéer att aldrig bli vad nya företag i Sverige och Sveriges
              landsbygd behöver.
            </seg>
          </u>
          <note type="speaker" xml:id="i-c4b916e9637c16be-0">
            Anf. 530 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-11">
            <seg xml:id="i-9702c5dfaacdf8b7-0">
              Herr talman! Jag blev positiv när Jan Andersson sade att det
              var viktigt att minska den byråkratiska bördan. Det är en ambition
              som vi har delat från våra partiers sida. Men hur ser du på att
              bördan faktiskt ökar på grund av de regler som nu kommer genom
              den nya regeringens försorg? Näringslivets regelnämnd har tittat
              på 150 förslag. Man säger att i 63 procent av fallen ökar regelbördan
              för företagen. Det är mer än vad det har varit under tidigare
              år. Bördan har ökat ytterligare än tidigare på grund av den politik
              regeringen nu driver.
            </seg>
            <seg xml:id="i-9fd59677d38c2e1f-0">
              Jag tolkar Jan Andersson som att han tycker att politiken inte
              ska styra i onödan, att man till exempel inte ska särskilja mellan
              olika företag. Hur tycker du att det rimmar med att man nu genomför
              reformer som behandlar branscher fullständigt olika? Man ger stöd
              och subventioner till branscher som tvättar kläder i hemmen, men
              man ger inte stöd till tvätterier som finns ute på gatan. Man
              ger stöd till restaurangbranschen, men man ger inte stöd till
              hotellbranschen. Är inte det att gå in och detaljreglera branscher
              helt i onödan?
            </seg>
          </u>
          <note type="speaker" xml:id="i-ad2d81c80bb7da30-0">
            Anf. 531 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-8939eed1cd1fa006-8">
            <seg xml:id="i-f14587171330025e-0">
              Herr talman! Jag vet att det är regeringens uppenbara och tydliga
              ambition att minska regelbördan. Det är kanske inte den första
              regeringen som har haft den målsättningen. Men jag tror att det
              är den första regeringen som har tagit sig an problemet med sådan
              kraft och sådan determination att vi förhoppningsvis kommer att
              se ett substantiellt resultat rätt snart.
            </seg>
            <seg xml:id="i-f8110df1a8ca41ed-0">
              Den andra frågan gällde minskade kostnader för vissa företag.
              När jag har pratat med företagare har jag inte upplevt det som
              en möjlig ökad byråkrati, som ett hinder, när det innebär att
              man får dramatiskt ökade möjligheter. Precis som jag sade tidigare
              säger nio av tio företagare inom restaurangbranschen att de planerar
              att nyanställa personal om detta genomförs vilket kommer att göras.
              Jag tror att det är svårt att finna en mer träffsäker politik
              när det gäller att skapa nya jobb. Jag förstår inte argumentet,
              speciellt när det kommer från Miljöpartiet, som också har drivit
              den linje som vi nu i princip genomför, det vill säga en skatteväxling
              som innebär jobb i stället för skatter.
            </seg>
          </u>
          <note type="speaker" xml:id="i-8b5dbf8cf651a382-0">
            Anf. 532 PER BOLUND (mp) replik:
          </note>
          <u who="per_bolund_0a9708" xml:id="i-15823cffd8b4fc1a-12">
            <seg xml:id="i-0685620648a1ba8d-0">
              Herr talman! Faktum kvarstår att för ett parti som säger att
              man inte vill gå in och styra i detaljer gör man precis tvärtom.
              Man går in och styr upp vilken bransch konsumenten ska handla
              i. Man gör det billigare för vissa branscher, och man gör det
              dyrare för andra branscher. Det är precis det som Moderaterna
              alltid har stått för att man inte ska göra. Därför är det förbluffande
              att man nu genomför en politik som går precis på tvärs mot den
              ideologi jag har uppfattat att ni står för. Man går in och styr
              så att vissa branscher får det lättare och andra branscher i stället
              får nackdelar. Varför inte genomföra generella åtgärder som styr
              lika mot alla företag, och sedan får ekonomin styra upp vilka
              branscher som går bra?
            </seg>
          </u>
          <note type="speaker" xml:id="i-e319f93052c5f827-0">
            Anf. 533 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-8939eed1cd1fa006-9">
            <seg xml:id="i-8a4e3836db03f0a0-0">
              Herr talman! Jag tillhör den krets av människor som gärna skulle
              sänka skatterna mer för företagare. Jag skulle gärna göra generella
              skattesänkningar. Men i valet mellan att göra generella skattesänkningar
              som uppenbart leder till arbete eller att göra generella skattesänkningar
              som i liten utsträckning leder till arbete är för mig valet klart.
              Jag väljer de skattesänkningar som riktat leder till arbete. Det
              är också regeringens politik.
            </seg>
          </u>
          <note type="speaker" xml:id="i-e6ac95403a5653b6-0">
            Anf. 534 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-42e30f222f9e0f50-4">
            <seg xml:id="i-ade7d6596171e558-0">
              Herr talman! I området näringspolitik ingår ägandet av de statliga
              bolagen. Flera av dessa bolag är framgångsrika företag, och de
              representerar stora värden för sina ägare svenska folket. Sex
              av dessa bolag är nu föremål för en försäljningsprocess initierad
              av den borgerliga regeringen, den så kallade utförsäljningssåpan.
              Den här försäljningsprocessen måste dessvärre beskrivas som ett
              riktigt dåligt exempel på att en regering inte borde hantera så
              viktiga ärenden. Utan några riktiga underlag inför besluten i
              riksdagen tuffar regeringen på genom Mats Odell trots att näringsutskottet
              begärde att få se påstådda handlingar inför besluten.
            </seg>
            <seg xml:id="i-331f7e17ce6847b3-0">
              När väl riksrevisorns rapport kom konstaterade revisorn det vi
              redan hade misstänkt. Det fanns inga konsekvensanalyser eller
              andra viktiga handlingar. Därav kom kritik från riksrevisorn för
              att regeringen bröt mot grundlagens beredningskrav, vilket inte
              stoppade regeringens utförsäljningsplaner inte ens det faktum
              att Riksrevisionens styrelse enigt konstaterade att det inte hade
              gjorts en genomgång av de utlovade för- och nackdelarna med en
              utförsäljning.
            </seg>
            <seg xml:id="i-6191949669e83c79-0">
              I höstens budgetproposition för 2008 kan man läsa att regeringen
              tvärtom vidhåller att regeringen har uppfyllt regeringsformens
              krav på beredning, vilket alltså inte de borgerliga ledamöterna
              i Riksrevisionens styrelse tycker.
            </seg>
            <seg xml:id="i-205a4ef33a1b8837-0">
              Herr talman! I samband med att regeringen basunerade ut sina
              försäljningsplaner agerade man också för att göra vägen lite mer
              framkomlig när man skulle sälja. Det var fördubblade arvoden till
              ordförande och styrelseledamöter i de bolag som skulle säljas
              ut samtidigt som man plockade bort de folkvalda i styrelsen. Det
              kan bara ha haft ett syfte, nämligen att få bort eventuellt motstånd.
              Nu ska det säljas!
            </seg>
            <seg xml:id="i-70751d004813ddc5-0">
              Trots regeringens stora planer har det gått grus i maskineriet.
              Flera chefer har på egen begäran lämnat Näringsdepartementet.
              Och nu har det skett ett avhopp av det bolag som skulle hjälpa
              till i utförsäljningsprocessen.
            </seg>
            <seg xml:id="i-aa9cdf7ce6aa04d8-0">
              Herr talman! Att sälja statliga bolag är inte direkt som att
              sälja sina privata grejer på Blocket. Det tror jag att talmannen
              håller med mig om. Vi socialdemokrater har reserverat oss mot
              utförsäljningen av dessa bolag, men vi förväntar oss att när regeringen
              fullföljer sina planer på att sälja gör den det med omtanke och
              stor försiktighet om värden som riskerar att förslösas genom stora
              konsultarvoden och kortsiktig ägarpolitik.
            </seg>
            <seg xml:id="i-080381dd48bba090-0">
              Herr talman! Något annat som bekymrar mig när det gäller den
              borgerliga näringspolitiken är det faktum att näringsminister
              Maud Olofsson bestämt sig för att öppna för nya bonussystem för
              ledande personer inom de statliga bolagen genom att ta bort den
              stopplag som den socialdemokratiska regeringen införde.
            </seg>
            <seg xml:id="i-8782512ecce50b72-0">
              Vi kan redan se att det nu återigen inom det privata näringslivet
              gnuggas händer och öppnas för generösa bonussystem och optionsprogram.
              Jag gissar att vissa företagsledare faktiskt känner sig ivrigt
              påhejade av näringsministern som ofta och gärna talar om incitament
              för dem som tjänar riktigt bra.
            </seg>
            <seg xml:id="i-5583003ecf8800b9-0">
              När det gäller de människor som tjänar lite eller rentav kanske
              bara har en låg inkomst från en socialförsäkring är det slut på
              näringsministerns och regeringens vurm för incitament och bonusprogram.
              Regeringspolitiken inriktar sig i stället på att straffa dem som
              blivit sjuka och arbetslösa genom försämrade ersättningar och
              strängare regelverk.
            </seg>
            <seg xml:id="i-7362a8bd016dc21d-0">
              Herr talman! Åt den som har ska varda givet. Det passar in på
              regeringens politik när det gäller synen på bonusar för statliga
              vd:ar och sänkt skatt och lägre a-kassa för arbetslösa. Men också
              det faktum att regeringen vidhåller en höjd arbetsgivaravgift
              för småföretagare med färre än tre anställda innefattas i detta
              synsätt.
            </seg>
            <seg xml:id="i-7435a29b691e6611-0">
              Med tanke på detta är jag inte förvånad över den besvikelse som
              vi nu får höra och läsa om från både arbetslösa och småföretagare.
            </seg>
          </u>
          <note type="speaker" xml:id="i-637134717a2852ca-0">
            Anf. 535 FINN BENGTSSON (m) replik:
          </note>
          <u who="unknown" xml:id="i-b29f8527a7864ace-59">
            <seg xml:id="i-236c5481cf1d390d-0">
              Herr talman! Eva-Lena Jansson berör en mycket viktig fråga om
              moral i samband med försäljning av statens och därmed medborgarnas
              egendom.
            </seg>
            <seg xml:id="i-b08a09a53fb7a9c9-0">
              Jag skulle vilja höra hur Eva-Lena Jansson resonerade vid den
              tidigare utförsäljningen av Telia. Där lyckades en minister från
              hennes eget parti på olika sätt få kursen att bli så hög att staten
              visserligen tjänade rejäla pengar. Men en rad enskilda människor
              upplevde detta som en folkaktie och kunde tyvärr inte uppleva
              att de fick valuta för pengarna. Hur ser Eva-Lena Jansson på den
              moralen?
            </seg>
            <seg xml:id="i-093906552d7e69e3-0">
              Så går jag till den andra frågan. Eva-Lena Jansson nämner att
              åt den som har ska varda givet. Hon anspelar då på bolagsrepresentanter
              i statliga bolag. Eva-Lena Jansson har nyligen haft en partiordförande
              som avgått. Jag undrar som hon har någon kommentar till uttrycket
              åt den som har ska varda givet i det sammanhanget?
            </seg>
          </u>
          <note type="speaker" xml:id="i-313bbe1aafb6217e-0">
            Anf. 536 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-42e30f222f9e0f50-5">
            <seg xml:id="i-c14584aed51fd6ae-0">
              Herr talman! Jag har valt att tala om den näringspolitik som
              den borgerliga regeringen genomför nu när man efter tolv år av
              maktlöshet äntligen har fått makten.
            </seg>
            <seg xml:id="i-3d5f6f9d87c8bf34-0">
              Det är rätt intressant att konstatera att flera företrädare för
              de borgerliga partierna, bland annat ministrar, som har valt att
              skattefuska nu börjar tala med mig om moral och etik. Det säger
              lite om vilka företrädare vi har fått i Sveriges riksdag just
              nu.
            </seg>
            <seg xml:id="i-1aac28cc1413c883-0">
              Berätta i stället för mig varför ni tycker att det är så viktigt
              att sänka skatten på tjänster som uppenbarligen era egna företrädare
              inte är beredda att betala det pris för som det faktiskt kostar.
              Det vore intressant för mig att få reda på här i dag.
            </seg>
          </u>
          <note type="speaker" xml:id="i-deae4f15940cbec3-0">
            Anf. 537 FINN BENGTSSON (m) replik:
          </note>
          <u who="unknown" xml:id="i-b29f8527a7864ace-60">
            <seg xml:id="i-1e1c7542d3c0dbd5-0">
              Herr talman! Jag tyckte att Eva-Lena Jansson gjorde en tydlig
              anspelning på moral i samband med utförsäljning och gjorde en
              hel del förespeglingar om att det gick åt fel håll. Då tycker
              jag att det finns all rätt att ifrågasätta moralen i ett vidare
              perspektiv.
            </seg>
            <seg xml:id="i-7a7dc5a6de5c9404-0">
              Jag tycker också att vi har rätt att höra hur Socialdemokraterna
              ser på om det möjligtvis finns en ideologisk spärr mot att sälja
              ut statliga bolag. Man har faktiskt varit föregångare i detta
              ärende med till exempel Teliautförsäljningen. Fanns det då ett
              annat motiv än det finns nu för den borgerliga regeringen?
            </seg>
          </u>
          <note type="speaker" xml:id="i-22f30fddd477df70-0">
            Anf. 538 EVA-LENA JANSSON (s) replik:
          </note>
          <u who="eva-lena_jansson_b8d91d" next="cont" xml:id="i-49d588ffd9ba125b-0">
            <seg xml:id="i-68d91c047d7ae7bb-0">
              Herr talman! Jag står nu och diskuterar den borgerliga regeringens
              hantering av den utförsäljningssåpa som vi har sett. Riksrevisorn
              pekar på att den borgerliga regeringen bryter mot grundlagen.
              Jag tycker att det är allvarligt. Jag uppfattar inte att den socialdemokratiska
              regeringen fick den typen av kritik.
            </seg>
            <seg xml:id="i-d65095d8b50c1de8-0">
              Det som är viktigt att konstatera är att när man säljer statliga
              bolag är det inte som att sälja privata grejer på Blocket. Man
              måste hantera dessa stora värden på ett helt annat sätt än vad
              den borgerliga regeringen nu gör.
            </seg>
          </u>
          <note xml:id="i-da477b0cd8fc2a95-0">
            Anf. 539 GUNNAR ANDRÉN (fp) replik:
          </note>
          <u who="eva-lena_jansson_b8d91d" prev="cont" xml:id="i-f7143900f8823a3f-0">
            <seg xml:id="i-14cd6ce6bcd3d7e1-0">
              Herr talman! Redan innan det fanns något som hette Riksrevisionen
              förekom det att det såldes ut statliga företag. Det skedde till
              exempel under perioden 19942002 med ett tjugotal företag. Därefter
              tog den tidigare socialdemokratiska regeringen i varje budget
              upp ungefär 15 miljarder, eller närmare bestämt exakt 15 miljarder,
              för att sälja ut statlig egendom.
            </seg>
            <seg xml:id="i-d01621c081e8866c-0">
              Det var naturligtvis riktigt att göra detta. Riksdagen underrättades.
              Dock talade man aldrig om vilka företag som man skulle sälja.
              Där sade dåvarande statsrådet Östros till exempel att man skulle
              sälja ut vid lämpligt tillfälle. Det tycker jag att man alltid
              ska säga.
            </seg>
            <seg xml:id="i-fc78499279bc1265-0">
              Min fråga är: Är det generellt fel att sälja ut statliga företag,
              eller är det bara när Socialdemokraterna säljer ut statliga företag
              som det är rätt? Är det rättvist när Socialdemokraterna säljer
              ut och orättvist när andra gör det?
            </seg>
          </u>
          <note type="speaker" xml:id="i-ca4015f58302ee69-0">
            Anf. 540 EVA-LENA JANSSON (s) replik:
          </note>
          <u who="eva-lena_jansson_b8d91d" next="cont" xml:id="i-49d588ffd9ba125b-1">
            <seg xml:id="i-b2972c6187ed5c30-0">
              Herr talman! Jag tycker att det är fel att sälja ut statliga
              bolag på det sätt som den borgerliga regeringen nu genomför försäljningsprocessen.
              Det är uppenbart att man inte kan hantera frågan på ett korrekt
              sätt.
            </seg>
          </u>
          <note xml:id="i-c63a9802dd0a0cc3-0">
            Anf. 541 GUNNAR ANDRÉN (fp) replik:
          </note>
          <u who="eva-lena_jansson_b8d91d" prev="cont" xml:id="i-f7143900f8823a3f-1">
            <seg xml:id="i-3270f907fc304278-0">
              Herr talman! Av de 429 inlägg som var i går var det ett antal
              där man berörde ordet rättvisa. I och med att man, som Eva-Lena
              Jansson, har beslutat sig för att man själv äger rätten att besluta
              vad som är rättvist blir därmed all diskussion om vad som möjligtvis
              skulle kunna vara orättvisa helt omöjlig.
            </seg>
            <seg xml:id="i-f208dee61cd41db3-0">
              Denna monopolisering av begreppet rättvisa vänder jag mig mycket
              starkt emot. Det är inte på det sättet att socialdemokrater kan
              bestämma vad som är rättvisa.
            </seg>
          </u>
          <note xml:id="i-ba65ef708601481a-0">
            I detta anförande instämde Finn Bengtsson (m).
          </note>
          <note type="speaker" xml:id="i-87e9b3c7f386f505-0">
            Anf. 542 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-42e30f222f9e0f50-6">
            <seg xml:id="i-e3c8c8fa41a3a20e-0">
              Herr talman! Jag förbehåller mig rätten att säga att jag tycker
              att det är orättvist att driva en politik där man satsar på att
              sänka skatt för rika, uppmanar statliga vd:ar att öppna för bonussystem
              och sänker ersättningen för de arbetslösa och sjuka. Jag tycker
              att det är en orättvis politik. Jag förbehåller mig rätten att
              säga det här i talarstolen.
            </seg>
          </u>
          <note type="speaker" xml:id="i-dea37e7ab2291432-0">
            Anf. 543 ANN-CHARLOTTE HAMMAR JOHNSSON (m):
          </note>
          <u who="peter_johnsson_75487f" xml:id="i-770b80e9c9acba73-0">
            <seg xml:id="i-16f3eaca68d6b70b-0">
              Herr talman! Då växlar vi spår lite grann. Det har varit mycket
              tal om företagande. Jag tänkte tala om en mellanform av detta.
              Under rubriken Starta eget men jobba som anställd vill jag framföra
              möjligheter med så kallad egenanställning.
            </seg>
            <seg xml:id="i-c1cf3bd9c64ce214-0">
              Det är många som inte vill eller kan starta egna företag men
              som har bra idéer och gärna skulle vilja mer än de kan. Potentiella
              företagare och vi andra i Sverige går här miste om nya möjligheter
              att utveckla bland annat tjänstesektorn. Därför är det viktigt
              att ta fasta på de faktorer som kan göra det möjligt att hitta
              nya lösningar.
            </seg>
            <seg xml:id="i-24e26c37a5047b86-0">
              Runt om i Sverige växer det nu vägar till förändringar, och de
              kallas egenanställningar. Det är en korsningsform mellan att driva
              företag och ha en trygghet som en anställning innebär. Här finns
              en chans att få fördelar från båda alternativen.
            </seg>
            <seg xml:id="i-2197f8cbfb41280f-0">
              Egenanställning innebär att ett bolag eller en ekonomisk förening
              tar hand om skatter, avgifter och försäkringar medan entreprenören
              själv ägnar sig åt utförande och marknadsföring. Det är en företagsform
              som till exempel utmärkt kan passa för flera olika personkategorier.
            </seg>
            <seg xml:id="i-7a8692e991a6daed-0">
              Det handlar om människor som inte riktigt vågar ta steget in
              i ett företagande och som också vill ha tryggheten. Långtidssjukskrivna
              och människor som lever under skyddad identitet har också spännande
              utmaningar här.
            </seg>
            <seg xml:id="i-62528fae57cf9c3e-0">
              Om vi tittar närmare på arbetsmarknaden kan vi konstatera att
              kvinnor inte är så flitiga med att starta företag. Det är bara
              30 procent av nyföretagarna som är kvinnor. Män bedriver verksamhet
              i egna företag i mycket större utsträckning än kvinnor. Alltså
              finns det hinder i kvinnors liv som gör att de inte vill ta på
              sig ytterligare ett stort ansvar.
            </seg>
            <seg xml:id="i-05449dedc1b001d4-0">
              En faktor är att kvinnor är mindre riskbenägna än män. Men det
              finns också andra förklaringar som kan påverka. Kvinnor har en
              tendens att stanna för länge i arbete eller i situationer som
              de inte önskar eller som de inte mår bra av. Detta kan vi se på
              sjukstatistik och ohälsotal.
            </seg>
            <seg xml:id="i-ebf9940f0f80c43d-0">
              Många lever med en dröm om att kunna arbeta för sig själv men
              vågar inte ta steget. Här kan egenanställningen medverka till
              att fler personer vågar pröva sin idé utan att starta företag,
              i varje fall i första skedet.
            </seg>
            <seg xml:id="i-523bfec4c674d949-0">
              Det fina är också att man när man väl vant sig kan känna sig
              redo vid övergången, och man kan göra det i sin egen takt. Du
              koncentrerar dig på det du är bra på. Det kan vara kurser, design,
              festplanering, bedriva utredningar eller vad det nu är. Vissa
              gör juristjobb.
            </seg>
            <seg xml:id="i-3bb5965fb83429b1-0">
              Bolaget eller den ekonomiska föreningen tar hand om det administrativa
              och reglerna. Det är meningen att det ska vara så bra som möjligt
              för dem som startar. Bolaget hjälper till att svara på allehanda
              frågor och bygger nätverk mellan dem de servar.
            </seg>
            <seg xml:id="i-22ffb611a08dfff8-0">
              Ur jämställdhetssynpunkt, för personer som vill men inte vågar,
              för de långtidssjukskrivna och arbetslösa är därför egenanställningen
              ett komplement på arbetsmarknaden. Det blir ett steg från en punkt
              i arbete, utanför arbete och därmed vidare. Anställningen innebär
              att du som sjukskriven kan arbeta i din egen takt under det antal
              timmar du orkar med under en vecka eller en månad.
            </seg>
            <seg xml:id="i-254d35dd8472f246-0">
              System får aldrig bli hinder för utveckling. Detta är politikens
              uppgift. Trots det finns det ibland regler som man tror blir bra,
              men det blir inte alltid som man vill. Sofia är ett levande exempel
              på hur nya tankar kan gå runt byråkrati och att det går att finna
              nya vägar utan att försätta personer i ett utanförskap.
            </seg>
            <seg xml:id="i-b364cedd34df9b8c-0">
              Sofia arbetade i den stressade restaurangbranschen, som vi har
              varit inne på så många gånger i dag. Till sist orkade hon inte
              med det, och kroppen gick i baklås. Trots Försäkringskassans tvivel
              hade hon bestämt sig för att komma tillbaka. Hon visste att hon
              troligtvis aldrig skulle kunna jobba heltid men ville gärna jobba
              med det hon kunde. Ibland kanske hon bara skulle kunna arbeta
              några timmar i månaden. Hon var tvungen att anpassa sitt arbete
              till vad kroppen klarade av. En anställning verkade som en utmaning,
              men ändå skulle hon vilja göra någonting själv. Hon kunde inte
              starta företag, för då försvann hennes ersättning. Det tar ju
              lite tid att bygga upp en verksamhet. Sofia håller nu kurser och
              föreläsningar om sitt specialämne. Hon kan nu arbeta i den grad
              som hennes kropp tillåter, och hon kan vara verksam utifrån sina
              förutsättningar och samhällets möjligheter.
            </seg>
            <seg xml:id="i-d7e86a380de6885b-0">
              En annan kvinna med förtidspension och flera diagnoser prövade
              att arbeta i en egenanställning i mycket blygsam skala på sin
              väg mot det hon tror att hon ska orka och klara av. Hon vill så
              gärna vara med på den del hon orkar och kan. Hon kan här jobba
              och bestämma när hon ska arbeta. För henne och Sofia finns här
              de möjligheter som de tidigare inte hade.
            </seg>
            <seg xml:id="i-c9e07e3402891f71-0">
              Socialminister Göran Hägglund har tagit initiativ och pratar
              om avknoppningar av verksamhet inom den offentliga sektorn. Genom
              fortsatt finansiering över skattsedeln för enskilda initiativ
              får inte minst kvinnor fler möjligheter att starta företag. Arbetsformen
              med egenanställning är här ett alldeles lysande exempel på hur
              fler tankar och idéer kan omvandlas till stimulerande verksamheter
              för att driva verksamhet inom välfärdssektorn. Katarina bestämde
              sig och sade upp sig från en fast anställning för att så småningom
              starta eget som sjukgymnast. Jag är övertygad om att vi kommer
              att få fler exempel på detta framöver.
            </seg>
            <seg xml:id="i-583250f9f296db32-0">
              Herr talman! Att leva med skyddad identitet är inte ett val utan
              ett tvång. I detta fall handlade det om en kvinna med hög utbildning
              som hade levt utomlands under en längre tid. När maken började
              ta droger förvandlades familjens liv till ett helvete. I dag är
              hon tillbaka i Sverige, men sedan sju år lever hon med skyddad
              identitet. Kvinnan har haft flera anställningar. Till slut orkade
              hon inte med att vara anställd längre, då mannen kunde hitta henne.
              Alternativet var att starta eget företag. På skattemyndigheten
              möttes kvinnan av skratt då hon ville ha en F-skattsedel med fingerat
              personnummer. Det här är nu möjligt att förändra genom egenanställning
              där personnumret inte behöver lämnas fram. Hon kan jobba vidare
              med sitt företag.
            </seg>
          </u>
          <note type="speaker" xml:id="i-32a0996f475264f8-0">
            Anf. 544 HANS ROTHENBERG (m):
          </note>
          <u who="hans_rothenberg_943492" xml:id="i-9ad0b4fecf1074b8-0">
            <seg xml:id="i-74acd3aa79b98f16-0">
              Herr talman! Att förflytta sig, att äta, att göra och att bo
              kan synas som vardagliga och ganska oansenliga sysslor. Men det
              här är faktiskt själva definitionen på begreppet turism en näring
              som handlar mycket om och omfattar det som är vardagliga sysslor
              men som man gör i ett annat sammanhang än till vardags.
            </seg>
            <seg xml:id="i-b28c40faec668918-0">
              En annan definition på turism är förflyttad konsumtion, det vill
              säga att man väljer att vara på en annan plats och en annan destination
              och konsumera. Det är en ekonomisk definition på turism.
            </seg>
            <seg xml:id="i-fb0e2935c4c2de9c-0">
              Det här är en näring som är i allra högsta grad växande. Sedan
              1997, under de senaste tio åren, har turism- och besöksnäringen
              ökat med 29 procent. Förra året omsatte näringen 215 miljarder
              kronor. Det är inte småsmulor. Det här är en bransch som i allra
              högsta grad är i tillväxt. Men det är också en bransch som står
              inför många utmaningar och en bransch som tillsammans med politiska
              beslut på egen hand måste ta steg för att förnya både sig själv
              och näringen.
            </seg>
            <seg xml:id="i-4deb86db777aec79-0">
              Turismekonomin står i dag för 8 procent av bnp, det vill säga
              bruttonationalprodukten. Det kan vara värt att nämna detta när
              vi i den här allmänpolitiska debatten diskuterar näringspolitik.
              Näringspolitik brukar ofta handla om produktion av produkter,
              om fabriker och industriell produktion medan tjänsteproduktionen
              ofta tenderar att diskuteras med ett lätt nedlåtande tonfall.
              Det där är ju tjänster som är billiga att köpa, säger man. Det
              hela nedvärderas i många fall. Jag tycker att det är tråkigt.
              Jag tycker att det är synd. Detta är ju en näring där många ungdomar
              får sitt första arbete, gör sin första arbetslivserfarenhet och
              får ett insteg i möjligheterna att försörja sig själv.
            </seg>
            <seg xml:id="i-76657e0953e6e5c5-0">
              Ytterligare utmaningar för besöksnäringen är att underlätta ytterligare
              för småföretag. Det är någonting som regeringen håller på med
              och utvecklar. Jag förväntar mig att få åtminstone någon replik
              på detta.
            </seg>
            <seg xml:id="i-15652fd583c440d4-0">
              En annan utmaning är att höja kunskapsnivån bland aktörer inom
              branschen bland personal. Det gäller utbildning på hög nivå som
              kan höja statusen och innehållet i själva tjänsteproduktionen,
              men också utbildning på en nivå som ligger inom företagen. Det
              här är tyvärr branscher som präglas av låga löner och en knivskarp
              konkurrens. Men ökad kompetens inom näringen leder till större
              möjligheter, ett ökat tjänsteinnehåll och ett värdeinnehåll. Det
              blir större möjligheter att ta betalt. Det leder i sin tur till
              högre löner och bättre möjligheter att göra livskarriär i besöksnäringen.
            </seg>
            <seg xml:id="i-43c5b9f683c16289-0">
              Man kommer ofta in på arbetsmarknaden genom den här näringens
              försorg. Men det behövs kunskap från näringen själv och bland
              dem som arbetar i näringen. Det behövs också kunskap hos dem som
              nyttjar tjänsterna. Det behövs medvetna turister. Vi ser detta
              inom kulturturismen. Vi ser det inom den så kallade ekoturismen,
              när turister gör aktiva val och säger: Ja, jag vill skaffa mig
              upplevelser! Ja, jag vill äta, göra, resa och bo men jag vill
              göra det på ett medvetet sätt som gör att jag kan ta ansvar för
              mitt handlande när jag förflyttar min konsumtion.
            </seg>
            <seg xml:id="i-df81b5db956dd585-0">
              Det är många som satsar på destinationsutveckling. Många stora
              städer världen över tävlar med varandra och puttar in miljontals
              kronor för att få de stora evenemangen. Barcelona, Paris, Melbourne
              och London är bara några av dem. I Sverige har vi Göteborg, som
              trots att man är en lilleputt i detta stora rike klarar av att
              ta hem ett stort antal av världens ledande evenemang. Det här
              sker genom ett medvetet samarbete mellan näringarna, med samhället
              och att man samverkar i den riktningen. Jag tror att det är en
              ytterligare utmaning för besöksnäringen att tillsammans med de
              olika orter och regioner som finns inom Sverige och även med Sverige
              som land kunna utveckla kompetens. Därmed säkrar man kapitaltillförseln
              och får en kontinuitet i sin marknadsföring av Sverige och landet
              som destination.
            </seg>
            <seg xml:id="i-3f68bc0fc009be17-0">
              Jag ser fram emot att besöksnäringens status om tio år ska vara
              betydligt högre än att man använder restaurangnäringen som exempel
              på dåliga, lågbetalda lågstatusarbeten.
            </seg>
          </u>
          <note type="speaker" xml:id="i-eba8e36f1a07626c-0">
            Anf. 545 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-88d409ade3e476ae-3">
            <seg xml:id="i-a8b04e2a7e2651b5-0">
              Herr talman! Det var väldigt roligt att lyssna på Hans Rothenbergs
              anförande. Jag har samma uppfattning som Hans Rothenberg om värdet
              av besöksnäringen. Det är en viktig och riktig framtidsbransch
              för Sverige. Kunskap och kompetens är oerhört viktigt.
            </seg>
            <seg xml:id="i-742f405366b064cc-0">
              Vi har exemplet där vi har satsat på kockutbildningar på högskolenivå.
              Vi kan se vad det har betytt för Göteborg, Helsingfors, Malmö
              och rader av orter i Sverige när det gäller att kunna leverera
              mat i toppklass för att också locka till sig människor.
            </seg>
            <seg xml:id="i-f02089149a1e3df9-0">
              Ett annat område är marknadsföring av Sverige ute i världen.
              Jag förstår inte varför alliansregeringen är så oerhört njugg
              mot besöksnäringen. I vår budgetmotion föreslår vi 50 miljoner
              kronor till Visit Sweden för att marknadsföra Sverige i Kina,
              Amerika och Centraleuropa och locka till oss fler turister. Vi
              ska vara synliga internationellt. Varför är ni så snåla på den
              punkten?
            </seg>
            <seg xml:id="i-8196b7279c2b126d-0">
              Till sist har vi naturligtvis den självklara frågan. Hotellen
              är ju så viktiga i besöksnäringen. Varför bestraffar ni dem så
              hårt med höjda arbetsgivaravgifter?
            </seg>
          </u>
          <note type="speaker" xml:id="i-2dfc06e9fea286a8-0">
            Anf. 546 HANS ROTHENBERG (m) replik:
          </note>
          <u who="hans_rothenberg_943492" xml:id="i-9ad0b4fecf1074b8-1">
            <seg xml:id="i-530b4fb0344c39f0-0">
              Herr talman! Jag har arbetat med marknadsföring under min yrkesaktiva
              karriär innan jag blev riksdagsledamot. Om det är någonting jag
              har lärt mig när det gäller marknadsföring är det att det inte
              finns någonting som är viktigare än den energi, den kraft och
              den vilja man visar i det man gör. Det finns inga pengar som kan
              göra en annonsbudget tre gånger större som är viktigare än den
              medvetenhet och målinriktning som man har när man använder dessa.
            </seg>
            <seg xml:id="i-7eb68805d6f5c837-0">
              Det är väldigt lätt att vi hamnar i diskussioner om vem som lägger
              flest miljoner i respektive säck. Ingen skulle vara gladare än
              jag och besöksnäringen om vi hade outsinliga källor att ösa ur.
              Jag ser fram emot att dessa säckar kan fyllas de kommande åren.
              Men det är viktigare att det finns en medvetenhet om vad man ska
              göra med dessa 50 miljoner kronor.
            </seg>
          </u>
          <note type="speaker" xml:id="i-628d630e80bf2802-0">
            Anf. 547 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-88d409ade3e476ae-4">
            <seg xml:id="i-1c247316c86744b5-0">
              Herr talman! Jag har stor respekt för Hans Rothenbergs kunskaper
              om besöksnäringen. Budskapet därifrån är väldigt tydligt när det
              gäller marknadsföringen av Sverige som besöksland. Vi behöver
              satsa mer. Vi behöver professionellt och skickligt göra så att
              turister med växande plånböcker i Kina eller var det nu är någonstans
              i världen ser att man ska åka till Sverige och Göteborg. Varför
              är ni så snåla mot turistnäringen? Varför bestraffar ni hotellen?
              Jag fick inget svar på det.
            </seg>
          </u>
          <note type="speaker" xml:id="i-3fbc024cd7debb6e-0">
            Anf. 548 HANS ROTHENBERG (m) replik:
          </note>
          <u who="hans_rothenberg_943492" xml:id="i-9ad0b4fecf1074b8-2">
            <seg xml:id="i-5b256cf5fc22eb8e-0">
              Herr talman! Jag är fullkomligt övertygad om att en satsning
              på 50 miljoner kronor för att marknadsföra Sverige utomlands inte
              utgör den kraft som vi skulle kunna ha om vi kom upp till samma
              nivåer som andra länder, till exempel Danmark och Irland. Thomas
              Östros och jag befinner oss på samma planhalva. Vi har inte resurser
              inom våra respektive partiers budgetar för att putta in de pengarna.
            </seg>
            <seg xml:id="i-1016765d59c90f06-0">
              Jag skulle önska att repliktiden vore ännu längre så att jag
              kunde få svara på Thomas Östros andra fråga. Jag tackar för att
              du replikerade på detta sista anförande i dag.
            </seg>
          </u>
          <note xml:id="i-5a20b02bfa9abe41-0">
            6 § Bordläggning
          </note>
          <note xml:id="i-695e6702dc6d3584-0">
            Anmäldes och bordlades
          </note>
          <note xml:id="i-abcc72fef1439b1e-0">
            7 § Anmälan om interpellationer
          </note>
          <note xml:id="i-7423ed570a65a671-0">
            Anmäldes att följande interpellationer framställts
          </note>
          <note xml:id="i-b8d3d5b6d2ae0b1c-0">
            den 18 oktober
          </note>
          <note xml:id="i-3db10fa12b821330-0">
            Laila Bjurling
          </note>
          <note xml:id="i-ac87c8ea2b59b50d-0">
            Lars Johansson
          </note>
          <note xml:id="i-8510436f9f7eca6a-0">
            Interpellationerna redovisas i bilaga som fogats till riksdagens
            snabbprotokoll tisdagen den 23 oktober.
          </note>
          <note xml:id="i-8b7bb4990b86646e-0">
            8 § Anmälan om frågor för skriftliga svar
          </note>
          <note xml:id="i-20fa18fe597e9d17-0">
            Anmäldes att följande frågor för skriftliga svar framställts
          </note>
          <note xml:id="i-b8d3d5b6d2ae0b1c-1">
            den 18 oktober
          </note>
          <note xml:id="i-3e9051a5e6943dfd-0">
            Sinikka Bohlin
          </note>
          <note xml:id="i-e1e9f359f9b698e0-0">
            Christina Oskarsson
          </note>
          <note xml:id="i-a7564c5e770fefca-0">
            Britta Rådström
          </note>
          <note xml:id="i-a7564c5e770fefca-1">
            Britta Rådström
          </note>
          <note xml:id="i-a7564c5e770fefca-2">
            Britta Rådström
          </note>
          <note xml:id="i-a7564c5e770fefca-3">
            Britta Rådström
          </note>
          <note xml:id="i-c5b208aaea663ec9-0">
            Raimo Pärssinen
          </note>
          <note xml:id="i-c5b208aaea663ec9-1">
            Raimo Pärssinen
          </note>
          <note xml:id="i-16e9a1d0f2a06b1e-0">
            Hans Olsson
          </note>
          <note xml:id="i-a9b4877951416018-0">
            Frågorna redovisas i bilaga som fogats till riksdagens snabbprotokoll
            tisdagen den 23 oktober.
          </note>
          <note xml:id="i-0736504adcb2c815-0">
            9 § Kammaren åtskildes kl. 23.03.
          </note>
          <note xml:id="i-2fa6cf1d68775d22-0">
            Förhandlingarna leddes
          </note>
          <note xml:id="i-1620394b38c08c2f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
