<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--31</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-3b2c93b6979bb1b7-0">
            18.00 - 19.24
          </note>
          <note xml:id="i-3e39379fd10b8f09-0">
            Det justerade protokollet beräknas utkomma om 3 veckor
          </note>
          <note xml:id="i-bd3a7ee905cabb1e-0">
            _________________________________________________________________________
          </note>
          <note xml:id="i-0d1da874e3f58904-0"/>
          <note xml:id="i-5142632e69a6d03f-0">
            1 § Meddelande om debatt
          </note>
          <note xml:id="i-8caaee0f1f50538f-0">
            Talmannen meddelade att torsdagen den
          </note>
          <note xml:id="i-c0f23daec296877f-0">
            7 december kl. 12.00, i samband med bordläggningen av regeringens
            skrivelse 1995/96:30 EU:s regeringskonferens 1996, skulle anordnas
            en debatt med en deltagare från varje parti.
          </note>
          <note xml:id="i-594bc916689e1d79-0">
            2 § Hänvisning av proposition 1995/96:113 till utskott och beslut
            om förkortad motionstid
          </note>
          <note xml:id="i-05323100fa613c95-0">
            Föredrogs och hänvisades
          </note>
          <note xml:id="i-04b7a28093242721-0">
            Proposition
          </note>
          <note xml:id="i-b8c31be4fb24e6df-0">
            1995/96:113 Svenskt deltagande i fredstyrka i f.d.
          </note>
          <note xml:id="i-76a6ed114ec9d077-0">
            Jugoslavien till utrikesutskottet
          </note>
          <note xml:id="i-959e3aa92f1fb402-0">
            Regeringen hade föreslagit att riksdagen skulle besluta att motionstiden
            skulle förkortas till två dagar.
          </note>
          <note xml:id="i-aea5a4f006c9af96-0">
            Kammaren beslöt att förkorta motionstiden för denna proposition
            till att utgå onsdagen den
          </note>
          <note xml:id="i-8305505b9d93bbc1-0">
            6 december.
          </note>
          <note xml:id="i-d1132273fb28aabe-0">
            3 § Svar på fråga 1995/96:135 om arrangörernas ansvar vid större
            idrottsevenemang
          </note>
          <note xml:id="i-6f0f5777f82b0d62-0">
            Anf. 1 Justitieminister LAILA
          </note>
          <note xml:id="i-617d7986ff6fd224-0">
            FREIVALDS (s)
          </note>
          <note xml:id="i-a36b524e1ffa3c7a-0">
            Fru talman! Lars Stjernkvist har frågat mig vilka åtgärder jag
            är beredd att vidta för att öka arrangörernas ansvar för att ordningen
            upprätthålls vid t.ex.
          </note>
          <note xml:id="i-0b30b0f4d64e50ec-0">
            större fotbollsmatcher.
          </note>
          <note xml:id="i-0759b835a6a6ad52-0">
            Det är redan enligt gällande rätt arrangören som svarar för att
            ordning och säkerhet upprätthålls vid offentliga tillställningar,
            som idrottsevenemang av olika slag. Detta framgår av 2 kap. 16
            § ordningslagen. Vid sådana tillställningar skall polisen normalt
            arbeta med endast kvalificerade polisiära uppgifter, som att förhindra
            brott, ingripa när brott har begåtts och övervaka trafiken på
            gator och vägar.
          </note>
          <note xml:id="i-206a94b687c2ff53-0">
            För att förmå anordnaren att uppfylla sitt ansvar för ordning
            och säkerhet kan polisen föreskriva särskilda villkor som förutsättning
            för att tillställningen skall få hållas. Sådana villkor kan bl.a.
            innefatta en skyldighet att anlita ordningsvakter. Kostnaden för
            detta skall anordnaren stå för.
          </note>
          <note xml:id="i-980eea4c02288ae7-0">
            Även när det gäller kostnaden för polisens egen insats ger lagen
            möjlighet att kräva ersättning av arrangören. Detta gäller dock
            inte om det är fråga om en sådan ideell förening som är skattebefriad
            enligt lagen om statlig inkomstskatt. De flesta idrottsklubbar
            är av denna karaktär. Att ersättningsskyldighet inte kan åläggas
            i dessa fall är resultatet av en avvägning mellan det allmännas
            intresse av att i och för sig ta betalt för den ordningshållning
            som behövs och intresset av att stödja idrottslig verksamhet,
            där stora insatser görs bl.a. för att aktivera och ta hand om
            ungdomar.
          </note>
          <note xml:id="i-11fecab2db2ed125-0">
            När det gäller anordnarens ordningsansvar vill jag framhålla
            att idrottsrörelsen kontinuerligt arbetar med frågor om ordningshållningen
            vid olika evenemang och vid resor till och från matcher. Detta
            arbete bedrivs delvis tillsammans med polisen. Under senare tid
            har flera stora projekt genomförts, där ett av syftena varit just
            att förebygga brott. Erfarenheterna från projekten är enligt vad
            jag erfarit mycket goda.
          </note>
          <note xml:id="i-3cddb586c7d31efa-0">
            Ordningsstörningar i samband med matcher och andra idrottstävlingar
            verkar glädjande nog inte vara lika omfattande som tidigare. Detta
            beror säkerligen till stor del på den ökade vakenhet och det starka
            engagemang som nu finns inom idrottsrörelsen.
          </note>
          <note xml:id="i-8f83557f5d07630e-0">
            Den som anordnar en offentlig tillställning är alltså ansvarig
            för att ordning och säkerhet upprätthålls.
          </note>
          <note xml:id="i-b1c0dfbe81386d2e-0">
            Idrottsrörelsen har också vidtagit en rad åtgärder för att leva
            upp till detta krav. Någon skärpning av ansvaret är enligt min
            mening inte aktuell. Därmed är inte sagt att förbättringar inte
            kan åstadkommas, bl.a. vad avser samarbetet mellan klubbarna och
            polisen. Det ligger inom ramen för Trygghetsutredningens arbete
            att överväga förslag till sådana förbättringar. Utredningen skall
            lämna sitt betänkande före utgången av detta år.
          </note>
          <note xml:id="i-7ac96a18799dfc69-0">
            Anf. 2 LARS STJERNKVIST (s)
          </note>
          <note xml:id="i-4fb9ea66e2961a8e-0">
            Fru talman! Jag tackar statsrådet för svaret.
          </note>
          <note xml:id="i-48c7713aa845da15-0">
            Jag har här en lista över arrangemang och uppgifter om vad polisens
            insatser har kostat. Listan är från en vanligtvis välunderrättad
            källa, dvs. Dagens Nyheter. Polisbevakningen vid matcherna Hammarby-
          </note>
          <note xml:id="i-8ecda44321543663-0">
            Djurgården kostade drygt 650 000 kr, Hammarby-
          </note>
          <note xml:id="i-3c34651c6057bc3a-0">
            AIK 570 000 kr och Djurgården-Hammarby 534 000
          </note>
          <note xml:id="i-15d099956f8edb30-0">
            kr. Listan upptar också en del andra arrangemang, t.ex. rockkonserter
            etc. Min fråga handlar självfallet om idrottsarrangemang men också
            om andra arrangemang, där arrangören tar betalt och där man befinner
            sig någonstans i gränslandet mellan ren kommersiell verksamhet
            och ideell verksamhet, men där det ändå finns ett betydande kommersiellt
            inslag.
          </note>
          <note xml:id="i-3e2b90290fe7fb30-0">
            Jag har studerat lagstiftningen och läst den lag som statsrådet
            hänvisar till. Även om jag tycker att lagstiftningen verkar ganska
            rimlig som den ser ut i dag, tycker jag ändå att det finns skäl
            att ställa sig frågan om polisen känner att den har mandat att
            ställa de krav som det är rimligt att ställa. Det tycker jag är
            väldigt tveksamt.
          </note>
          <note xml:id="i-1f6642dd8d27b5df-0">
            I samband med den mycket uppmärksammade avslutningsmatchen i
            årets allsvenska, där för övrigt polisbevakningen kostade 80 000
            kr, uppgavs det att man hade 15 ordningsvakter. Nu i debatten
            efteråt säger man från arrangörens sida att man nu överväger att
            i fortsättningen ha fler vakter och också professionellt utbildade
            vakter. Jag tycker att det är anmärkningsvärt att polisen inte
            tidigare har använt den lagstiftning som finns för att ställa
            dessa krav. Även om jag håller med om att problemen ännu inte
            är enorma, så har de ändå funnits under ett antal år.
          </note>
          <note xml:id="i-24e36621ef275868-0">
            Anf. 3 Justitieminister LAILA
          </note>
          <note xml:id="i-617d7986ff6fd224-1">
            FREIVALDS (s)
          </note>
          <note xml:id="i-7157bc76560c87a5-0">
            Fru talman! Lars Stjernkvist och jag är tydligen överens om att
            polisen har ett mandat enligt lagstiftningen.
          </note>
          <note xml:id="i-d461be451dffded5-0">
            När det gäller offentliga tillställningar som anordnas av någon
            i vinstsyfte är det enligt lagstiftningen möjligt för polisen
            att kräva ersättning även för de polisiära insatserna.
          </note>
          <note xml:id="i-34c7b716f11c2589-0">
            Vad gäller polisens sätt att i övrigt hantera det mandat man
            har tror jag att vi skall överlåta till polismyndigheterna att
            själva avgöra hur detta bör hanteras. Naturligtvis är det så,
            att polisen vinner nya erfarenheter efter varje arrangemang, och
            man har också förändrat sitt synsätt och ställt nya villkor på
            arrangörerna. Det tycker jag är en naturlig utveckling.
          </note>
          <note xml:id="i-eefde0b5dcbcc0e6-0">
            Dessutom har vi från statsmakternas sida en pågående utredning
            som faktiskt ser över just frågan om ansvarsfördelningen, och
            det kan resultera i någonting som förändrar polisens mandat i
            detta avseende.
          </note>
          <note xml:id="i-c3f55e5b3317f32a-0">
            Anf. 4 LARS STJERNKVIST (s)
          </note>
          <note xml:id="i-4d0ad687ad879f96-0">
            Fru talman! Det är riktigt att det är polisen som har det yttersta
            ansvaret, och det tycker jag att polisen skall ha. Men ibland
            har jag en känsla av att polisen har svårt att ställa krav, därför
            att man känner en viss oro från den allmänna opinionen.
          </note>
          <note xml:id="i-8d82e4df66d1539f-0">
            Jag har i mitt föreningsengagemang anordnat danstillställningar,
            och då har polisen ställt väldigt hårda krav på ordningsvakter
            och annat. Målsättningen är att man skall kunna minimera polisens
            egna insatser. Men trots att jag själv uppskattar fotboll väldigt
            mycket - så det är inte det frågan handlar om
          </note>
          <note xml:id="i-ca50ed0ad6ec1d67-0">
            - har jag en känsla av att det ibland finns en rädsla för att
            ställa samma hårda krav när det gäller idrottsarrangemang, därför
            att man är rädd för vad den allmänna opinionen skall tycka. Även
            om det är polisen som har ansvaret, är det viktigt att vi som
            politiker ger polisen stöd för att ställa samma krav på idrottsrörelser
            som på andra arrangörer av den här typen av publika arrangemang.
          </note>
          <note xml:id="i-1f2af93f7fb59b9f-0">
            Överläggningen var härmed avslutad.
          </note>
          <note xml:id="i-155d8175c990d0b5-0">
            4 § Svar på fråga 1995/96:152 om tystnadsplikt inom sjukvården
          </note>
          <note xml:id="i-21dc13b8a14c5a2a-0">
            Anf. 5 Justitieminister LAILA
          </note>
          <note xml:id="i-617d7986ff6fd224-2">
            FREIVALDS (s)
          </note>
          <note xml:id="i-cb785a9b0c6a8f65-0">
            Fru talman! Chatrine Pålsson har frågat mig om jag avser att
            vidta någon översyn av sekretessreglerna för sjukvårdspersonal.
          </note>
          <note xml:id="i-587b2844050cae17-0">
            När det gäller sjukvårdspersonal finns regler om tystnadsplikt
            i olika författningar, som gäller beroende av om en person är
            verksam inom den privata eller den offentliga sjukvården.
          </note>
          <note xml:id="i-a0a43d32ebd9d33c-0">
            Personalen inom den offentliga hälso- och sjukvården skall tillämpa
            tystnadsplikt som följer av sekretesslagen (1980:100). Generellt
            gäller beträffande all allmän verksamhet ett förbud att röja eller
            utnyttja sekretessbelagda uppgifter för personer som t.ex. på
            grund av anställning deltar eller har deltagit i en myndighets
            verksamhet och därvid fått kännedom om uppgiften.
          </note>
          <note xml:id="i-5cd4b2ce4a4e9cd4-0">
            För personal inom den privata sjukvården regleras i stället tystnadsplikten
            i lagen (1994:953) om åligganden för personal inom hälso- och
            sjukvården.
          </note>
          <note xml:id="i-bca8f90c68836c5b-0">
            Tystnadsplikten gäller för den som tillhör eller har tillhört
            hälso- och sjukvårdspersonalen inom den enskilda hälso- och sjukvården.
          </note>
          <note xml:id="i-820b5697d55bdc90-0">
            Att brott mot tystnadsplikt kan straffas framgår av bestämmelser
            i brottsbalken. Som huvudregel gäller att en person som röjer
            en uppgift, som han eller hon är skyldig att hemlighålla enligt
            lag eller annan författning eller som olovligen utnyttjar en sådan
            hemlighet, skall dömas för brott mot tysnadsplikt till böter eller
            fängelse i högst ett år.
          </note>
          <note xml:id="i-9e1b1ec0037dfbc7-0">
            Det finns således klara regler som gäller dels tystnadsplikt
            såväl under som efter anställning inom hälso- och sjukvården,
            dels konsekvenserna av brott mot sådan tystnadsplikt. Enligt min
            mening finns det därför ingen anledning till översyn av sekretessreglerna
            för sjukvårdspersonal. Jag avser därför inte att vidta någon sådan.
          </note>
          <note xml:id="i-9c3e41fb70e03a0c-0">
            Anf. 6 CHATRINE PÅLSSON (kds)
          </note>
          <note xml:id="i-7d59e2f47a7d8c18-0">
            Fru talman! Jag vill tacka justitieministern för en del klarlägganden.
          </note>
          <note xml:id="i-7c913badae36ff45-0">
            Jag skall tala om varför jag har ställt den här frågan.
          </note>
          <note xml:id="i-ce108367e06e357a-0">
            Vi är ju skyldiga att ha sådana regler att alla enskilda skall
            kunna känna sig hundraprocentigt trygga för att uppgifter som
            lämnas i sjukvården inte kommer ut. Jag har blivit kontaktad av
            läkare som tycker att det här är ett problem. Man meddelar mig
            att den som inte längre är anställd inte har den hållhaken att
            han kan förlora sitt jobb. Det krävs då utomordentligt starka
            skäl för att man skall kunna få rätt i en rättegång, eftersom
            det kan vara svårt att leda detta i bevis.
          </note>
          <note xml:id="i-28bae42165e779d6-0">
            Vederbörande sade också att det när det gäller kraftiga påföljder
            - man kan alltså dömas till fängelse i upp till ett år och till
            böter - är väldigt svårt att få detta till stånd och att det såvitt
            han visste inte hade skett.
          </note>
          <note xml:id="i-b1a88cf339237272-0">
            Min fråga är då återigen: Anser justitieministern att man inte
            behöver göra någonting här, inte ens undersöka om någon har vunnit
            ett överklagande?
          </note>
          <note xml:id="i-40a2f9055d11fbcb-0">
            Anf. 7 Justitieminister LAILA
          </note>
          <note xml:id="i-617d7986ff6fd224-3">
            FREIVALDS (s)
          </note>
          <note xml:id="i-761ed6a815ace81e-0">
            Fru talman! Jag är inte riktigt säker på att jag förstår Chatrine
            Pålssons fråga, men den förefaller innebära att det begås brott
            mot tystnadsplikten och att man på grund av bevissvårigheter inte
            klarar att fälla någon till ansvar för det. Jag kan inte vare
            sig säga mot den uppgiften eller bekräfta den. Men det är klart
            att det måste bevisas att någon har brutit mot tystnadsplikten.
            Samma förhållande gäller om man också skall vidta disciplinära
            åtgärder, t.ex. att skilja någon från det arbete han har. Samma
            bevissvårigheter uppstår i de sammanhangen. Varje gång någon blir
            beskylld för att ha brutit mot tystnadsplikten är det naturligtvis
            den som påstår detta som är skyldig att bevisa det. Huruvida detta
            skulle vara särskilt svårt i det här sammanhanget jämfört med
            vid andra brott har jag ingen information om.
          </note>
          <note xml:id="i-dd52736fb2d2b5fd-0">
            Anf. 8 CHATRINE PÅLSSON (kds)
          </note>
          <note xml:id="i-02e5f05f8f1cc1e2-0">
            Fru talman! Vi är i alla fall överens om en sak, och det är att
            alla i sjukvården skall kunna känna en hundraprocentig trygghet
            för att uppgifter inte läcker ut. Om man har den ambitionen gäller
            det också att vara observant på om detta inte är fallet, just
            av det skälet att människor skall kunna känna en trygghet i vården.
            Det blir ju inte enklare och enklare utan snarare svårare och
            svårare, när fler och fler drabbas av hiv osv., och man måste
            alltid hålla ögonen öppna så att det finns en hundraprocentig
            trygghet.
          </note>
          <note xml:id="i-1f2af93f7fb59b9f-1">
            Överläggningen var härmed avslutad.
          </note>
          <note xml:id="i-8d09ba4a4262b773-0">
            5 § Svar på fråga 1995/96:154 om tillsättning av en datalagskommitté
          </note>
          <note xml:id="i-bad2686e62a77421-0">
            Anf. 9 Justitieminister LAILA
          </note>
          <note xml:id="i-617d7986ff6fd224-4">
            FREIVALDS (s)
          </note>
          <note xml:id="i-b09d0b3af1ac9bc8-0">
            Fru talman! Inger René har frågat mig vilka åtgärder jag avser
            att vidta för att skynda på tillsättandet av en datalagskommitté
            vars direktiv beslutades den 15
          </note>
          <note xml:id="i-f82d529ced41f763-0">
            juni 1995.
          </note>
          <note xml:id="i-4e3d328ba260be4e-0">
            Regeringen beslutade att tillkalla en parlamentariskt sammansatt
            kommitté med uppgift att analysera på vilket sätt EG-direktivet
            om skydd för personuppgifter skall införlivas i svensk lagstiftning
            samt lägga fram förslag till en ny lag på området.
          </note>
          <note xml:id="i-b2f9a1f8c87f5ac3-0">
            I förra veckan fattade jag beslut om att förordna justitierådet
            Staffan Vängby till ordförande i kommittén. I Justitiedepartementet
            arbetar vi nu med att tillsätta de parlamentariker och experter
            som skall vara med i kommittén. Detta arbete hoppas jag skall
            vara slutfört inom den närmaste tiden.
          </note>
          <note xml:id="i-24c0649efac15608-0">
            Anf. 10 INGER RENÉ (m)
          </note>
          <note xml:id="i-c3399f8e1cede954-0">
            Fru talman! Jag ber att få tacka statsrådet så mycket för svaret.
          </note>
          <note xml:id="i-f644b0239c86a207-0">
            Det finns ett historiskt talesätt, som faller mig in här: "Vad
            göras skall är allaredan gjort, I herredagsmän, reser icke så
            fort!" Det var ju bra i detta sammanhang.
          </note>
          <note xml:id="i-aa727744149cded6-0">
            Datalagen är en mycket gammal lag, för att vara en lag på detta
            område. Den kom 1973, och den är lappad och lagad åtskilliga gånger.
            Knappt något område har genomgått så stora förändringar som just
            dataområdet har gjort på så kort tid. Det beror delvis på den
            tekniska utvecklingen men också på ökad internationell samverkan,
            som i och för sig har möjliggjorts genom den snabba tekniska utvecklingen.
          </note>
          <note xml:id="i-ee605eecbcf19366-0">
            Jag blir dock litet bekymrad när jag läser regeringens sammanfattning
            inför uppdraget, där det står följande: Denna kommitté skall också
            föreslå de ändringar i tryckfrihetsförordningens bestämmelser
            om allmänna handlingars offentlighet som är motiverade för att
            grundlagsregleringen skall vara anpassad till den nya tekniken
            och terminologin på området.
          </note>
          <note xml:id="i-b18c15a40e5e1795-0">
            Det låter bra och nödvändigt, men tiden börjar bli knapp. Jag
            undrar då: Är avsikten att vi skall kunna fatta det första beslutet
            när det gäller grundlagsfrågan under denna mandatperiod?
          </note>
          <note xml:id="i-fb5e5c41034489c8-0">
            Anf. 11 Justitieminister LAILA
          </note>
          <note xml:id="i-617d7986ff6fd224-5">
            FREIVALDS (s)
          </note>
          <note xml:id="i-e4faef73aaaa7a31-0">
            Fru talman! Ja, det är avsikten.
          </note>
          <note xml:id="i-d2e3a760fdd59ff1-0">
            Anf. 12 INGER RENÉ (m)
          </note>
          <note xml:id="i-acf1e5f321df9290-0">
            Fru talman! Då hoppas jag att det kommer att bli på det sättet.
          </note>
          <note xml:id="i-1f2af93f7fb59b9f-2">
            Överläggningen var härmed avslutad.
          </note>
          <note xml:id="i-a894e2ee335e79cf-0">
            6 § Svar på fråga 1995/96:130 om Slovakien
          </note>
          <note xml:id="i-d3c9b27e24bb4072-0">
            Anf. 13 Utrikesminister LENA HJELM-
          </note>
          <note xml:id="i-7b6e73a231983e9d-0">
            WALLÉN (s)
          </note>
          <note xml:id="i-ffb881ee309b81d7-0">
            Fru talman! Mikael Odenberg har frågat mig vilka initiativ Sverige
            avser vidta gentemot Slovakien -
          </note>
          <note xml:id="i-7426c421a78335de-0">
            inom eller utom EU - i syfte att stödja de slovakiska minoriteternas
            rätt till en nationell identitet.
          </note>
          <note xml:id="i-225fa83dffee6a56-0">
            Den till antalet största minoritetsgruppen i Slovakien utgörs
            av drygt 600 000 etniska ungrare, vilkas rättigheter och ställning
            i det slovakiska samhället under senare år vållat motsättningar
            såväl inom landet som i de bilaterala relationerna mellan Slovakien
            och
          </note>
          <note xml:id="i-5a3532ee78be52f0-0">
            Ungern. Problemen har även i olika sammanhang diskuterats inom
            ramen för bl.a. den s.k. stabilitetspakten och inom internationella
            forum som Europarådet, Organisationen för säkerhet och samarbete
            i
          </note>
          <note xml:id="i-b74654df6e5f0c21-0">
            Europa (OSSE) och EU.
          </note>
          <note xml:id="i-7c462ac06fc384c4-0">
            I våras upprättade Slovakien och Ungern ett bilateralt s.k. grundfördrag.
            Där ingår frågor rörande minoriteternas ställning och rättigheter
            som ett viktigt element, och fördraget välkomnades allmänt som
            ett betydelsefullt steg på vägen mot en lösning av rådande motsättningar.
            Den förutvarande slovakiska regeringen hade också genomfört vissa
            utökade rättigheter för minoritetsgrupperna, bl.a. genom införandet
            av en ny namnlag och en lag om tvåspråkiga namnskyltar på orter
            med viss andel minoritetsbefolkning.
          </note>
          <note xml:id="i-7724aef7c06436b3-0">
            En rad åtgärder från myndigheternas sida under senare tid tyder
            emellertid på risk för minskande tolerans i synen på minoriteterna
            och deras önskan att hålla sin kulturella och etniska särart levande.
            Inte minst har det mycket omdiskuterade lagförslaget om det slovakiska
            språkets ställning som statsspråk, som nyligen antogs av parlamentet
            i Bratislava, uppmärksammats.
          </note>
          <note xml:id="i-134940bb7dd834aa-0">
            Språklagen i dess slutligen antagna form har först i dagarna
            gjorts tillgänglig. Det återstår därför att noggrant analysera
            i vilken utsträckning man på slovakisk sida tagit fasta på den
            kritik mot lagförslaget som av oberoende språkexperter framförts
            under de diskussioner som varit mellan företrädare för den slovakiska
            regeringen och Europarådets sekretariat. Vi har emellertid noterat
            de delade meningar som råder bland företrädare för olika politiska
            partier och bland juridiska experter, om huruvida språklagen i
            alla delar står i överensstämmelse med konstitutionens anda.
          </note>
          <note xml:id="i-f202a3b186ad618d-0">
            Vidare har Slovakiens president vid sitt undertecknande av språklagen
            villkorat detta med krav på kompletterande lagstiftning, som i
            detalj garanterar minoritetsspråkens ställning gentemot statsspråket.
          </note>
          <note xml:id="i-662a1a4f700dd135-0">
            Fru talman! Vid en nyligen genomförd demarche i
          </note>
          <note xml:id="i-5cab38856e17cfe0-0">
            Bratislava framförde EU kritik mot vissa oroande inslag i den
            senaste tidens utveckling i Slovakien. Det är inslag som vi inte
            förväntar oss i ett land som önskar medlemskap i EU. Åtgärder
            som kan försvåra olika minoritetsgruppers krav att i enlighet
            med internationella normer behålla sin etniska och kulturella
            särart är knappast förenliga med den strävan efter utökade demokratiska
            fri- och rättigheter som utgör en viktig målsättning för dagens
            europeiska samarbete.
          </note>
          <note xml:id="i-a96672a9a490b745-0">
            En förutsättning för att problemen skall kunna lösas är att dessa
            diskuteras i en öppen och uppriktig dialog. Detta gäller också
            minoritetsfrågan, vars utveckling vi noga följer och tar upp i
            kontakter med företrädare för Slovakiens regering och myndigheter.
          </note>
          <note xml:id="i-7ad50d12c649a8de-0">
            Anf. 14 MIKAEL ODENBERG (m)
          </note>
          <note xml:id="i-663b21173f3a9573-0">
            Fru talman! Låt mig först tacka utrikesministern för svaret.
            Jag tycker att det i sak var ett bra svar. Det var ganska tydligt,
            och det är jag förstås nöjd med.
          </note>
          <note xml:id="i-28cd4001a1729d0c-0">
            Det finns en tendens i Bratislava när omvärlden fäster uppmärksamhet
            på dessa frågor att den slovakiska regeringen närmast tolkar det
            som någon sorts inblandning i inre slovakiska angelägenheter.
            Det finns därför anledning att framhålla att så inte är fallet.
            Det är självklart att en ny stat som gör anspråk på att vara en
            demokratisk rättsstat får leva med att omvärlden uppmärksammar
            hur staten hanterar nationella minoriteter.
          </note>
          <note xml:id="i-11ef0a3e5b7ef91c-0">
            I detta fall är det också frågan om en stat som har träffat ett
            Europaavtal och vill in i EU. Eftersom det är en högt prioriterad
            fråga på vår politiska dagordning att utvidga den europeiska unionen
            är det naturligtvis rimligt att Sverige som medlemsstat i unionen
            bevakar frågor som har att göra med mänskliga rättigheter och
            behandling av nationella minoriteter.
          </note>
          <note xml:id="i-1ffd4f377fe45688-0">
            Det är ingen tvekan om att denna språklag är oroande till hela
            sin karaktär och utformning. Hur situationen utvecklas i Slovakien
            följer naturligtvis inte i första hand av lagen i sig själv utan
            mer av hur lagen kommer att implementeras i verkligheten och i
            vilken utsträckning minoriteters intressen tas till vara i annan
            slovakisk lagstiftning.
          </note>
          <note xml:id="i-d668b65734311553-0">
            Jag är nöjd med att utrikesministern uppenbarligen avser att
            följa dessa frågor och att vi även fortsättningsvis inom och utom
            EU gör klart för den slovakiska regeringen och andra regeringar
            den stora vikt vi fäster vid att Europas samtliga stater tar allvarligt
            på frågan om behandlingen av de nationella minoriteterna och deras
            rätt till en egen identitet.
          </note>
          <note xml:id="i-1f2af93f7fb59b9f-3">
            Överläggningen var härmed avslutad.
          </note>
          <note xml:id="i-ae8fe7a558a3fad5-0">
            7 § Svar på fråga 1995/96:134 om Colombia och de mänskliga rättigheterna
          </note>
          <note xml:id="i-a29def2be73926b1-0">
            Anf. 15 Utrikesminister LENA HJELM-
          </note>
          <note xml:id="i-7b6e73a231983e9d-1">
            WALLÉN (s)
          </note>
          <note xml:id="i-5d728c5d23c17f03-0">
            Fru talman! Lena Klevenås har frågat mig om vilka åtgärder som
            jag är beredd att vidta för att stödja kampen för de mänskliga
            rättigheterna i Colombia.
          </note>
          <note xml:id="i-9fd70a16a63f1f64-0">
            Situationen för de mänskliga rättigheterna i Colombia är fortsatt
            allvarlig, trots att landets regering har gjort ansträngningar
            för att förbättra den.
          </note>
          <note xml:id="i-15d9a3bf030d8db1-0">
            Sverige följer därför utvecklingen mycket noga och påtalar övergrepp
            i olika sammanhang, oavsett om brotten begås av personer ur de
            väpnade styrkorna, av paramilitärer, av gerillagrupper eller av
            narkotikaintressenter. Senast vi gjorde detta var den 27
          </note>
          <note xml:id="i-507000194a928940-0">
            november, då Sverige och övriga EU-länder höll sitt gemensamma
            anförande om mänskliga rättigheter i enskilda länder, i FN:s generalförsamlings
            tredje utskott.
          </note>
          <note xml:id="i-cd2cbb31375b6489-0">
            Inom utvecklingssamarbetet med Colombia prioriterar Sverige sedan
            länge arbetet med att stärka respekten för de mänskliga rättigheterna.
            Insatserna sker främst genom svenska enskilda organisationer och
            omfattade under budgetåret 1994/95 drygt 15 miljoner kronor.
          </note>
          <note xml:id="i-ba597c1259dac7dc-0">
            Vårt medlemskap i EU ger oss ännu en plattform att agera från.
            Vi har bl.a. nyligen följt upp utvecklingen i den våldsdrabbade
            regionen Urabá med ett
          </note>
          <note xml:id="i-f105e4b9e19db1a6-0">
            EU-besök. Slutsatserna från besöket kommer att ligga till grund
            för det fortsatta agerandet i området. Sverige har aktivt bidragit
            till arbetet, och jag kan redan nu säga att insatserna kommer
            att ligga i linje med vårt tidigare stöd till det civila samhället,
            särskilt på det lokala planet.
          </note>
          <note xml:id="i-39df5c0a3f8794c9-0">
            Nära samråd kommer också att äga rum inom EU
          </note>
          <note xml:id="i-df572ddf38f4bd22-0">
            om ett adekvat agerande beträffande situationen för de mänskliga
            rättigheterna i Colombia, då FN:s kommission för de mänskliga
            rättigheterna sammanträder i mars-april 1996. Ett av de problem
            som påtalats i
          </note>
          <note xml:id="i-022ed125fa59261d-0">
            Colombia är straffriheten, dvs. underlåtenheten att beivra brott
            mot de mänskliga rättigheterna.
          </note>
          <note xml:id="i-81fb5a6ec81ce74d-0">
            Vi är från svensk sida samtidigt medvetna om att
          </note>
          <note xml:id="i-8d43f21a109e7381-0">
            Colombias regering, under sitt dryga år vid makten, har gjort
            seriösa försök att vända våldstrenden och komma till rätta med
            straffriheten. Regeringen har bl.a. fastslagit att militären var
            delaktig i den s.k.
          </note>
          <note xml:id="i-6c01eb60e34c50ca-0">
            Trujillo-massakern, som kostade över 100 personer livet. Man
            har avskedat ansvariga befäl och gått med på att betala skadestånd
            till de anhöriga. Man tillsatte även en kommission för att se
            över det militära rättssystemet.
          </note>
          <note xml:id="i-50a899be357b8aeb-0">
            Regeringen har vidare genomdrivit ratificeringen av Genèvekonventionens
            andra tilläggsprotokoll, som reglerar interna väpnade konflikter.
          </note>
          <note xml:id="i-2c3b923f96dd2800-0">
            Sverige hoppas att dessa och andra initiativ skall leda till
            påtagliga och hållbara resultat och ser fram emot en fortsatt
            öppen dialog om respekten för mänskliga rättigheter i Colombia.
          </note>
          <note xml:id="i-613786e927021923-0">
            Anf. 16 LENA KLEVENÅS (s)
          </note>
          <note xml:id="i-7aeb96e79ff07c8f-0">
            Fru talman! Jag tackar utrikesministern för svaret.
          </note>
          <note xml:id="i-5fe4b5efe9cf64dd-0">
            Det är mycket som är positivt i det. Samarbetet i EU
          </note>
          <note xml:id="i-06c11d1a981e2d33-0">
            den 27 november var mycket bra, och naturligtvis är det också
            positivt att regeringen i Colombia har ratificerat Genèvekonventionens
            andra tilläggsprotokoll.
          </note>
          <note xml:id="i-68e7cd25933d07fe-0">
            Men problemet är att det inte räcker med goda ord.
          </note>
          <note xml:id="i-bdf7e8090b0ba12a-0">
            Det räcker heller inte med de åtgärder som Sverige hittills har
            vidtagit. Utrikesministern framhåller stöd till det civila samhället
            på det lokala planet. Men situationen i Colombia är allvarlig.
            30 000 människor dödas varje år, och i stort sett råder total
            straffrihet.
          </note>
          <note xml:id="i-4638cf0c2e6d4d63-0">
            Då räcker det kanske inte med att vi stöder det civila samhället
            på det lokala planet.
          </note>
          <note xml:id="i-d456fe1e54856683-0">
            Människor som arbetar politiskt och fackligt och även i MR-organisationer
            blir direkt hotade. De paramilitära grupperna i samhället anser
            inte att det är någonting som människor skall ägna sig åt. Rädslan
            för att göra detta är väldigt stor. De människor som trots allt
            engagerar sig politiskt och fackligt eller i organisationer för
            barnens rättigheter och liknande blir hotade till livet och tvingas
            fly.
          </note>
          <note xml:id="i-974b23ca6129ef49-0">
            De åtgärder som man har försökt att vidta från
          </note>
          <note xml:id="i-a65febecbce1259a-0">
            Sveriges, EU:s och FN:s sida är inte tillräckliga. FN
          </note>
          <note xml:id="i-ebb9ecdac6818b52-0">
            har självt via sina rapportörer sagt att Colombia inte har levt
            upp till sina åtaganden. Därför är huvudpunkten i min fråga, vilket
            tyvärr utrikesministern undviker att svara på: Hur skall Sverige
            reagera på den önskan, det krav och den förhoppning som de colombianska
            MR-organisationerna ställer till omvärlden att vi äntligen utser
            en särskild landrapportör för Colombia?
          </note>
          <note xml:id="i-8d69ad3c209070ce-0">
            De tror att det kanske skulle kunna bli en garant för att Colombia
            får den uppmärksamhet som de så desperat behöver. Jag vill bara
            överlämna...
          </note>
          <note xml:id="i-23348e6da70090e2-0">
            Anf. 17 TALMANNEN
          </note>
          <note xml:id="i-858352b36128d17e-0">
            Taletiden är slut. Lena Klevenås får återkomma.
          </note>
          <note xml:id="i-1e1d104599731cb7-0">
            Anf. 18 Utrikesminister LENA HJELM-
          </note>
          <note xml:id="i-7b6e73a231983e9d-2">
            WALLÉN (s)
          </note>
          <note xml:id="i-62c0073d58742128-0">
            Fru talman! Också jag menar att vi åter skall överväga om instrumentet
            landrapportör inom kommissionen för de mänskliga rättigheterna
            kan användas. Colombia undgick att få en särskild landrapportör
            vid förra tillfället, eftersom man då erbjöd ett speciellt samarbete
            med MR-centrumet. Detta samarbete har inte kommit till stånd på
            det sätt som man då förespeglade. Jag tycker därför att man återigen
            måste överväga den fråga som Lena Klevenås berör.
          </note>
          <note xml:id="i-0a76d1291e2adfba-0">
            Jag håller självfallet med om att det inte räcker med det som
            regeringen har gjort. Vi kan se en god vilja och några positiva
            tecken. Men samtidigt är den verklighet som många colombianer
            lever i så synnerligen allvarlig vad bristande respekt för mänskliga
            rättigheter att mycket mer måste göras.
          </note>
          <note xml:id="i-f21d07bc593fbc60-0">
            Anf. 19 LENA KLEVENÅS (s)
          </note>
          <note xml:id="i-c3f765a0f58e38cc-0">
            Fru talman! Jag är naturligtvis glad för beskedet att regeringen
            åter kan överväga kravet på en särskild landrapportör. Jag hoppas
            att regeringen kommer fram till att det kan vara en lämplig åtgärd.
          </note>
          <note xml:id="i-8ae7ac9515ae5ba0-0">
            Jag får ideliga rapporter via bl.a. IPU om hur parlamentariker
            i Colombia behandlas. IPU tar i sin rapport från senaste mötet
            upp vad som hänt sex parlamentariker. En av dem stod i parlamentet
            i Bogota och berättade att han hade fått ett dödshot. Han blev
            senare skjuten.
          </note>
          <note xml:id="i-a5b5986057782361-0">
            Det är en fullkomligt orimlig situation. Demokratin fungerar
            inte. Straffriheten ställer till oerhörda problem. Det har hänt
            en del mycket små positiva saker på några enstaka punkter. Men
            fortfarande är det så att man befordrar militärer som åtalats
            och ger dem straffrihet. En paramilitär, t.ex., som är dömd till
          </note>
          <note xml:id="i-b2a27d31ecc7d450-0">
            30 års fängelse är fortfarande på fri fot.
          </note>
          <note xml:id="i-05b5e958ccc9b3eb-0">
            Anf. 20 Utrikesminister LENA HJELM-
          </note>
          <note xml:id="i-7b6e73a231983e9d-3">
            WALLÉN (s)
          </note>
          <note xml:id="i-7758234e8d999250-0">
            Fru talman! Lena Klevenås nämnde det parlamentariska samarbetet
            inom IPU. Detta är ju ett sätt som man kan agera på. Presidenten
            har önskat få igenom vissa lagförslag, men det har inte gått.
            Ibland stöter det på patrull i parlamentet, ibland på andra håll.
            Men jag tror att det vore välkommet med ett aktivare stöd från
            parlamentariker utanför Colombia till de colombianska parlamentarikerna
            för att dessa skall våga trycka på i den riktningen.
          </note>
          <note xml:id="i-f46dadff382da233-0">
            Anf. 21 LENA KLEVENÅS (s)
          </note>
          <note xml:id="i-5ff54ec928ed65fc-0">
            Fru talman! Jag är enig med utrikesministern om att vi bör använda
            den här metoden, vilket vi också gör. Men jag tror att vi måste
            använda alla till buds stående medel för att trycka på för att
            man skall komma till rätta med situationen i Colombia.
          </note>
          <note xml:id="i-353d5c471a13aff6-0">
            En avgörande tidpunkt för att det skall kunna ske ett genombrott
            är i vår. Omvärlden skall då verkligen ge ett kraftfullt uttryck
            för att vi inte kan acceptera den fruktansvärda situationen som
            råder.
          </note>
          <note xml:id="i-48982865d419575f-0">
            Jag vill nämna ett exempel på de vidrigheter som pågår. Det är
            den s.k. sociala rengöringen eller den sociala rensningen - "social
            cleansing". Man skjuter helt enkelt gatubarn, prostituerade, tiggare
            och arbetslösa människor som driver omkring, framför allt barn
            och ungdomar. Detta sker med samhällets goda minne. I Bogotá kan
            man se på gatorna hur svartklädda kraftiga män med påkar och otäcka
            stora hundar jagar undan gatubarnen. Man kan också se att gatubarnen
            är slagna och rädda. De springer undan.
          </note>
          <note xml:id="i-fe6d5ff3905054d2-0">
            Detta är en verklighet som vi inte kan acceptera.
          </note>
          <note xml:id="i-badb870e14610b62-0">
            Colombia behöver hjälp.
          </note>
          <note xml:id="i-1f2af93f7fb59b9f-4">
            Överläggningen var härmed avslutad.
          </note>
          <note xml:id="i-01e2c5ae38cc161f-0">
            8 § Svar på fråga 1995/96:139 om flyktingpolitiskt samarbete
            med de baltiska staterna
          </note>
          <note xml:id="i-0a9fccd217c83684-0">
            Anf. 22 Utrikesminister LENA HJELM-
          </note>
          <note xml:id="i-7b6e73a231983e9d-4">
            WALLÉN (s)
          </note>
          <note xml:id="i-08520b148cca7760-0">
            Fru talman! Lennart Rhodin har frågat mig vad regeringen gör
            för att påskynda det flyktingpolitiska reformarbetet i de baltiska
            staterna.
          </note>
          <note xml:id="i-368d3fa2442b9dde-0">
            En flyktingpolitik av internationellt godtagbar standard är viktig,
            inte bara för flyktingarna själva utan också för att berörda länder
            skall accepteras som fullvärdiga medlemmar av den europeiska gemenskapen.
            UNHCR, dvs. FN:s flyktingkommissariat, Norden och inte minst Sverige
            är aktivt engagerade i det arbete som bedrivs för att göra det
            möjligt för de baltiska staterna att ansluta sig till flyktingkonventionen
            och för att åtagandena i denna skall efterlevas.
          </note>
          <note xml:id="i-3d6d7d7b61ff8aee-0">
            Vid ett flertal tillfällen har svenska representanter för den
            baltiska regeringen framhållit betydelsen av en ändrad flyktingpolitik.
            Samtidigt har bristen på resurser gjort att länderna haft svårt
            att prioritera just detta område.
          </note>
          <note xml:id="i-a781b6080837577e-0">
            I dialog med respektive land lyssnar vi på dess behov och prövar
            i vad mån vi har möjlighet att underlätta processen. Så sent som
            den 26 oktober anslog regeringen utöver tidigare medel ytterligare
            1,9 miljoner kronor för insatser i Baltikum genom Invandrarverket.
            Ytterligare insatser kan bli aktuella. Sverige ger därmed i nära
            samråd med länderna själva fortsatt hjälp, huvudsakligen i form
            av utarbetande av lagstiftning och system för flyktingmottagning.
            Medlen skall också användas för utrustning till förläggningar.
          </note>
          <note xml:id="i-66f2cddb12cb27a8-0">
            För Sverige är det naturligt att i dessa överläggningar betona
            vikten av att de asylsökande behandlas med respekt.
          </note>
          <note xml:id="i-e99bb146e5e0a68f-0">
            Det är vår förhoppning att de tre baltiska länderna med egna
            ansträngningar och visst bistånd från såväl grannländer som EU-kommissionen
            och UNHCR
          </note>
          <note xml:id="i-b39ff5627cc55007-0">
            snart skall vara redo att anta och följa flyktingkonventionen.
            Vi kan samtidigt notera med tillfredsställelse att Litauen antagit
            en ny nationell flyktinglag.
          </note>
          <note xml:id="i-cd972192555e16d2-0">
            Anf. 23 LENNART RHODIN (fp)
          </note>
          <note xml:id="i-7aeb96e79ff07c8f-1">
            Fru talman! Jag tackar utrikesministern för svaret.
          </note>
          <note xml:id="i-3cb507691b8709aa-0">
            Detta är ju en fråga som är av stort svenskt intresse.
          </note>
          <note xml:id="i-bdee38e2fbd2cc7e-0">
            Redan under den korta tid som jag själv tjänstgjorde som statssekreterare
            för invandrar- och flyktingfrågor
          </note>
          <note xml:id="i-5cbf913b0380f0b8-0">
            1992 aktualiserades frågan om hur de baltiska staterna kunde
            hantera dessa frågor.
          </note>
          <note xml:id="i-0fff85ff3597f343-0">
            Det är ju viktigt för de asylsökande och för de människor som
            kommer till Baltikum, vare sig de är på väg dit eller på väg vidare,
            att de får en rättsligt riktig hantering och att de tas om hand
            på ett något så när anständigt sätt. Men det är också en fråga
            om hur man sköter sina mellanhavanden mellan t.ex. Sverige och
            de baltiska staterna och mellan de baltiska staterna och länderna
            österut. Det är därför som behovet av en ny flyktinglagstiftning
            och invandringslagstiftning som möjliggör en anslutning till FN:s
            flyktingkommission är så stort.
          </note>
          <note xml:id="i-9208c1ef272b44e2-0">
            Jag håller med utrikesministern om att det är tillfredsställande
            att Litauen har antagit en ny nationell flyktinglag. Det är ju
            den första baltiska staten som har gjort detta. Utvecklingen där
            följs naturligtvis med intresse i både Estland och Lettland.
          </note>
          <note xml:id="i-e47a1c4a44fb3adc-0">
            Som utrikesministern säger har detta arbete pågått samtidigt
            som det har funnits mycket stora behov av ekonomiskt stöd för
            att man skall kunna uppfylla de nya åtagandena. Man har i de baltiska
            staterna klart uppfattat att de nordiska länderna har förespeglat
            ett aktivt bistånd i detta arbete.
          </note>
          <note xml:id="i-8254abf73c43ba1a-0">
            Nu kom det senast i början av november uppgifter om att beredskapen
            från de nordiska staterna att ställa upp ekonomiskt har blivit
            mera tveksam. För ett par veckor sedan beslutade utrikesutskottet
            i Litauens parlament att be parlamentet att suspendera den nya
            flyktinglagstiftningen med hänvisning till tveksamhet hos de nordiska
            staterna när det gäller ekonomiskt bistånd. Det här är naturligtvis
            mycket allvarligt, och det kräver att man i de nordiska staterna
            sätter sig ner och förnyar sina framställningar.
          </note>
          <note xml:id="i-a8f4bfec6d325312-0">
            Anf. 24 Utrikesminister LENA HJELM-
          </note>
          <note xml:id="i-7b6e73a231983e9d-5">
            WALLÉN (s)
          </note>
          <note xml:id="i-83eb1c408d93bb9f-0">
            Fru talman! Jag gladdes mycket åt att Litauen var det första
            land som införde en lagstiftning på det här området, vilket var
            ett ordentligt steg framåt. Därför blev jag rätt bedrövad när
            jag hörde talas om denna suspendering. Vi hade tillfälle att ta
            upp frågan med den litauiske presidenten Brazauskas och hans utrikesminister
            vid det besök som skedde här för ganska kort tid sedan. Det ligger
            säkerligen sådana här skäl bakom det hela, att man inte har fått
            det bistånd som man har önskat sig.
          </note>
          <note xml:id="i-304f9449555aac72-0">
            Kravet riktas dock inte mot Sverige. Vi i Sverige har nog gjort
            vad på oss ankommer. Den nordiska kretsen är ju större än Sverige.
          </note>
          <note xml:id="i-591cb2f43bb27c98-0">
            Jag hoppas att detta skall lösas ganska snart. Det är väldigt
            viktigt att det blir gjort. Därmed kan också
          </note>
          <note xml:id="i-64402d70db225a3b-0">
            Litauen utgöra ett gott exempel för de andra länderna när det
            gäller att genomföra nödvändiga lagstiftningsåtgärder. Det är
            en positiv trend på gång, och det är viktigt att vi inte stoppar
            den.
          </note>
          <note xml:id="i-cf84b951962f9a36-0">
            Anf. 25 LENNART RHODIN (fp)
          </note>
          <note xml:id="i-1eb205581e4d6836-0">
            Fru talman! Jag instämmer med utrikesministerns bedömning. Faran
            ligger naturligtvis i att de två andra baltiska staterna som inte
            har kommit så här långt kanske inte anser det vara lika brådskande
            att följa
          </note>
          <note xml:id="i-153551f63a2102eb-0">
            Litauen i fotspåren. Det är säkert riktigt som jag också har
            uppfattat det, att det i första hand kanske inte är
          </note>
          <note xml:id="i-5f31e18ba3862d1f-0">
            Sverige som besvikelsen riktar sig mot. Men Sverige är på något
            sätt det land som tydligast får ta konsekvenserna om dessa frågor
            försenas. Vi har sett otaliga exempel - även om de nu tack och
            lov ligger en viss tid tillbaka - på hur man har strandsatt asylsökande
            människor i Sverige som har kommit via de baltiska staterna.
          </note>
          <note xml:id="i-3c8e40566f94f02e-0">
            En sak är ju helt klar, att de kostnader som finansministern
            och invandrarministern får ta ansvar för vid en fortsättning av
            den verksamheten vida överstiger de bidrag som skulle vara till
            stor hjälp och påskynda utvecklingen i de baltiska staterna.
          </note>
          <note xml:id="i-1b2611ce3fcad682-0">
            Anf. 26 Utrikesminister LENA HJELM-
          </note>
          <note xml:id="i-7b6e73a231983e9d-6">
            WALLÉN (s)
          </note>
          <note xml:id="i-65f5f42ee8bd7d7c-0">
            Fru talman! Det är vi alla medvetna om. Men våra skäl är inte
            bara snöda ekonomiska, och det vet jag att
          </note>
          <note xml:id="i-bc988822454c6594-0">
            Lennart Rhodin inte heller menade. Det är viktigt för
          </note>
          <note xml:id="i-81c2ca7fde88a0ed-0">
            Estland, Lettland och Litauen att ha en modern lagstiftning på
            detta område, om bilden av dessa länder skall vara positiv när
            de nu knackar på dörren till EU.
          </note>
          <note xml:id="i-0a9ed8340648801c-0">
            Detta är ett nog så viktigt argument i sammanhanget plus att
            de flyktingar som det gäller naturligtvis måste behandlas så mänskligt
            som det bara är möjligt.
          </note>
          <note xml:id="i-bd37d4613d717226-0">
            Anf. 27 LENNART ROHDIN (fp)
          </note>
          <note xml:id="i-a8f1e1803bd3a16d-0">
            Fru talman! Intresset ligger naturligtvis från svensk sida i
            att påverka de andra nordiska staterna så att man kan fullfölja
            åtminstone det som har förespeglats. Det har sagts mig - jag vet
            inte om det är sant -
          </note>
          <note xml:id="i-7da4018740e290fb-0">
            att det äger rum ett ministermöte i Oslo, kanske rent av i dag,
            med bl.a. den svenske invandrarministern.
          </note>
          <note xml:id="i-a016c77a6db5bc2f-0">
            Det är min förhoppning att Sverige i det sammanhanget gentemot
            de övriga nordiska staterna följer upp det här, såväl av hänsyn
            till flyktingarna, som av hänsyn till de baltiska staterna och
            kanske litet grand av hänsyn till våra egna intressen.
          </note>
          <note xml:id="i-1f2af93f7fb59b9f-5">
            Överläggningen var härmed avslutad.
          </note>
          <note xml:id="i-4b23ef90b73700b9-0">
            9 § Svar på fråga 1995/96:142 om FN-
          </note>
          <note xml:id="i-0e165e067a59dcba-0">
            personalens förmåner
          </note>
          <note xml:id="i-5f9e64090a5d44b6-0">
            Anf. 28 Utrikesminister LENA HJELM-
          </note>
          <note xml:id="i-7b6e73a231983e9d-7">
            WALLÉN (s)
          </note>
          <note xml:id="i-f182999ef9815a76-0">
            Fru talman! Lisbeth Staaf-Igelström har frågat försvarsministern
            om han är beredd att medverka till att förmånerna till de anställda
            i utlandsstyrkan inom
          </note>
          <note xml:id="i-dd39edb3d0b03650-0">
            Försvarsmakten förbättras. Frågan har överlämnats till mig.
          </note>
          <note xml:id="i-3138826a4b37461a-0">
            Förmånerna för personalen i utlandsstyrkan regleras i förordningen
            (FFS 1984:31) om förmåner till anställd i utlandsstyrkan inom
            Försvarsmakten. I
          </note>
          <note xml:id="i-8816159309b8826d-0">
            förordningen finns bestämmelser om arvoden, traktamenten, sociala
            förmåner och försäkringsfrågor. Försvarsmakten beslutar i stor
            utsträckning inom ramen för bestämmelserna i förordningen.
          </note>
          <note xml:id="i-04909b0adf77b09a-0">
            Förbättringar har under de senaste åren gjorts i förmånssystemet.
            Så t.ex. har försäkringsskyddet avsevärt förstärkts för utlandsstyrkans
            personal. Vidare har regeringen fattat beslut om en fri hemresa
            för personal i utlandsstyrkan en gång per sex månaders tjänstgöringsperiod.
            Skattefrihet har utverkats för soldaternas fria vivre. Dessutom
            har regeringen i vissa fall gjort avsteg från förordningen och
            förbättrat förmånerna. Soldaterna i Nordbat har t.ex. beviljats
            dels ett särskilt semesterlönetillägg, dels ett 20-procentigt
            arvodestillägg. Regeringen har således de senaste åren genomfört
            ett antal generella och specifika förbättringar på förmånsområdet
            för FN-soldaterna.
          </note>
          <note xml:id="i-4c679a61af869164-0">
            Regeringen inser att det finns ett behov av ytterligare förbättringar
            av förmånerna. Frågan om hur utrymme inom anslaget skulle kunna
            åstadkommas bereds för närvarande i regeringskansliet.
          </note>
          <note xml:id="i-af80d4cae10fb178-0">
            Anf. 29 LISBETH STAAF-
          </note>
          <note xml:id="i-5ecd9bc85db87411-0">
            IGELSTRÖM (s)
          </note>
          <note xml:id="i-3acef57b44145ddb-0">
            Fru talman! Jag skall be att få tacka utrikesministern för det
            positiva svaret.
          </note>
          <note xml:id="i-52caf84e67367e34-0">
            Jag anser att de svenska FN-styrkorna utför sina krävande arbetsuppgifter
            på ett sätt som inger aktning och respekt för såväl FN som vår
            svenska FN-
          </note>
          <note xml:id="i-a42bb75fc72e3e47-0">
            personal.
          </note>
          <note xml:id="i-eba5e702c5164517-0">
            När jag fick klart för mig att den danska och norska FN-personalen
            har bättre ersättning och förmåner än vår svenska, ansåg jag att
            det måste komma till stånd förbättringar på det området. Jag tycker
            att de förbättringar som utrikesministern har betonat i sitt svar
            är bra.
          </note>
          <note xml:id="i-c7671655be104a09-0">
            Men jag har ett par följdfrågor till utrikesministern. Riksdagen
            kommer med största sannolikhet att besluta om ett svenskt deltagande
            i en fredsstyrka i f.d. Jugoslavien. Min fråga är då om utrikesministern
            är beredd, om riksdagen fattar detta beslut, att ge extra förmåner
            utöver de vanliga till den styrkan i form av förmåner och ersättningar.
            Jag har erfarit att de norska FN-soldaterna kommer att få 5 000
            kr mer per månad när det nya mandatet tar över.
          </note>
          <note xml:id="i-8108ef1da28281d1-0">
            Min fråga är: Kan denna styrka få ytterligare ersättningar, och
            när kommer det här till stånd?
          </note>
          <note xml:id="i-0301633d52441294-0">
            Anf. 30 Utrikesminister LENA HJELM-
          </note>
          <note xml:id="i-7b6e73a231983e9d-8">
            WALLÉN (s)
          </note>
          <note xml:id="i-5e9ce1c919356e47-0">
            Fru talman! Först vill jag säga att jag helt och fullt delar
            Lisbeth Staaf-Igelströms uppskattning av vad svenska soldater
            gör på ett mycket svårt uppdrag i området omkring Tuzla. Det är
            någonting som vi som nation skall vara stolta och glada för.
          </note>
          <note xml:id="i-71a46273e50adace-0">
            Nu är det inte så att saker och ting skall omförhandlas vad gäller
            förmånssystemet bara för att man övergår från en huvudman till
            en annan för styrkan där nere. Men det finns en allmän önskan
            och ett allmänt behov av detta. Det har vi hört under lång tid,
            även om jag inte riktigt accepterar jämförelserna med norska och
            danska löner. Dessa jämförelser kan göras även av andra yrkesgrupper.
            Men skillnaderna kan bero på löneläget allmänt som inte är precis
            detsamma mellan våra nordiska länder.
          </note>
          <note xml:id="i-a42e8d544779564c-0">
            Jag har svarat att jag inser behovet av detta. Dock är det som
            alltid: Det måste vara det ekonomiska utrymme man har som avgör
            vad man sedan kan göra.
          </note>
          <note xml:id="i-5fdef2fb9aa60930-0">
            Därför kan jag inte heller svara på när det hela blir gjort.
          </note>
          <note xml:id="i-58f5f16f016cde5a-0">
            Anf. 31 LISBETH STAAF-
          </note>
          <note xml:id="i-5ecd9bc85db87411-1">
            IGELSTRÖM (s)
          </note>
          <note xml:id="i-908b1e6300a609ce-0">
            Fru talman! Jag nöjer mig med det svaret tills vidare, och jag
            är positiv till att regeringen ser över det här. Jag hoppas verkligen
            att bättre förmåner kommer till stånd för vår svenska FN-personal.
          </note>
          <note xml:id="i-1f2af93f7fb59b9f-6">
            Överläggningen var härmed avslutad.
          </note>
          <note xml:id="i-5759ed7e01f0cc72-0">
            10 § Svar på fråga 1995/96:137 om antipersonella minor
          </note>
          <note xml:id="i-a9a850d08ed0d008-0">
            Anf. 32 Försvarsminister THAGE G
          </note>
          <note xml:id="i-62b0be8c9219c725-0">
            PETERSON (s)
          </note>
          <note xml:id="i-bd04b48f5153b19f-0">
            Fru talman! Ingbritt Irhammar har frågat mig hur regeringen med
            hänsyn till försvarsbeslutet 1996
          </note>
          <note xml:id="i-3b553a1f4a5dca0f-0">
            avser att fortsatt bereda ett svenskt avskaffande av de antipersonella
            minorna, eller truppminor som de också kallas.
          </note>
          <note xml:id="i-f7b389f5d5d2d5a9-0">
            Innan jag besvarar den frågan, vill jag först kommentera den
            beskrivning som Ingbritt Irhammmar ger av läget vid FN:s översynskonferens
            om inhumana vapen. Hon säger i sin fråga att konferensen avbröts
            den 13 oktober i total oenighet och att det har skett ett sammanbrott
            av konferensen. Detta är inte en helt riktig beskrivning. Konferensen
            är inte avslutad. Den är endast ajournerad. Två möten återstår,
            då framför allt frågor om militära förbud och restriktioner behöver
            diskuteras ytterligare. Dessa möten kommer att ske under januari
            respektive i månadsskiftet april-maj nästa år. Sverige, som innehar
            ordförandeskapet för konferensen, kommer att med kraft verka för
            att man skall komma överens om meningsfulla förstärkningar av
            det nu gällande minprotokollet.
          </note>
          <note xml:id="i-b428cba2f431d522-0">
            Regeringen gav den 30 mars 1995
          </note>
          <note xml:id="i-c174bcafaa7456d1-0">
            (FO95/738/MIL) Försvarsmakten i uppdrag att i föreslagna försvarsmaktsstrukturer
            särskilt redovisa behovet av truppminor samt de taktiska, operativa,
            organisatoriska, ekonomiska och andra konsekvenser som ett utnyttjande
            av andra försvarsalternativ än truppminor i krigsorganisationen
            skulle innebära.
          </note>
          <note xml:id="i-aea2a9a5efc20796-0">
            Av redovisningen skall också framgå nuvarande innehav av olika
            typer av truppminor inklusive bl.a.
          </note>
          <note xml:id="i-a256c74b145f3cda-0">
            deras ålder, antal, livslängd och omsättningsbehov.
          </note>
          <note xml:id="i-cfff41769a7d2e2c-0">
            Vidare skall framgå Försvarsmaktens planerade nyanskaffning av
            olika typer av minor avseende bl.a. antal, tider och kostnader.
          </note>
          <note xml:id="i-00e5f3333824d122-0">
            Uppdraget skall redovisas i anslutning till den redovisning som
            skall ske under våren 1996 inför nästa försvarsbeslut.
          </note>
          <note xml:id="i-a98d88463168063d-0">
            Svaret på Ingbritt Irhammars fråga är att regeringen genom redovisningen
            av detta uppdrag får en aktuell genomlysning av behovet av truppminor
            i det svenska försvaret. Därmed kan materialet utgöra ett underlag
            i de kommande diskussionerna inför nästa försvarsbeslut om den
            framtida utformningen av Sveriges försvar.
          </note>
          <note xml:id="i-3be36e95d7bb71e6-0">
            Anf. 33 INGBRITT IRHAMMAR (c)
          </note>
          <note xml:id="i-76ebf28852e7ea62-0">
            Fru talman! Jag vill tacka för svaret.
          </note>
          <note xml:id="i-2eb7b30130d26491-0">
            Bakgrunden till frågan är naturligtvis att det brådskar med ett
            internationellt förbud på det här området. Det har vi varit eniga
            om i Sveriges riksdag.
          </note>
          <note xml:id="i-5f873fa059be20ed-0">
            Samtidigt försöker vi finna vägar för att komma fram till hur
            man skall få till stånd detta internationella förbud. En väg är
            naturligtvis att göra som flera andra länder gör nu: gå före nationellt
            och förbjuda det.
          </note>
          <note xml:id="i-c39047a570cd12a1-0">
            Det kändes väldigt tragiskt med sammanbrottet den 13 oktober.
            Även om konferensen bara är ajournerad var det ändå en besvikelse
            att man inte kom längre. Då är det ju intressant att se hur andra
            länder agerar i det här sammanhanget.
          </note>
          <note xml:id="i-3b882261fbaf0e09-0">
            Regeringen tillsatte den här utredningen i mars.
          </note>
          <note xml:id="i-b12a6b9438c4a180-0">
            Det som har hänt under hela 1995 är att sex länder har gått före
            och ensidigt antagit förbud mot antipersonella minor. Jag tänker
            på Belgien som i mars införde en lag som förbjuder tillverkning,
            export, import och innehav av AP-minor, på Norge som deklarerade
            i juni att de inte längre skall använda AP-minor i försvaret och
            att de lagrade skall fasas ut under 1995, på
          </note>
          <note xml:id="i-56b694284616003f-0">
            Österrike som deklarerade att man i september har slutat använda
            AP-minor och att lagren har förstörts, på Filippinerna som deklarerade
            i oktober att man skall sluta använda AP-minor, på Schweiz som
            har gjort likadant och på USA som jobbar i samma riktning.
          </note>
          <note xml:id="i-ab683712ae7aa36f-0">
            Finns det verkligen några skäl till att Sverige har antipersonella
            minor? Finns det ett sådant behov?
          </note>
          <note xml:id="i-44e66c9b0eb46413-0">
            Anf. 34 Försvarsminister THAGE G
          </note>
          <note xml:id="i-62b0be8c9219c725-1">
            PETERSON (s)
          </note>
          <note xml:id="i-96d24e9feac726ea-0">
            Fru talman! Vi är överens om målet, Ingbritt Irhammar och jag.
            Målet för Sverige är ett globalt förbud mot antipersonella minor.
            Vi är också överens om att det brådskar.
          </note>
          <note xml:id="i-10a85b5e7b0d1aa1-0">
            Varje lands försvarskoncept är beroende av ländernas skiftande
            förhållanden. Därför kan man inte säga att det som är en bra lösning
            för ett land automatiskt också är en bra lösning för ett annat
            land. Faktorer som påverkar utformningen av vårt svenska försvar
            är bl.a. vårt läge, vår i förhållande till folkmängden stora landyta
            och vår alliansfrihet. Utgångspunkten har varit att vårt försvar
            är skräddarsytt för just vårt land. Detsamma gäller för varje
            annat land i världen.
          </note>
          <note xml:id="i-90174a081015b356-0">
            Jag tycker ändå att Ingbritt Irhammar skall vara nöjd med beskedet
            att Försvarsmakten nu håller på att gå igenom sitt uppdrag. Om
            två tre månader räknar jag med att ha fått Försvarsmaktens redovisning.
            Då kan vi bättre se på vårt försvars behov av dessa minor.
          </note>
          <note xml:id="i-91378a39e20f702a-0">
            Jag känner behov av att tillägga en sak, eftersom det är så mycket
            missinformation och felaktiga uppgifter i debatten. Dess bättre
            har inte Ingbritt Irhammar använt sådana, men jag vill passa på
            tillfället att säga att Sverige inte tillverkar några antipersonella
            minor, att vi inte exporterar några och att vi inte heller avser
            att inköpa några för att förnya våra lager. Vi har våra minor
            endast för att kunna försvara landet och vår befolkning. Vi avser
            inte att använda våra minor utanför vårt lands gränser, utan vi
            har minorna enbart för att skydda oss mot en angripare. Trots
            detta har jag tagit initiativ till att se på vilket sätt vi skulle
            kunna undvara minorna i vårt försvar. Den debatten får vi föra
            i anslutning till nästa års försvarsbeslut.
          </note>
          <note xml:id="i-1649289d207b285d-0">
            Anf. 35 INGBRITT IRHAMMAR (c)
          </note>
          <note xml:id="i-a153a6445d3ff154-0">
            Fru talman! Jag är medveten om att utredningen arbetar och skall
            komma med förslag till åtgärder, men jag kände det angeläget att
            föra in följande i debatten. Under tiden från det att utredningen
            tillsattes till nu har det gjorts enskilda insatser av andra länder
            som är i liknande situation som vi i Sverige. Då tyckte jag att
            det var viktigt att jämföra med Norge som också har en omfattande
            yttre gräns och med
          </note>
          <note xml:id="i-2d441365d62ca94d-0">
            Österrike som är alliansfritt i likhet med Sverige.
          </note>
          <note xml:id="i-674e55540468764b-0">
            Trots att de har en liknande försvarssituation som vi i
          </note>
          <note xml:id="i-2288d15f4034078a-0">
            Sverige har de vågat gå före på detta område.
          </note>
          <note xml:id="i-0a9ae6cd6d85a063-0">
            Jag kände att det var viktigt att föra in i debatten också att
            svenskarna - efter vad jag har erfarit - inte vill ha dessa minor.
            De skall ju användas mot en angripare som kommer in i landet.
            Då kan det bli en sådan situation att vi inte kan återvända till
            vårt land.
          </note>
          <note xml:id="i-c9f865e2d770d0d9-0">
            Vi vill inte att våra barn skall utsättas för minfara efter ett
            eventuellt krig eller en kris.
          </note>
          <note xml:id="i-7f97d920c124f2d9-0">
            Anf. 36 Försvarsminister THAGE G
          </note>
          <note xml:id="i-62b0be8c9219c725-2">
            PETERSON (s)
          </note>
          <note xml:id="i-30797ba57578c014-0">
            Fru talman! Jag möter väldigt många människor som inte vill ha
            något försvar alls. Jag möter många människor som säger att vi
            skall har ett försvar men att vi inte skall ha några vapen. Jag
            utgår från att det finns en betydande majoritet i Sveriges riksdag
            -
          </note>
          <note xml:id="i-4f22392c1d7cd62c-0">
            åtminstone har våra folkrörelsepartier Socialdemokraterna och
            Centern den inställningen - för att vi skall ha ett starkt försvar
            för att kunna försvara vårt land och vår frihet. Då får vi se
            hur vi bäst kan göra det.
          </note>
          <note xml:id="i-b3d084d4ad33fedd-0">
            Det är utgångspunkten. Minförsvaret är en del av detta försvar.
          </note>
          <note xml:id="i-a3fb9d1c8ed42ef7-0">
            Nu har Försvarsmakten och ÖB fått uppdraget att se på vilket
            sätt minorna har betydelse i det svenska försvaret. Till våren
            kommer vi att få diskutera frågan i riksdagen. Jag vill gärna
            ha en öppen debatt. Jag kan gott medverka till att så snart jag
            får resultatet från
          </note>
          <note xml:id="i-710358f83d1695ff-0">
            Försvarsmakten också lämna en redovisning inför
          </note>
          <note xml:id="i-f1282132b5ec42a4-0">
            Sveriges riksdag på denna punkt så att vi får en allmän politisk
            debatt om det.
          </note>
          <note xml:id="i-85f531c90c95745c-0">
            Anf. 37 INGBRITT IRHAMMAR (c)
          </note>
          <note xml:id="i-b8feb76812f3c36f-0">
            Fru talman! Jag vill också ha ett försvar. Jag inser att vi kan
            klara av ett visst hot från den invaderande genom att det finns
            minerad mark, men jag inser numera mer och mer att om man misslyckas
            med det står vi efteråt i en situation där våra svenska barn utsätts
            för minfara när de vill återvända till sitt land.
          </note>
          <note xml:id="i-bcd9bf89be650fa4-0">
            Vi ser effekterna i Afghanistan, Kambodja, Angola osv. Minorna
            användes från början till att försvara, men det har gett sådana
            effekter att människor dödas flera år efter det att kriget har
            slutat.
          </note>
          <note xml:id="i-f846fd838d12f32b-0">
            Jag skulle vilja ställa ytterligare en fråga: Har regeringen
            några andra planer för att kunna trycka på för att få ett internationellt
            förbud?
          </note>
          <note xml:id="i-952a20ec8d69a9e9-0">
            Anf. 38 Försvarsminister THAGE G
          </note>
          <note xml:id="i-62b0be8c9219c725-3">
            PETERSON (s)
          </note>
          <note xml:id="i-da0ea5a075ad241a-0">
            Fru talman! Jag tycker lika illa som Ingbritt Irhammar om dessa
            minor. De är fasansfulla. Men nu är jag också försvarsminister
            och måste se till att Sverige har ett starkt och modernt försvar.
            Skall vi kunna försvara landet om vi blir angripna måste vi olika
            slags vapen. I en sådan situation får vi pröva om vi fortsatt
            bör ha minvapnet. Det kan jag inte uttala mig om i dag. Om vi
            inte har minvapnet måste vi med hänsyn till vårt avlånga och glesbefolkade
            land ha andra försvarsanordningar. Då får vi ta ställning till
            de kostnader och annat som detta innebär.
          </note>
          <note xml:id="i-ef0de9000bee1487-0">
            Jag vill än en gång understryka att vi har våra minor endast
            för att försvara landet, vår frihet, vår befolkning och våra barn.
            Vi har minorna endast för att skydda oss mot en angripare, inte
            för att använda dem utanför Sveriges gränser.
          </note>
          <note xml:id="i-84ce90b0afd534fe-0">
            Anf. 39 INGBRITT IRHAMMAR (c)
          </note>
          <note xml:id="i-f03555fd4bd29dab-0">
            Fru talman! Jag tror att den här debatten ändå har gjort att
            frågan belysts ur ytterligare fler vinklar. Jag vet att ett svenskt
            förbud skulle välkomnas av flera internationella organisationer,
            bl.a. Internationella röda kors-kommittén.
          </note>
          <note xml:id="i-87469071d7d4c915-0">
            Dessutom har EU-parlamentet uttalat att man vill att enskilda
            länder skall gå före. Om vi skulle göra det skulle det vara en
            fin gest för att få andra länder att ställa upp.
          </note>
          <note xml:id="i-1f2af93f7fb59b9f-7">
            Överläggningen var härmed avslutad.
          </note>
          <note xml:id="i-20bf80ebf2710892-0">
            11 § Svar på frågorna 1995/96:118, 119, 120 och
          </note>
          <note xml:id="i-0bfc502b20c7710f-0">
            124 om Apoteksbolagets försäljning i Baltikum m.m.
          </note>
          <note xml:id="i-0392479c83a4bdb4-0">
            Anf. 40 Socialminister INGELA
          </note>
          <note xml:id="i-31702457a28bb990-0">
            THALÉN (s)
          </note>
          <note xml:id="i-87cd9a3145219fa4-0">
            Fru talman! Margit Gennser har ställt fyra frågor till mig med
            anknytning till Apoteksbolaget. Jag besvarar frågorna i ett sammanhang.
          </note>
          <note xml:id="i-29bc9ea97258c56a-0">
            I den första frågan undrar Margit Gennser vad jag avser att vidta
            för åtgärder för att bryta en oacceptabel utveckling av kostnaden
            och prisbilden inom läkemedelsdistributionen.
          </note>
          <note xml:id="i-3a0910c4682e5e13-0">
            En arbetsgrupp inom Socialdepartementet har i en promemoria om
            Apoteksbolagets framtida roll, vilken överlämnades till mig i
            går, bl.a. tagit upp denna fråga. I rapporten föreslås ett nytt
            system att fastställa
          </note>
          <note xml:id="i-bcbdb9c924ffe8e1-0">
            Apoteksbolagets marginaler. Förslaget har utarbetats i samråd
            med Kommittén om hälso- och sjukvårdens finansiering och organisation,
            HSU 2000, som överlämnade sitt betänkande "Reform på recept" likaledes
            i går. Jag kommer mot bakgrund av bl.a. dessa utredningar att
            föreslå regeringen en proposition till riksdagen under nästa år
            med förslag till åtgärder för att minska kostnaderna inom läkemedelsförsörjningen.
          </note>
          <note xml:id="i-7564bdc2f3e5773f-0">
            Margit Gennsers andra fråga avser Apoteksbolagets hjälp till
            de baltiska staterna för att förbättra deras läkemedelsförsörjning
            och försäljningen av
          </note>
          <note xml:id="i-365f998f18266c2a-0">
            ADA AB till Tamro Oy. Jag har redan i augusti på fråga från Margit
            Gennser informerat om att avsikten bakom denna affär är att renodla
            Apoteksbolagets verksamhet till detaljhandel med läkemedel inför
            det nya avtal mellan staten och Apoteksbolaget som skall gälla
            från den 1 januari 1997. Jag redogjorde då också för att avsikten
            är att Apoteksbolaget skall reducera sitt aktieinnehav i Tamro
            Oy först till ca 25 % av totala antalet aktier och sedan sälja
            återstående aktier så fort de ekonomiska betingelserna bedöms
            vara lämpliga.
          </note>
          <note xml:id="i-e89d9b6624b18e28-0">
            När det gäller Margit Gennsers fråga om vilka krav regeringen
            avser att ställa på Apoteksbolaget om avtalet med staten skall
            kunna förnyas vill jag återigen hänvisa till den promemoria om
            Apoteksbolagets framtida roll som överlämnades till mig i går.
            I denna diskuteras hur ett nytt avtal skulle utformas. Regeringen
            har, i avvaktan på att frågan bereds, förlängt det nuvarande avtalet
            att gälla under nästkommande år. Ett nytt avtal avses slutas den
            1 januari 1997.
          </note>
          <note xml:id="i-c0d5819e3644d805-0">
            Den tredje frågan berör Apoteksbolagets försäljning av fastigheter.
            Jag är här helt enig med Margit
          </note>
          <note xml:id="i-a9213146675beede-0">
            Gennser om att Apoteksbolaget inte skall äga aktier inom fastighetsförvaltning.
            Anledningen till att Apoteksbolaget sålde fastigheter till JM
            Bygg var också i detta fall en anpassning till kraven att Apoteksbolaget
            i framtiden enbart skall ägna sig åt detaljhandel med läkemedel.
            Aktierna har därefter sålts av Apoteksbolaget till dess pensionsstiftelse,
            och bolaget äger inte längre några aktier i fastighetsbranschen.
            Vidare vill jag påpeka att det har gjorts en grundlig genomgång
            av Apoteksbolagets verksamhet inom den arbetsgrupp i Socialdepartementet
            som har haft till uppgift att lägga fram förslag om hur Apoteksbolaget
            skall verka i framtiden.
          </note>
          <note xml:id="i-12c69fae606df47f-0">
            Denna genomgång bygger bl.a. på de förslag som
          </note>
          <note xml:id="i-38b085c6f1e9d134-0">
            Margit Gennser lade fram i sin utredning om detaljhandel med
            läkemedel. Avsikten är, som jag tidigare nämnt, att föreslå regeringen
            att lägga fram en proposition om Apoteksbolagets framtida roll
            under nästa år. I detta sammanhang kan övervägas om RFV skall
            få ett uppdrag att ytterligare belysa någon frågeställning.
          </note>
          <note xml:id="i-097ba7d32e5e6b27-0">
            Margit Gennsers fjärde fråga gäller Apoteksbolagets försäljning
            i Baltikum. Även detta ämne har jag utförligt belyst i ett frågesvar
            nyligen. Jag vill återigen slå fast att det inte är Apoteksbolaget
            som exporterar eller säljer läkemedel till andra länder. Det av
            Apoteksbolaget tills nyligen helägda dotterbolaget ADA
          </note>
          <note xml:id="i-a3c6f60af1faec54-0">
            har tillsammans med sin nuvarande huvudägare finländska Tamro
            ett distributionsföretag, Tamda, verksamt i de baltiska staterna.
            Detta företag lagrar och levererar till försäljningsställena sådana
            läkemedel som är godkända av de nationella läkemedelsmyndigheterna,
            och som inhemska eller utländska läkemedelsföretag säljer till
            apotek och andra försäljningsställen i dessa länder. Ett av de
            läkemedel som distribueras i Estland och som har godkänts av den
            estniska läkemedelskontrollen är det rysktillverkade läkemedlet
            Citramon, som innehåller fenacetin. Detta läkemedel är inte längre
            godkänt i Sverige.
          </note>
          <note xml:id="i-cd0b2208034d6944-0">
            Apoteksbolaget är alltså inte majoritetsägare i distributionsrörelsen
            och kan därför inte ge ensidiga direktiv om hur verksamheten skall
            skötas. Apoteksbolaget har ändå, vilket jag har redogjort för
            i mitt förra svar här i kammaren, mot bakgrund av bl.a. den etiska
            debatten i den aktuella frågan begärt att Tamro skall överväga
            om Citramon fortsättningsvis skall distribueras i Estland genom
            dotterbolagets försorg.
          </note>
          <note xml:id="i-ff4d9065caed9e8f-0">
            Tamro har reagerat positivt på denna framställan och bett att
            svenska experter skall hjälpa till i bl.a. Estland att gå igenom
            sortimentet av godkända läkemedel för att undvika att fler läkemedel
            som anses olämpliga säljs på de baltiska marknaderna.
          </note>
          <note xml:id="i-12aa84092d0c4095-0">
            Jag finner ingen anledning för egen del att vidta några åtgärder
            avseende minimikrav på etiska normer för dessa länder. Däremot
            ser jag positivt på att svenska experter kan medverka till att
            kunskap om olika läkemedel bibringas beslutsfattarna i de aktuella
            länderna så att dessa själva kan fatta de beslut som behövs för
            att säkra sina medborgares hälsa.
          </note>
          <note xml:id="i-9e024970a8090d4d-0">
            Anf. 41 MARGIT GENNSER (m)
          </note>
          <note xml:id="i-8643f0a60df89dd0-0">
            Fru talman! Tack för svaret. Jag skall börja med några ordningsfrågor.
            För det första är det väldigt svårt att debattera en promemoria
            som kom i går och som jag inte har sett. För det andra menar jag
            Apoteksbolagskoncernen när jag talar om Apoteksbolaget.
          </note>
          <note xml:id="i-f3593ee13863ec4b-0">
            Det är faktiskt så att koncernchefen är ansvarig för hela sin
            verksamhet. Alltså blir det kanske en debatt mellan en döv och
            en blind beroende på att vi inte har samma material, men jag får
            väl börja med att ställa ytterligare frågor.
          </note>
          <note xml:id="i-a09463cd922ac785-0">
            Jag har tagit upp frågan om läkemedelskostnaderna och sagt att
            det är för dyrt och att det inte är kostnadseffektivt. Jag har
            visat detta i min utredning, och jag har också visat vad man kan
            göra. RFV skulle kunna bestämma apotekens utsäljningspriser. Låt
          </note>
          <note xml:id="i-cf87cdf5725a2247-0">
            RFV göra detta snarast möjligt! Avtalet skall ju enligt svaret
            gälla ända fram till 1997, och det är mycket pengar det är fråga
            om.
          </note>
          <note xml:id="i-cf929702d0fd6337-0">
            Vi kan tala om marginalerna sedan, men jag vill ställa en fråga
            nu. Tycker socialministern att det verkligen är vettigt att man
            totalrenoverar apotek med en intervall på sju till tio år? Detta
            är faktiskt väldigt dyrbart. Man genomför lyxrenoveringar som
            ökar kostnaderna. Vi behöver inte ha apotek som ser ut som butikslokaler
            på "fina gatan". Det finns en mängd sådana här saker som fordrar
            en kostnadspress. Fru socialminister är majoritetsägarrepresentant
            i detta bolag, och det gäller det att sköta det.
          </note>
          <note xml:id="i-6f9240a1881c4f21-0">
            Jag fortsätter med nästa fråga som gäller avtalet.
          </note>
          <note xml:id="i-0070003d22f21e4a-0">
            Jag anser att Apoteksbolaget har brutit sitt avtal med staten
            genom att ge sig in i spekulativ kommersiell verksamhet, vilket
            var vad man gjorde när man gick in i Baltikum. Det var koncernen
            som gjorde detta.
          </note>
          <note xml:id="i-c59ba4f12f5c583f-0">
            Vad säger fru socialminister om det? Jag fordrar faktiskt att
            detta stoppas snabbt.
          </note>
          <note xml:id="i-eac2f26696b04861-0">
            Anf. 42 Socialminister INGELA
          </note>
          <note xml:id="i-31702457a28bb990-1">
            THALÉN (s)
          </note>
          <note xml:id="i-6845362cfe9c6fb9-0">
            Fru talman! Jag kan hålla med Margit Gennser om att en hänvisning
            till en PM som lämnades i går inte underlättar för henne att diskutera
            densamma. Det var inte heller min avsikt att vi skulle diskutera
            just en promemoria.
          </note>
          <note xml:id="i-bbdf6827ead98268-0">
            Jag vill bara hänvisa till att det som Margit Gennser bl.a. frågade
            om är ifall regeringen har för avsikt att driva frågan framåt.
            Denna promemoria som delvis bygger på Margit Gennsers egen utredning
            är ett steg till att driva frågan framåt. Vi vill komma fram till
            en situation där vi kan få ett nytt avtal med ett apoteksbolag,
            en apotekskoncern eller ett bolag som har en kärnverksamhet, dvs.
            detaljhandel, med läkemedel. Jag är väldigt angelägen om att man
            kommer fram till en funktion där man håller sig till kärnverksamheten.
          </note>
          <note xml:id="i-158f8b979338b2cd-0">
            Jag kan inte hålla med om att engagemanget i
          </note>
          <note xml:id="i-3212d393d0308d30-0">
            Baltikum är en spekulativ fråga. I historien har förhållandet
            till Baltikum många fler dimensioner än så. Vi vet ju att de baltiska
            staterna inte bara har vänt sig till
          </note>
          <note xml:id="i-6784b478bceb1048-0">
            Sverige utan också till de övriga nordiska länderna och bett
            att få stöd och hjälp för att få en bra organisation för läkemedelsförsörjning
            och läkemedelsdistribution på flera olika plan. När det gäller
            den kommersiella delen, dvs. distributionen, har jag i mitt svar
            redovisat vilka steg jag anser att man skall ta för att renodla
            verksamheten, bort ifrån distribution av läkemedel.
          </note>
          <note xml:id="i-c295672b39a2cb3e-0">
            Jag tror att vi är överens om väldigt mycket.
          </note>
          <note xml:id="i-a28b482c9b628f62-0">
            Framöver kommer det naturligtvis en diskussion om vad Apoteksbolagets
            kärnverksamhet skall vara, men detta kanske blir föremål för en
            senare debatt.
          </note>
          <note xml:id="i-28fe8f7b1a14da43-0">
            Anf. 43 MARGIT GENNSER (m)
          </note>
          <note xml:id="i-1a65775a8231616b-0">
            Fru talman! Baltikumaffären kom ut i Expressen i maj. Jag anser
            att styrelsen och styrelsens ordförande skulle ha reagerat direkt.
            Man kunde ha stoppat det, man hade sådana muskler, men man gjorde
            det inte.
          </note>
          <note xml:id="i-ee2377c604817b0f-0">
            Man hänvisade till att detta var tillåtet, den ryska gamla farmakopén
            tillät detta, och man hänvisade till att andra annars skulle sälja
            läkemedlen. Man har också sagt att företaget var delägt. Jag tycker
            att detta är en väldigt dålig argumentering och att man skulle
            skämmas för att försvara denna affär. Det finns inget försvar
            för detta. Människor kan bli mycket sjuka.
          </note>
          <note xml:id="i-76ca5fe9f48b03e6-0">
            Jag vill också fråga följande: Hur mycket har aktieägartillskottet
            i ADA kostat, och hur mycket har vi egentligen fått för ADA av
            Tamro?
          </note>
          <note xml:id="i-7b67156a2c4477a0-0">
            Anf. 44 Socialminister INGELA
          </note>
          <note xml:id="i-31702457a28bb990-2">
            THALÉN (s)
          </note>
          <note xml:id="i-7e82b3d74d9e6a56-0">
            Fru talman! Jag är inte beredd att diskutera denna typ av frågor
            här. Dem får vi i så fall återkomma till i ett annat sammanhang.
          </note>
          <note xml:id="i-2fe38147862a3210-0">
            När det gäller reaktionen på den etiska delen av debatten vidhåller
            jag att Apoteksbolaget har tagit upp frågan om Tamdas verksamhet
            med Tamro, och också bemötts positivt. Detta tycker jag är bra.
            Jag delar nämligen uppfattningen att det finns vissa etiska aspekter
            på t.ex. diskussionen om Citramon och fenacetin, även om det inte
            ankommer på en svensk socialminister att ha synpunkter på det
            regelverk som det fattas beslut om i ett annat lands parlament.
          </note>
          <note xml:id="i-f8f2dbb0c855e1e8-0">
            Vad jag kan göra är naturligtvis att på en bilateral grund föra
            diskussioner om hur man kan underlätta. I
          </note>
          <note xml:id="i-2fb8742d71a121d0-0">
            det här fallet underlättar man genom att hjälpa till med att
            via experter skapa en bättre ordning. Ett genomgripande arbete
            med detta pågår, vilket jag tror att Margit Gennser också känner
            till.
          </note>
          <note xml:id="i-1718a28086343b44-0">
            Anf. 45 MARGIT GENNSER (m)
          </note>
          <note xml:id="i-b908ea569cb0e98f-0">
            Fru talman! Som majoritetsägarrepresentant hade faktiskt socialministern
            kunnat kalla till en extra bolagsstämma, kräva en annan bolagsordning
            och se till att den här typen av affärer inte kan förekomma. Det
            är vad man kan göra i sådana fall, och etiken är självklar. Dessa
            läkemedel kan faktiskt leda till njurskador som fordrar dialys.
          </note>
          <note xml:id="i-becdb12a26ce2e40-0">
            Den andra frågan fick jag inget svar på. Jag har fått ett brev
            från en person som är ganska insatt i denna fråga. Han skriver
            och undrar hur mycket detta egentligen har kostat och hur mycket
            Apoteksbolaget har fått. 1 miljard kronor? Vad har detta egentligen
            kostat i aktieägartillskott och hur har man kunnat klara av detta?
            Beror det på att man har haft så höga vinster den senaste sommaren?
            Försäljningen mot recept ökade mycket kraftigt i förhållande till
            budgeten. Detta täcker egentligen dessa summor.
          </note>
          <note xml:id="i-5b2615005f690f91-0">
            Vad får VD, styrelseordförande och vice styrelseordförande i
            det nya bolaget? Tar man hänsyn till det?
          </note>
          <note xml:id="i-15456287a8abe8b0-0">
            Anf. 46 Socialminister INGELA
          </note>
          <note xml:id="i-31702457a28bb990-3">
            THALÉN (s)
          </note>
          <note xml:id="i-70ca52d0285deca4-0">
            Fru talman! Frågor som rör ersättning, arvoden m.m. handläggs
            av styrelsen. Denna har också efter att till mig ha lämnat en
            av mig själv begärd information redovisat på vilket sätt man har
            tagit sig an den frågan, både när det gäller ledningen av Apoteksbolaget,
            frågor om arvoden m.m.
          </note>
          <note xml:id="i-41323437699f6cb3-0">
            Jag vill bara påminna Margit Gennser om att den ersättning och
            de arvoden som förekommer i dag är beslutade under den förra majoriteten
            och enligt en ordning som gällde under den förra majoriteten.
            I dag är styrelsekonstruktionen något annan än under den tidigare
            majoriteten. Jag vet att den nuvarande styrelsen tar sitt ansvar
            på stort allvar när det gäller genomgången av handläggningen av
            Apoteksbolaget liksom också hur vi nu skall gå in i ett nytt avtal,
            förhoppningsvis med en bra remissomgång efter den PM om
          </note>
          <note xml:id="i-618a3a8489951bcd-0">
            Apoteksbolagets framtida roll som nu går ut på remiss.
          </note>
          <note xml:id="i-74a564919aa74fcd-0">
            Anf. 47 MARGIT GENNSER (m)
          </note>
          <note xml:id="i-81c5f846158e3568-0">
            Fru talman! Detta är oerhört allvarliga frågor. Vi höjer nu priserna
            för patienterna samtidigt som vi tar det med lugn och ro när det
            gäller Apoteksbolaget.
          </note>
          <note xml:id="i-599c141149ffe1c8-0">
            Det är allvarligt, eftersom vi därigenom förlorar vår legitimitet.
            När man ger VD:n i ett icke konkurrensutsatt företag så hög lön
            går det ut över oss politiker.
          </note>
          <note xml:id="i-bee4d522bbc1a20e-0">
            Det är vi som får bära hundhuvudet för det här, och det tycker
            jag är väldigt olyckligt för demokratin.
          </note>
          <note xml:id="i-97b78fb99e7c7b3a-0">
            Jag vill därför säga att man som majoritetsägarrepresentant har
            möjlighet att kalla in bolagsstämma, och bolagsstämman kan faktiskt
            ändra styrelsen. Jag ser att kommunikationsministern sitter här
            i kammaren, och jag skulle vilja ge en eloge för det som man gör
            inom Posten. Man börjar där i alla fall säga ifrån, även om också
            det har dröjt.
          </note>
          <note xml:id="i-3e1ce2396a660474-0">
            Jag vill fråga: Kan vi inte få förändringar genomförda snabbare?
          </note>
          <note xml:id="i-a94349d19619ed9a-0">
            Anf. 48 Socialminister INGELA
          </note>
          <note xml:id="i-31702457a28bb990-4">
            THALÉN (s)
          </note>
          <note xml:id="i-35cb213e25b0b5f5-0">
            Fru talman! Den ekonomiska situationen och ersättningsnivåerna
            bygger på avtal, och jag måste erkänna att jag fullföljer dessa
            även om de är tecknade under en tidigare mandatperiod.
          </note>
          <note xml:id="i-8a494ab3b4934aed-0">
            Styrelsens sammansättning har förändrats, och enligt min uppfattning
            borde ordföranden och övriga ledamöter i den nya styrelsen med
            stor kraft ta sig an bolagets frågor.
          </note>
          <note xml:id="i-d0aa72098d99d877-0">
            När det gäller övriga förändringar är det min avsikt att efter
            remisstiden - som inte blir särskilt lång -
          </note>
          <note xml:id="i-4e677caeaec3e9ac-0">
            för den PM med förslag som nu har skickats ut och som jag vet
            att Margit Gennser kommer att läsa med stor noggrannhet, åstadkomma
            såväl en ny ordning när det gäller marginaler och prissättning
            som en renodling av apoteksverksamheten, så att det blir en ordentlig
            kärnverksamhet med detaljhandelsförsäljning av läkemedel.
          </note>
          <note xml:id="i-1b9b9ebfbfa0e672-0">
            När det gäller de övriga verksamheterna har vi tagit de första
            stegen mot en avveckling av distributionsföretaget, och den kommer
            att ske under förhållanden som är ekonomiskt lämpliga.
          </note>
          <note xml:id="i-1f2af93f7fb59b9f-8">
            Överläggningen var härmed avslutad.
          </note>
          <note xml:id="i-8e23848592c0bfd5-0">
            12 § Svar på fråga 1995/96:138 om kartläggning av folkhälsan
            vid mönstring
          </note>
          <note xml:id="i-371e55304d4bc950-0">
            Anf. 49 Socialminister INGELA THALÉN
          </note>
          <note xml:id="i-76fcc8d587110a69-0">
            Fru talman! Erik Arthur Egervärn har frågat mig om det inom regeringen
            finns intresse för att vidga
          </note>
          <note xml:id="i-8701780efe1a23c3-0">
            Pliktverkets uppdrag till att omfatta ett bredare folkhälsoarbete.
          </note>
          <note xml:id="i-2991ebab3e31b73b-0">
            Bakgrunden är den att Pliktverket mönstrar nära nog samtliga
            18-åriga män med svenskt medborgarskap. De uppgifter man får in
            är ett mycket värdefullt och unikt material, som kan användas
            för att beskriva hälsoläget bland 18-åriga män och även för att
            studera utvecklingen över tid, eftersom tidsserier finns.
          </note>
          <note xml:id="i-f357b771acf03293-0">
            Socialstyrelsen och Folkhälsoinstitutet använder redan i dagsläget
            uppgifter från Pliktverkets mönstringsstatistik i olika sammanhang.
            Socialstyrelsens centrum för epidemiologisk och social analys,
            EpC, har bl.a. i uppdrag att följa folkhälsoutvecklingen och att
            vart tredje år sammanställa en folkhälsorapport.
          </note>
          <note xml:id="i-5fe3ec87c093f8c4-0">
            Folkhälsorapportens uppgifter om allergiförekomst och narkotikavanor
            bland 18-åriga män baseras på
          </note>
          <note xml:id="i-69a6ae4f455e79c4-0">
            Pliktverkets statistik. Folkhälsoinstitutet har samarbetat med
            Pliktverket i samband med undersökningar om narkotikavanor bland
            18-åriga män.
          </note>
          <note xml:id="i-c3ff212fe3f2de37-0">
            EpC och Folkhälsoinstitutet har använt sig och kommer att fortsätta
            att använda sig av Pliktverkets uppgifter i den mån det behövs
            för myndigheternas folkhälsoanalyser. Pliktverkets uppgift är
            att prestera en medicinsk och psykologisk tjänstbarhetsbedömning
            i förhållande till formulerade krav för olika befattningar inom
            försvaret. Pliktverkets ansvar omfattar inte ett folkhälsouppdrag.
            Det samarbete som finns mellan Pliktverket, Socialstyrelsen och
            Folkhälsoinstitutet kan emellertid leda till överenskommelser
            myndigheterna emellan om ett vidgat åtagande för Pliktverket.
          </note>
          <note xml:id="i-7c4c40637cb791da-0">
            Mot bakgrund av det samarbete som etablerats och som fortsätter
            att utvecklas ser jag inget behov av att i särskild ordning vidga
            Pliktverkets uppdrag till att omfatta ett ännu bredare folkhälsoarbete.
          </note>
          <note xml:id="i-754de86a25e300a3-0">
            Anf. 50 ERIK ARTHUR EGERVÄRN (c)
          </note>
          <note xml:id="i-5227ab3e194b1eb4-0">
            Fru talman! Jag tackar socialministern för svaret, och jag noterar
            att socialministern pekar på den möjlighet till bred folkhälsostatistik
            som onekligen finns i
          </note>
          <note xml:id="i-325f7d5c81c0a560-0">
            Pliktverkets mönstringsstatistik. Så långt är vi överens.
          </note>
          <note xml:id="i-870c74572f952a2d-0">
            Bakgrunden till min fråga är att Socialstyrelsen såvitt jag förstår
            har förordat ett utökat uppdrag till
          </note>
          <note xml:id="i-50be3921fa5ba8b4-0">
            Pliktverket i detta avseende. Jag kan citera följande ur en skrivelse
            från Socialstyrelsen:
          </note>
          <note xml:id="i-039d9ad751a8e8b3-0">
            "Utifrån epidemiologiska utgångspunkter är alternativ F" - dvs.
            en fullständig medicinsk undersökning av de mönstrande - "att
            föredra. Socialstyrelsen förordar därför detta alternativ."
          </note>
          <note xml:id="i-82902e0d22805a18-0">
            Regeringen har i annat sammanhang, i likhet med vad socialministern
            säger i sitt svar till mig, konstaterat följande:
          </note>
          <note xml:id="i-b87c52be1a7e0dc5-0">
            "Undersökningarna och den övriga utredningen skall naturligtvis
            inte vara mera ingående eller omfattande än vad som krävs för
            att uppnå syftet, d.v.s. att bedöma den totalförsvarspliktiges
            förutsättningar att fullgöra den tjänstgöring som kan komma ifråga."
          </note>
          <note xml:id="i-227d87eb4d111404-0">
            Regeringens och Socialstyrelsens synpunkter i det här avseendet
            är litet motstridiga, och det är bakgrunden till min fråga. Jag
            vill än en gång fråga hur socialministern ser på det överordnade
            samhällsintresse som Socialstyrelsen pekar på i sitt remissvar
            i det här avseendet och på möjligheterna att utöka uppdraget.
          </note>
          <note xml:id="i-2943e179d57a6dcf-0">
            Anf. 51 Socialminister INGELA
          </note>
          <note xml:id="i-31702457a28bb990-5">
            THALÉN (s)
          </note>
          <note xml:id="i-a89da1268050189b-0">
            Fru talman! Det framgår också av mitt svar att myndigheterna
            mellan sig kan teckna överenskommelser för de behov som myndigheterna
            gemensamt kan identifiera. Det kan vara en risk förenad med ett
            åläggande att ta fram mycket breda uppgifter för ett folkhälsoarbete.
            Jag skall inte säga att det skulle göras i onödan, eftersom det
            aldrig är onödigt att få fram bra uppgifter, men insatserna kan
            bli för breda, och då kan behoven för varje enskild tidsserie
            komma att vidgas.
          </note>
          <note xml:id="i-39187bfb097b1963-0">
            Än så länge har det visat sig att de uppgifter som man tagit
            fram, t.ex. när det missbruksvanor, astma och allergiförekomst
            - de gäller också en del annat -
          </note>
          <note xml:id="i-e721c01460b35dce-0">
            har varit mycket värdefulla, och det finns utrymme för att göra
            överenskommelser därutöver.
          </note>
          <note xml:id="i-aa85d7f17fdc0183-0">
            Anf. 52 ERIK ARTHUR EGERVÄRN (c)
          </note>
          <note xml:id="i-722336f572e79371-0">
            Fru talman! Jag har noterat socialministerns uttalande att detta
            samarbete kan komma att utökas, och det får naturligtvis tolkas
            positivt. Skall jag uppfatta det så, att det är upp till myndigheterna
            själva, i det här fallet Pliktverket, Socialstyrelsen och Folkhälsoinstitutet,
            att göra överenskommelser om vidgade uppdrag för Pliktverket,
            utan att det behöver komma in i någon form av regeringsförordning?
          </note>
          <note xml:id="i-64e99504489e4887-0">
            Anf. 53 Socialminister INGELA
          </note>
          <note xml:id="i-31702457a28bb990-6">
            THALÉN (s)
          </note>
          <note xml:id="i-fb1c32a9f5378ce9-0">
            Fru talman! Om man ser att man har behov av väldigt mycket mer
            uppgifter för tidsserieuppföljningen, är det naturligtvis bättre
            att detta görs via ett samarbete och noggranna studier.
          </note>
          <note xml:id="i-5908f669b8b8c6c9-0">
            Jag tycker att det finns en brist i Pliktverkets underlag, och
            det är att det omfattar halva, inte hela, befolkningen. Visserligen
            vidgas det något i och med att fler kvinnor gör sin värnplikt,
            men de är fortfarande väldigt få. Det betyder att vi också måste
            tänka på att det skall finnas utrymme för den andra delen av befolkningen
            när det gäller att samla in uppgifter om folkhälsounderlaget.
          </note>
          <note xml:id="i-896794be66db9b9c-0">
            Anf. 54 ERIK ARTHUR EGERVÄRN (c)
          </note>
          <note xml:id="i-390400ba8b9e1803-0">
            Fru talman! Jag noterar den möjlighet som socialministern anger,
            att myndigheterna kan göra överenskommelser med Pliktverket i
            den mån det föreligger ett övergripande folkhälsointresse av att
            ta del av dess statistik. Jag får nöja mig med det svaret.
          </note>
          <note xml:id="i-1f2af93f7fb59b9f-9">
            Överläggningen var härmed avslutad.
          </note>
          <note xml:id="i-5f4916976ef106bb-0">
            13 § Svar på fråga 1995/96:140 om effekterna för vården med anledning
            av de stora nedskärningarna inom kommuner och landsting
          </note>
          <note xml:id="i-e8ea20853e38a49c-0">
            Anf. 55 Socialminister INGELA
          </note>
          <note xml:id="i-31702457a28bb990-7">
            THALÉN (s)
          </note>
          <note xml:id="i-c208f922f1091fe0-0">
            Fru talman! Chatrine Pålsson har frågat om regeringen har gjort
            några beräkningar av vilka effekter besparingarna av tio miljarder
            kronor inom kommuner och landsting får för äldre och sjuka.
          </note>
          <note xml:id="i-887ce6af301f8838-0">
            Regeringens ekonomiska politik beträffande den kommunala sektorn
            innebär bl.a. att statsbidragen till kommuner och landsting kommer
            att vara högst nominellt oförändrade de närmaste åren. Jag vill
            understryka att denna återhållsamhet naturligtvis är en följd
            av våra strävanden att sanera de offentliga finanserna, stärka
            Sveriges ekonomi och därmed långsiktigt upprätthålla en god standard
            när det gäller social service och trygghet.
          </note>
          <note xml:id="i-71302c768ddb4200-0">
            Det är också viktigt att komma ihåg att den offentligt finansierade
            hälso- och sjukvården har erhållit stora resurstillskott de senaste
            decennierna. Kostnaderna för den offentligt finansierade hälso-
            och sjukvården ökade med hela 75 % mellan 1970 och 1990 i fasta
            priser. Den minskning av kostnaderna inom hälso- och sjukvården
            som vi har sett på 1990-talet är till stor del en följd av reformer
            som innebär att ansvar och resurser har förts över från landsting
            till kommuner.
          </note>
          <note xml:id="i-bdae787c4aa416a8-0">
            Jag anser precis som Chatrine Pålsson att det är betydelsefullt
            att den enskilde skall kunna få den hjälp som behövs vid sjukdom
            och ålderdom. Regeringen har därför vidtagit åtgärder för att
            förbättra rehabiliteringen för äldre och funktionshindrade. Under
            1995
          </note>
          <note xml:id="i-2a2ab04dbb422efd-0">
            har sammanlagt 300 miljoner kronor avsatts för detta ändamål,
            vilket har lett till positiva effekter.
          </note>
          <note xml:id="i-cfea3f3db2c9b99e-0">
            Utöver dessa medel har staten under de gångna fem åren skjutit
            till 5,5 miljarder kronor till en nödvändig och kraftfull utbyggnad
            av boendeformer för åldersdementa och yngre personer med funktionshinder
            samt för att utveckla övriga delar av äldreomsorgen. Vidare har
            psykiatrireformen genomförts, som bland mycket annat innebär att
            1,2 miljarder kronor tillförs psykiatriområdet under en treårsperiod.
            Det är min avsikt att fortsätta arbetet med att utveckla hälsooch
            sjukvården så att denna bättre skall kunna svara mot bl.a. de
            äldres behov och önskemål.
          </note>
          <note xml:id="i-5f3b014e72118b07-0">
            Jag vill som svar på frågan också nämna att det pågår ett utredningsarbete
            som bl.a. kommer att belysa effekterna av besparingarna inom hälso-
            och sjukvården. Kommittén om hälso- och sjukvårdens finansiering
            och organisation, HSU 2 000, har i uppdrag att överväga hälso-
            och sjukvårdens resursbehov fram till år 2010 och särskilt beakta
            den demografiska utvecklingens betydelse för de äldres behov av
            hälso- och sjukvård. I kommitténs uppdrag ingår också att särskilt
            analysera omvårdnadsarbetets betydelse för kvaliteten bl.a. mot
            bakgrund av att andelen äldre i befolkningen kommer att öka över
            tiden. I detta sammanhang bör också nämnas att Socialstyrelsen,
            SBU,
          </note>
          <note xml:id="i-047577a0d28475a0-0">
            Statens beredning för utvärdering av medicinsk metodik, och Spri
            från olika utgångspunkter och ansvarsområden har till uppgift
            att behandla frågor som avser kvalitets- och resursanvändning
            inom hälso- och sjukvården.
          </note>
          <note xml:id="i-7043c15babe76da7-0">
            Avslutningsvis vill jag betona att regeringen givetvis känner
            ett stort ansvar för att målet i hälso- och sjukvårdslagen om
            en god hälsa och en vård på lika villkor för hela befolkningen
            skall kunna nås. Jag delar också Chatrine Pålssons oro för att
            nedskärningarna inom kommuner och landsting kan komma att medföra
            negativa konsekvenser för patienter som inte kan accepteras. En
            viktig del i regeringens arbete är därför att noga följa utvecklingen
            av såväl verksamhet som resurser inom kommuner och landsting.
          </note>
          <note xml:id="i-dd65e4aa3c391e43-0">
            Det är enligt min mening väsentligt att understryka att det inte
            går att automatiskt sätta likhetstecken mellan ökade resurser
            och en förbättring av hälso- och sjukvårdens kvalitet. Inte heller
            går det att se ökade resurser som enda möjligheten att förbättra
            eller vidmakthålla kvalitet. Utnyttjandet av de redan tillgängliga
            resurserna måste i stället bli mer effektivt. Jag tror att de
            viktiga frågorna inför framtiden handlar om hur människor kan
            få rätt vård vid rätt tidpunkt och på rätt sätt.
          </note>
          <note xml:id="i-dbf95e6f61bbad4f-0">
            Anf. 56 CHATRINE PÅLSSON (kds)
          </note>
          <note xml:id="i-cbcd40ccbf510f88-0">
            Fru talman! Jag vill tacka för det genomgripande svar jag har
            fått. Min fråga är dock inte besvarad, känner jag, eftersom socialministern
            inte har svarat på om det gjorts någon konsekvensutredning av
            vad nedskärningarna kommer att innebära.
          </note>
          <note xml:id="i-7ce0033278ad1bda-0">
            Jag kan bara konstatera att trots allt tal om att vi har satsat
            mer resurser - som socialministern också sade är det fråga om
            överföring från en huvudman till en annan - har vi gått kräftgång
            i sjukvårdsligan bland
          </note>
          <note xml:id="i-bf554602faf70776-0">
            OECD-länderna. I den senaste sammanställningen från 1993 låg
            Sverige på femtonde plats. Medan t.ex.
          </note>
          <note xml:id="i-d33f3c48fc0b4d6d-0">
            Tyskland satsade 8,6 % av bruttonationalprodukten på sjukvård,
            Österrike 9,3 % och Frankrike 9,8 %, satsade Sverige 7,6 %. I
            dag lär siffran ligga på ungefär
          </note>
          <note xml:id="i-70459e9e80261bb2-0">
            7 %.
          </note>
          <note xml:id="i-8ed4882487e17471-0">
            Jag måste säga att man inte alltid kan sätta likhetstecken mellan
            resurser och kvalitet, det håller jag med
          </note>
          <note xml:id="i-c72b2d15cec16eeb-0">
            Ingela Thalén om, men det är ändå viktigt att komma ihåg att
            allteftersom tiden går kan vi bota fler och fler sjukdomar. Vi
            kan lindra fler och fler sjukdomstillstånd. Jag känner ibland
            en frustration över att allting som vi ger åt sjukvården verkar
            så belastande.
          </note>
          <note xml:id="i-ff0035fe1885465a-0">
            När man ser människor bli friska som inte tidigare har kunnat
            botas är det så positivt och bra och en sådan vinst för hela vårt
            land att vi också borde kunna mäta det. Jag tror att allteftersom
            vi kommer underfund med och kan bota fler och fler sjukdomar kommer
            det kortsiktigt att kräva mer resurser. Men långsiktigt blir det
            billigare, eftersom färre blir invalidiserade, färre går länge
            sjukskrivna.
          </note>
          <note xml:id="i-9e4d62104805f8f2-0">
            Jag vill fråga Ingela Thalén när det gäller HSU
          </note>
          <note xml:id="i-b5ccf140eb99304c-0">
            2 000, som socialministern vet att jag tycker är viktig eftersom
            det var vi som initierade den: Om utredningen kommer fram till
            att vi behöver mer resurser, är
          </note>
          <note xml:id="i-cd93131955def6cc-0">
            Ingela Thalén då beredd att verka för att det blir mer resurser?
          </note>
          <note xml:id="i-6c84c955ceff1db6-0">
            Anf. 57 Socialminister INGELA
          </note>
          <note xml:id="i-31702457a28bb990-8">
            THALÉN (s)
          </note>
          <note xml:id="i-3295a77d2b323710-0">
            Fru talman! Får jag börja med att säga att jag delar
          </note>
          <note xml:id="i-2019bbbd8eaaf483-0">
            Chatrine Pålssons oro när det gäller den långsiktiga utvecklingen.
            Man ser på beskrivningarna rent strukturellt. Jag har fått några
            första informationer från sekretariatet i Hälso- och sjukvårdsutredningen
            2 000, inte särskilt genomgripande, men litet översiktligt om
            de kommande tio femton åren. Det finns anledning att vara mycket
            vaksam.
          </note>
          <note xml:id="i-0cd31857c7a11e95-0">
            Men jag tycker också att vi skall vara på det klara med att vi
            i Sverige har en oerhört god sjukvård, som ges i mycket stor omfattning,
            lika till alla varhelst i landet man bor. Det ger också goda förutsättningar.
          </note>
          <note xml:id="i-1faa43302f8425b7-0">
            Det är självklart, som Chatrine Pålsson säger, att nya rön, nya
            terapier, nya läkemedel, nya kirurgiska och medicinska metoder
            och allt vad det nu är gör det möjligt för hälso- och sjukvården
            att bota och att lindra. Att det från tid till annan till viss
            del handlar om nya läkemedel som kostar mer ser vi inte minst
            nu när det gäller läkemedelskostnadsökningen.
          </note>
          <note xml:id="i-df5ce4a6da744e78-0">
            Till frågan om huruvida jag är beredd att verka för att hälso-
            och sjukvården får mer resurser. Jag måste säga att jag tycker
            inte att jag gör annat. Genom att vara mycket noga med de resurser
            vi har, genom att vara oerhört intensiv i arbetet med att skapa
            en stabil ekonomi i Sverige, och därmed sänka arbetslöshet och
            skapa en bättre skattekraft, är det som långsiktigt ger oss utrymme
            att ge hälso- och sjukvården de bästa resurserna. Sedan kan det,
            det är jag medveten om, någonstans i förlängningen innebära att
            vi också måste diskutera vissa omprioriteringar.
          </note>
          <note xml:id="i-d95052bd149c328c-0">
            Jag räknar med att Hälso- och sjukvårdsutredningen kommer med
            sin utredning i varje fall någon gång under försommaren. Då får
            vi möjlighet att återkomma till en diskussion där vi har litet
            bättre beslutsunderlag när det gäller konsekvensanalyser av olika
            utvecklingstendenser.
          </note>
          <note xml:id="i-0622f2167558f08f-0">
            Anf. 58 CHATRINE PÅLSSON (kds)
          </note>
          <note xml:id="i-cc1a1aca5a903582-0">
            Fru talman! Jag är uppriktigt glad över att socialministern delar
            den här oron med mig. Vi är överens om att vi måste ha en stabil
            ekonomisk situation i
          </note>
          <note xml:id="i-5f827042689d6bdb-0">
            Sverige. Jag vill verkligen säga det, så att det inte verkar
            som om vi kristdemokrater tror att det finns mer pengar. Vi vet
            att det inte finns det.
          </note>
          <note xml:id="i-945ab83763ffb0ef-0">
            Men jag vill ändå säga att när man nu använder 8
          </note>
          <note xml:id="i-c3271365eecd1978-0">
            miljarder kronor till att sänka matmomsen känner jag att detta
            är en felprioritering. Jag känner att det man drar in från kommuner
            ändå inte är till någon nytta rent samhällsekonomiskt, eftersom
            det går till finansiering av den sänkta matmomsen.
          </note>
          <note xml:id="i-9111d6e71af7aea1-0">
            Jag skulle vilja fråga socialministern om inte socialministern
            åtminstone själv tycker att det hade varit bättre att man hade
            sett till att de här pengarna hade kommit till kommuner och landsting
            så att de kunde upprätthålla en god vård och omsorg. I varje fall
            är det Sven Hegelunds bedömning. Han är ekonom på
          </note>
          <note xml:id="i-fd50d149bc533d0c-0">
            Landstingsförbundet. Jag vill fråga socialministern om detta
            är socialministerns bedömning.
          </note>
          <note xml:id="i-31c78fbe3a925b6a-0">
            Anf. 59 Socialminister INGELA
          </note>
          <note xml:id="i-31702457a28bb990-9">
            THALÉN (s)
          </note>
          <note xml:id="i-08810e1f76bdffd7-0">
            Fru talman! Hade det varit så enkelt med nationalekonomin och
            den ekonomiska politiken att man kunde ta en liten klump pengar
            i den ena fickan och lägga över i den andra fickan är det möjligt
            att jag hade kunnat dra samma slutsats som Chatrine Pålsson.
          </note>
          <note xml:id="i-5ee3c87595c8723b-0">
            Det är också långsiktigt bra för kommuner och landsting att vi
            får ett sänkt skattetryck, ett större utrymme för köpkraften och
            därmed också en bättre balans totalt sett i ekonomin med hjälp
            av de förslag som riksdagsmajoriteten har antagit. De inbegriper
            en sänkt matmoms, och det skall absolut inte ställas emot den
            långsiktiga utvecklingen inom hälso- och sjukvården eller utrymmet
            för och behovet av att se till att vi får en finansierad hälso-
            och sjukvård också framöver.
          </note>
          <note xml:id="i-7c06fb12d032bc73-0">
            Anf. 60 CHATRINE PÅLSSON (kds)
          </note>
          <note xml:id="i-12e3157d14c79ca6-0">
            Fru talman! Ja, det kan vi vara överens om. Men när vi tittar
            på hur kommunerna nu arbetar med budgetarna inför nästkommande
            år, ser vi att man höjer skatterna. Dessa två saker motverkar
            varandra. Vi har också sett att man är rädd för att matpriserna
            inte alls kommer att sänkas på ett motsvarande sätt, utan att
            kostnaderna kommer att bli desamma.
          </note>
          <note xml:id="i-7f11b434b019f5a6-0">
            Vad vi kristdemokrater ofta talar om är att prioritera. Vi vet
            att svenska folket enligt alla enkäter som gjorts prioriterar
            god hälso- och sjukvård och god äldreomsorg. Observera att även
            yngre människor vill ha en god äldreomsorg; man vill inte ha ättestupan
            tillbaka i sjukvården. Det vill inte jag heller. Det är därför
            jag tycker att vi är tvungna att våga diskutera var pengarna gör
            bäst nytta när vi har begränsade resurser.
          </note>
          <note xml:id="i-a94c6d9beb74d251-0">
            Anf. 61 Socialminister INGELA
          </note>
          <note xml:id="i-31702457a28bb990-10">
            THALÉN (s)
          </note>
          <note xml:id="i-8d300e5e170356cc-0">
            Fru talman! Nej, ättestupan skall vi inte ha tillbaka vare sig
            på det ena eller på det andra sättet.
          </note>
          <note xml:id="i-784da4f81c28dea2-0">
            En sak gläder mig ganska mycket. Det är att
          </note>
          <note xml:id="i-e442eb9c06cd73eb-0">
            Chatrine Pålsson verkar vara så oerhört angelägen om att diskutera
            ekonomisk politik med Socialdemokraterna. Det kanske går lättare
            med oss än vad det gjorde med Moderaterna i den förra, borgerliga
            regeringen. Det var ju faktiskt ni tillsammans som lade grunden
            till det som är hälso- och sjukvårdens dagsaktuella problem. Jag
            ser fram emot att också diskutera den här typen av frågor när
            HSU 2 000 kommer med sitt konsekvensmaterial. Jag tror att vi
            kan få ganska intressanta diskussioner.
          </note>
          <note xml:id="i-1f2af93f7fb59b9f-10">
            Överläggningen var härmed avslutad.
          </note>
          <note xml:id="i-b3cebb7ab52b013b-0">
            14 § Svar på fråga 1995/96:150 om demensvården
          </note>
          <note xml:id="i-c20c714dc518b74d-0">
            Anf. 62 Socialminister INGELA
          </note>
          <note xml:id="i-31702457a28bb990-11">
            THALÉN (s)
          </note>
          <note xml:id="i-ebb74ed6b988305f-0">
            Fru talman! Chatrine Pålsson har frågat mig om regeringen vidtagit
            några åtgärder i syfte att stärka och prioritera demensvården.
          </note>
          <note xml:id="i-0f1255095464c29d-0">
            Ett av ÄDEL-reformens viktigare syften var att åstadkomma ett
            tydligare ansvar i fråga om vård och omsorg för gruppen åldersdementa.
            Den tveksamhet i ansvarsfrågan som rått tidigare klargjordes bl.a.
            genom att kommunerna fick ett samlat och tydligt ansvar för alla
            former av särskilt boende. ÄDEL-
          </note>
          <note xml:id="i-c8f96f03384a8f1d-0">
            reformen innebar härigenom att de organisatoriska förutsättningarna
            för demensvården förbättrades.
          </note>
          <note xml:id="i-d86768f130269dc0-0">
            I samband med reformen beslutade riksdagen att 3
          </note>
          <note xml:id="i-897138a553621fda-0">
            miljarder kronor skulle utgå under sammanlagt fem år för att
            stimulera utbyggnaden av gruppbostäder till bl.a. dementa, men
            också till ombyggnad av sjukhem.
          </note>
          <note xml:id="i-84e94bdb82fbdc79-0">
            Jag kan med glädje konstatera att stimulansbidragen inneburit
            en kraftig utveckling av demensvården genom tillkomsten av ca
            14 000 nya platser i gruppboende för personer med åldersdemens.
          </note>
          <note xml:id="i-358c3ac654ca9963-0">
            Också på andra sätt har regeringen tagit initiativ till utveckling
            av kvaliteten i äldreomsorgen och därmed i demensvården. Riksdagens
            beslut år 1993 att avsätta särskilda medel för utveckling av kvaliteten
            i kommunernas äldrevård har inneburit att många demensprojekt
            fått utvecklingsmedel. Ett exempel bland många är ett antal kommuner
            i Kalmar län som i samarbete med landstinget utvecklar ett vårdprogram
            för demenssjuka. Vidare beslutade riksdagen år 1994
          </note>
          <note xml:id="i-3d94bc9772a03627-0">
            att anslå 300 miljoner kronor till kommuner och landsting med
            syfte att förbättra samverkan på rehabiliteringsområdet. Dessa
            medel har lett till ett mycket aktivt utvecklingsarbete som också
            bör komma bl.a.
          </note>
          <note xml:id="i-dda38099b7a65f8c-0">
            de demenssjuka till del.
          </note>
          <note xml:id="i-b052baa68878b0ef-0">
            Slutligen vill jag peka på förslagen i Prioriteringsutredningens
            slutbetänkande Vårdens svåra val
          </note>
          <note xml:id="i-2f30d3f49aab9d6c-0">
            (SOU 1995:5) som också Chatrine Pålsson berört. I
          </note>
          <note xml:id="i-b952a4d928f86b7e-0">
            utredningen konstateras att det finns grupper som helt eller
            delvis saknar förmåga till självbestämmande och hit hör bl.a.
            dementa. Utredningen poängterar vikten av att slå vakt om dessa
            människors värde och säkra deras rättigheter. Prioriteringsutredningen
            har föreslagit att vård av människor med nedsatt autonomi skall
            höra till det högst prioriterade. Utredningens förslag, som varit
            föremål för remissbehandling, bereds för närvarande inom Socialdepartementet.
          </note>
          <note xml:id="i-645a671bdf350d31-0">
            Anf. 63 CHATRINE PÅLSSON (kds)
          </note>
          <note xml:id="i-dd0a8644e23d0435-0">
            Fru talman! Jag vill också tacka för det här svaret.
          </note>
          <note xml:id="i-fac0468898821fe1-0">
            Jag tycker mig kunna skönja att socialministern tycker att det
            här är ett viktigt område. Jag har tagit upp frågan därför att
            vi ifrån det politiska hållet har stimulerat boendet - och det
            är bra. Det har utvecklats mycket och jag tycker att det är väldigt
            roligt. Men också innehållet i vården, det som människor ger,
            kommunikation och arbetssätt, måste vi låta bli en huvudfråga.
          </note>
          <note xml:id="i-938cabeb206704f9-0">
            Jag är naturligtvis extra glad att Ingela Thalén har tagit upp
            Kalmar som föredöme. Jag har förmånen att vara landstingsledamot
            i Kalmar län och jag är också därifrån. Vi har varit väldigt glada
            för det här projektet och tycker att det är ett steg i rätt riktning.
            Kommunerna har verkligen helhjärtat gått in i projektet tillsammans
            med oss.
          </note>
          <note xml:id="i-c4b17158362df309-0">
            Men jag känner att det finns en fara när det gäller resurser.
            Professor Mats Thorslund var på en konferens i Oskarshamn för
            ett par månader sedan. Han är professor vid Socialhögskolan här
            i Stockholm. Han sade att vi inte kan klara morgondagens behov
            med dagens resurser. Han kände också att det är oerhört viktigt
            att lyfta fram denna grupp som inte kan hävda sin egen rätt för
            att fortsätta utvecklingen. Samtidigt visar den ÄDEL-rapport som
            lades för ett par månader sedan att ungefär hälften, eller knappt
            hälften, av de fall som i dag kallas demens inte är utredda.
          </note>
          <note xml:id="i-58465ef89fde5951-0">
            Jag vill fråga Ingela Thalén hur vi skall bära oss åt för att
            få fram resurser så att de här människornas fall blir utredda.
            Det kan ju finnas andra bakomliggande orsaker till deras beteende.
          </note>
          <note xml:id="i-f31450213407f05e-0">
            Anf. 64 Socialminister INGELA
          </note>
          <note xml:id="i-31702457a28bb990-12">
            THALÉN (s)
          </note>
          <note xml:id="i-6aa977cac57a66be-0">
            Fru talman! Det är alldeles riktigt, och det finns ett par saker
            till som egentligen borde lyftas in när man diskuterar den framtida
            hanteringen och den framtida utvecklingen. Chatrine Pålsson frågade
            mig vilka åtgärder som hittills har vidtagits, men om man tittar
            framåt är det min bedömning att man måste få till stånd ett helt
            annat stöd när det gäller läkarkompetens på gerontologi, dvs.
            att också äldrevården i kommunerna måste få en bra kontakt. Jag
            tror att de medicinskt ansvariga t.ex. på sjukhem och inom särskilt
            boende måste få gott stöd för att stimulera till och initiera
            att alla boende får en ordentlig utredning.
          </note>
          <note xml:id="i-506ef4f0063ebd46-0">
            Även de anhöriga måste få stöd. Det gäller både anhöriga makar
            och barn. Det senare kommer att lyftas in i en ny socialtjänstlag
            så att det blir väldigt tydligt att socialtjänstlagen ger stöd
            till anhöriga.
          </note>
          <note xml:id="i-743836a2ad731fc0-0">
            Fru talman! Jag vill också nämna att det nu pågår en hel del
            forskning om detta. Det är ett stöd för utvecklingen och det skapar
            kanske också möjligheter att använda våra resurser på ett bra
            sätt. Exempel på detta är Äldrecentrum i Stockholm och Institutet
            för gerontologi i Jönköping. Där finns det en hel del bra utvecklingssamarbete.
          </note>
          <note xml:id="i-d0d278f281da64b8-0">
            Avslutningsvis vill jag, när det gäller kvalitet, omsorg och
            bemötande, säga att vi inom mycket kort kommer att utse en utredare
            som skall titta på hur de äldre blir bemötta inom vård, omsorg
            och annan offentlig verksamhet. Betoningen skall ligga just på
            rättssäkerhet, integritet och över huvud taget på sådant som det
            kan vara litet svårt att se med blotta ögat och som man måste
            gå in och analysera ganska noga. Vi har nu gjort en väldig massa
            bra saker när det gäller organisationen. De kommande stegen måste
            handla om innehåll och kvalitet.
          </note>
          <note xml:id="i-b909d44c9e932566-0">
            Anf. 65 CHATRINE PÅLSSON (kds)
          </note>
          <note xml:id="i-aede81180dfd9f71-0">
            Fru talman! Jag är väldigt glad att Ingela Thalén tar upp det
            här. Vi är överens om att det är viktigt, och jag vill ge en eloge
            till socialministern för att hon tagit upp det.
          </note>
          <note xml:id="i-6fba040e8292eea1-0">
            Det finns en annan fråga som jag också vill ta upp.
          </note>
          <note xml:id="i-bfc0a2a56fcb984e-0">
            Det gäller anhörigvården. Man räknar med att ungefär två tredjedelar
            av all äldreomsorg i hemmen i dag sköts av anhöriga. Ofta är det
            fråga om obetalt arbete.
          </note>
          <note xml:id="i-bfbe74c92cca139d-0">
            Jag tycker att de anhöriga gör en fantastisk insats.
          </note>
          <note xml:id="i-e19d27b1f439f989-0">
            Som politiker i ett läge med ett allt större vårdbehov tycker
            jag att vi behöver visa stöd för de anhöriga. Då talar jag inte
            bara om ekonomi utan också om attityder.
          </note>
          <note xml:id="i-28b5992d56af33d1-0">
            Det är utomordentligt svårt att som anhörig upptäcka att ens
            fru, man, mamma eller pappa blir dement. Jag vill även här fråga
            socialministern om det finns någon långsiktig planering. En överläkare
            från
          </note>
          <note xml:id="i-9a5760c82b5a4453-0">
            Motala som jag beundrar mycket och som är utmärkt duktig är Barbro
            Beck-Friis, som skrivit den bok jag nu håller i min hand. Jag
            återkommer till den i mitt nästa anförande.
          </note>
          <note xml:id="i-5b69ea503737cac8-0">
            Anf. 66 Socialminister INGELA
          </note>
          <note xml:id="i-31702457a28bb990-13">
            THALÉN (s)
          </note>
          <note xml:id="i-2ecc0a85dfb7bf69-0">
            Fru talman! Jag nämnde själv att frågan om de anhöriga bör vara
            mycket tydlig i förslaget om den kommande socialtjänstlagen. Också
            i Socialtjänstkommittén har man varit väldig tydlig på den punkten.
            Rent praktiskt handlar det naturligtvis också om att ge stöd till
            anhöriga i form av avlastningsboende, möjligheter till andningspauser,
            kanske över helger eller somrar, och om att det finns en regelbundenhet
            i planeringen. Jag har under åren sett väldigt goda exempel på
            bra och regelbunden planering där anhöriga, tillsammans med hemtjänsten
            och sjukvården, gör en ordentlig tidsplanering för det kommande
            året med tanke på när den anhörige skall bo på en avlastningsplats.
            Det skapar en väldig trygghet för hela familjen att i förväg veta
            hur det kommer att se ut.
          </note>
          <note xml:id="i-6a67d491ddcc6b2f-0">
            Sedan kan jag säga till Chatrine Pålsson att det finns en liten
            bok som heter Boken om Kerstin och som handlar om Alzheimersfrågor.
            Den har jag tagit till mig mycket starkt. Den beskriver också
            de anhöriga. Det är alltså glädjande nog så att det pågår en debatt
            inte bara här riksdagen utan också bland många, många andra. Detta
            kan vara till stöd för politikerna i planeringen av resursanvändningen.
          </note>
          <note xml:id="i-dec7f3076fdd5821-0">
            Anf. 67 CHATRINE PÅLSSON (kds)
          </note>
          <note xml:id="i-6014ab3fe5f62553-0">
            Fru talman! Det är vår uppgift, vare sig vi tillhör regeringen
            eller vi tillhör riksdagen, att verkligen se till att de här synsätten
            kommer ut i verksamheten och att vi kan ge en eloge till de människor
            som är eldsjälar. Barbro Beck-Friis skrev den aktuella boken 1988,
            när det här fortfarande var nytt och när man var föregångare.
          </note>
          <note xml:id="i-396e847f4cf3d5de-0">
            Avslutningsvis kan jag säga att det på konferensen i den lilla
            staden Oskarshamn var 400 deltagare. Det var folk från kommuner
            och landsting samt anhöriga och, inte minst, läkare. Vi måste
            alltså nå längre ut, så att det blir allvar av talet om att de
            människor som det här är fråga om får en god vård.
          </note>
          <note xml:id="i-1f2af93f7fb59b9f-11">
            Överläggningen var härmed avslutad.
          </note>
          <note xml:id="i-02a38b36282924cf-0">
            15 § Svar på fråga 1995/96:131 om godstrafiken i skärgården
          </note>
          <note xml:id="i-535baa53b522eb3c-0">
            Anf. 68 Kommunikationsminister INES
          </note>
          <note xml:id="i-b78414cb359c4694-0">
            UUSMANN (s)
          </note>
          <note xml:id="i-6958a2e79292a141-0">
            Fru talman! Rigmor Ahlstedt har frågat mig vilka initiativ jag
            avser att vidta för att tillgodose en utökad godstrafik i skärgården
            och samtidigt beakta miljöfrågorna.
          </note>
          <note xml:id="i-142fe2c14194b5de-0">
            I Sverige är hamnarna i normalfallet kommunalägda. Verksamheten
            i hamnarna har på många håll specialiserats, och upptagningsområdena
            har samtidigt blivit större. I dag har Sverige ett mycket bra
            hamnkapital. Vilka hamnar som skall anlöpas och hur gods och passagerare
            skall transporteras bestäms av transportköparna samt redarna inom
            ramen för bl.a.
          </note>
          <note xml:id="i-191db08320af6962-0">
            de regelverk som samhället fastställer med hänsyn till miljön.
            Statens ansvar för sjöfartens infrastruktur är bl.a. farledshållning,
            utmärkning, isbrytning och lotsning.
          </note>
          <note xml:id="i-c5bcec65724703b9-0">
            Jag delar uppfattningen att sjöfarten bör öka sin andel av transportarbetet.
            Mot den bakgrunden ingår det i Kommunikationskommitténs uppgifter
            att analysera vilka åtgärder som krävs för att ytterligare integrera
            sjöfarten med landtransportsystemen.
          </note>
          <note xml:id="i-03bd2b7357ff9d2d-0">
            Sveriges skärgårdar har stora natur- och kulturmiljövärden. Skärgårdarna
            har även stor betydelse för rekreation och fritidsliv i olika
            former. Regeringen har därför nyligen beslutat att Miljövårdsberedningen
            skall analysera miljösituationen i landets skärgårdsområden.
          </note>
          <note xml:id="i-eb7735fd4ae484ab-0">
            Den analys som Miljövårdsberedningen nu skall genomföra skall
            ske med utgångspunkt från den gällande hamn- och sjöfartspolitiken.
            Miljövårdsberedningen skall med denna utgångspunkt överväga åtgärdsprogram
            för en mer miljöanpassad sjötrafik i skärgården.
          </note>
          <note xml:id="i-5e31ecbee6c14b2c-0">
            Jag ser en stor utmaning i att göra sjöfarten miljövänligare.
            I jämförelse med andra transportslag ger sjöfartens höga energieffektivitet
            låga emisssioner per transporterat ton. En ytterligare jämförelse
            med andra utsläppskällor och utsläpp från andra transportslag
            visar emellertid att få åtgärder vidtagits för att begränsa sjöfartens
            utsläpp av luftföroreningar. Detta har inneburit att sjöfarten
            i dag svarar för en betydande andel av luftföroreningarna i Sverige.
            Det är huvudsakligen utsläpp av svavel- och kväveoxider som utgör
            det största problemet för sjöfarten i Sverige.
          </note>
          <note xml:id="i-e29894b949051ad9-0">
            Sjöfarten är en internationell näring, och dess negativa miljöeffekter
            löses bäst i internationella sammanhang. Detta får emellertid
            inte innebära att vi avhåller oss från att ta nationella och regionala
            initiativ för att påskynda arbetet med att minska sjöfartens negativa
            miljöpåverkan. Sedan en tid tillbaka arbetar därför Kommunikationsdepartementet,
            i samarbete med Sjöfartsverket och Miljödepartementet, med att
            försöka uppnå bilaterala överenskommelser med angränsande stater
            för att t.ex. fartyg skall använda låggsvavlig olja.
          </note>
          <note xml:id="i-ffff86904e143644-0">
            Ett naturligt steg i framtiden borde även vara att stora fartyg
            installerar katalysatorer för att minska utsläppen av kväveoxider.
            Denna åtgärd bedöms vara mycket kostnadseffektiv i jämförelse
            med att vidta ytterligare åtgärder för de landbaserade källorna.
          </note>
          <note xml:id="i-a1045602a5693967-0">
            Anf. 69 RIGMOR AHLSTEDT (c)
          </note>
          <note xml:id="i-91b7f7b94e093770-0">
            Fru talman! Tack, statsrådet Ines Uusmann, för ett mycket snabbt
            svar. Svaret är bra när det gäller transporter på sjön, men jag
            saknar kopplingen till transporter på land.
          </note>
          <note xml:id="i-dac19e812cc6dce8-0">
            Sverige är ganska fantastiskt. Vi har ett mycket fint land -
            ett land att förvalta och ett landskap som består av både land
            och hav. Vidare har vi tätorter och stora städer, men vi har också
            en glesbygd som behöver utvecklas.
          </note>
          <note xml:id="i-13fb09c1dc30f28c-0">
            Var båten bör gå? Med den frågan vill jag fästa uppmärksamheten
            på vad som händer i vår skärgård men även på vad som händer på
            landet och i storstaden, liksom i glesbygden, när godstrafiken
            far fram på olika håll. Det finns både fördelar och nackdelar.
          </note>
          <note xml:id="i-d380820b84f4f471-0">
            Storstockholm har alltid varit en hamnstad. Vi behöver bara se
            ut från Riksdagshuset för att kunna konstatera att vattnet i den
            här staden är en naturlig kommunikationsled. Det är ganska naturligt
            att det finns en hamn här.
          </note>
          <note xml:id="i-758e056391d5725e-0">
            Jag, och många med mig, tror jag, har inte reagerat särskilt
            negativt på den trafik som förekommer -
          </note>
          <note xml:id="i-321b01f85e6fedcf-0">
            det gäller då både fritidsbåtar och nyttobåtar - inne i
          </note>
          <note xml:id="i-8ce32d6e35fb37d4-0">
            Stockholm. I stället har vi mera sett det som något livfullt
            och som något som berikar den här staden.
          </note>
          <note xml:id="i-584958a1fa7136b4-0">
            Men när jag fick ta del av en rapport som var en analys av den
            framtida godsfärjetrafiken mellan Finland och Sverige, Var bör
            båten gå?, blev jag faktiskt betänksam och började titta litet
            närmare på detta. Av rapporten framgår att endast 5,6 % av dagens
            lastbilstransporter som går med färja mellan Finland och
          </note>
          <note xml:id="i-63fddb594758a0bf-0">
            Sverige skall till Stockholms län eller till Stockholms stad.
            Men Stockholms stad är start eller mål för bara
          </note>
          <note xml:id="i-c8fec9550fc802f4-0">
            3,7 % av den här trafiken!
          </note>
          <note xml:id="i-a67d1b12510d08bd-0">
            Hur skall det bli i framtiden när man vet att det blir en utökning
            av den här trafiken?
          </note>
          <note xml:id="i-cf29f3f963a1c36a-0">
            Anf. 70 Kommunikationsminister INES
          </note>
          <note xml:id="i-b78414cb359c4694-1">
            UUSMANN (s)
          </note>
          <note xml:id="i-fafdd7b3a71b3082-0">
            Fru talman! Om svaret var ofullständigt kan det möjligen bero
            på att frågan var något otydlig. Jag uppfattade faktiskt frågan
            så att det handlade om sjötransporter, inte om landstransporter
            - men strunt i det!
          </note>
          <note xml:id="i-92e57135b10f1f27-0">
            Vi har alltså ingen statlig hamnpolitik, utan det är kommunerna
            som ansvarar för hamnpolitiken. Men när man sedan ställer krav
            på vidaretransport - det är ju naturligt att man skall ta sig
            vidare från hamnen -
          </note>
          <note xml:id="i-1d4aaa0863c15782-0">
            blir det en statlig angelägenhet så till vida att det faktiskt
            skall finnas bra vägar och järnvägar. Just den saken tittar Kommunikationskommittén
            på. Hur skall vi alltså kombinera hamnresurserna med den landbaserade
            infrastrukturen? Det är faktiskt en viktig statlig fråga.
          </note>
          <note xml:id="i-fddd0342e76a4da7-0">
            Att den finska trafiken, och numera även den ryska trafiken,
            i hög grad går till andra orter utanför
          </note>
          <note xml:id="i-311194211a105fe7-0">
            Stockholmsområdet är naturligt. Stockholms hamn skulle, om det
            hade rört sig om flygsidan, ha kallats för ett nav. Det är ju
            hit som det mesta transporteras.
          </note>
          <note xml:id="i-791acf86820e653d-0">
            Härifrån går det sedan vidare.
          </note>
          <note xml:id="i-3feeff887372843b-0">
            Man kan, och det är precis vad som sker, tänka sig andra hamnar:
            Oxelösund, Nynäshamn, Kapellskär och Hargshamn. Men den delen
            är inte något som vi från Kommunikationsdepartementet primärt
            kan, eller bör, styra över. Min åsikt är att vi inte heller i
            fortsättningen bör ha en statlig hamnpolitik.
          </note>
          <note xml:id="i-450487e7e9ebf11f-0">
            Anf. 71 RIGMOR AHLSTEDT (c)
          </note>
          <note xml:id="i-70feba5c0806c2b3-0">
            Fru talman! Om Stockholm i dag är navet för den här biten, bör
            det enligt min uppfattning inte vara det i framtiden. Jag delar
            alltså inte kommunikationsministerns åsikt att staten inte bör
            se på de här frågorna.
          </note>
          <note xml:id="i-0cb1c2e361979395-0">
            Det måste ju finnas en samhörighet när det gäller alla frågor
            i landet. Det må gälla näringslivet eller sjöfarten; allt har
            ett samband. Man kan inte ensidigt säga:
          </note>
          <note xml:id="i-1cae5c1535c4620a-0">
            Nej, den delen tittar vi inte på. Det är litet galet, måste jag
            säga.
          </note>
          <note xml:id="i-9ee918b17a9ca1c1-0">
            När det gäller hamnen här i Stockholm måste naturligtvis både
            staten och kommunerna reagera. Framför allt gäller det miljön
            i Storstockholm. När godset skall fraktas vidare måste man ju
            åka genom storstaden. Jag tycker att en kommunikationsminister
            borde vara väldigt uppmärksam på de utsläppen.
          </note>
          <note xml:id="i-60632f66fdad51da-0">
            Jag kommer inte från Storstockholm - jag kommer från den del
            av landet där en av hamnarna är
          </note>
          <note xml:id="i-785dfdd2516d2e63-0">
            Hargshamn - men jag skall inte alls sticka under stol med att
            anledningen till att jag ställt min fråga är att göra kommunikationsministern
            uppmärksam också på
          </note>
          <note xml:id="i-5015f144c82e7332-0">
            Hargshamns möjligheter till utveckling.
          </note>
          <note xml:id="i-174ff2e5808b3a48-0">
            I olika skrifter har jag läst att kommunikationsministern varit
            bra på att framhålla järnvägstrafikens betydelse. Därför hoppas
            jag att man noga tittar på detta och inser att man, om godset
            kommer till Hargshamn, har en chans att frakta godset vidare på
            järnväg.
          </note>
          <note xml:id="i-de8c2cfc328ff987-0">
            Anf. 72 Kommunikationsminister INES
          </note>
          <note xml:id="i-b78414cb359c4694-2">
            UUSMANN (s)
          </note>
          <note xml:id="i-93f3ca839cc030c0-0">
            Fru talman! På sätt och vis delar jag naturligtvis
          </note>
          <note xml:id="i-7f4076b8bbc11350-0">
            Rigmor Ahlstedts åsikt att det handlar om en helhetssyn. Som
            jag sade hänger infrastrukturen på land ihop med de hamnar där
            fartygen kommer in. Men vi kan varken i regeringen eller i riksdagen
            förbjuda Stockholms hamn att ta in gods. Det vore verkligen att
            införa en ny politik som jag inte vill stå för.
          </note>
          <note xml:id="i-abaf0230c8924fc0-0">
            Nu är man i Stockholms hamn ganska intresserad av att fördela
            sin hamnverksamhet så till vida att man är ägare till åtminstone
            delar av Nynäshamns hamn och Kapellskär. Man har alltså gjort
            en del för att sprida ut godset som skall norrut eller söderut.
          </note>
          <note xml:id="i-280cf9bc2d95029b-0">
            Anf. 73 RIGMOR AHLSTEDT (c)
          </note>
          <note xml:id="i-286226cefa49e910-0">
            Fru talman! Jag tackar för svaret men vill än en gång påpeka
            att det faktiskt är framtiden som är intressant. Eftersom man
            vet att transporterna mellan
          </note>
          <note xml:id="i-7c2b3ad1b7a738dd-0">
            Finland och Sverige kommer att öka mycket kraftigt i framtiden
            tycker jag att det är viktigt för oss politiker, oavsett om vi
            är i statens tjänst eller befinner oss ute i kommunerna, att ta
            ett helhetsgrepp när det gäller den framtida utformningen av godsfärjetrafiken.
          </note>
          <note xml:id="i-31dc06c075d25433-0">
            Var skall den utökade färjetrafiken gå? Egentligen är det detta
            som är intressant. Jag menar inte heller att vi skall stoppa en
            naturlig hamn som Stockholm utgör. Men jag tycker att vi skall
            ha med den utökade godstrafiken i framtidsdiskussionerna. Den
            bör fördelas så att den hamnar någon annanstans än i Storstockholm.
          </note>
          <note xml:id="i-d279a834299e09c9-0">
            Anf. 74 Kommunikationsminister INES
          </note>
          <note xml:id="i-b78414cb359c4694-3">
            UUSMANN (s)
          </note>
          <note xml:id="i-2f990be5cdb4822e-0">
            Fru talman! Avslutningsvis: Det kommer säkert att finnas möjligheter
            för hamnar både söder och norr om Stockholm att konkurrera om
            gods. Det handlar till stor del om att de här hamnarna blir så
            bra att de är attraktiva för transportköparna.
          </note>
          <note xml:id="i-1f2af93f7fb59b9f-12">
            Överläggningen var härmed avslutad.
          </note>
          <note xml:id="i-5c516088328f8866-0">
            16 § Svar på fråga 1995/96:155 om kommunala skattehöjningar
          </note>
          <note xml:id="i-fb783010beb05ec5-0">
            Anf. 75 Finansminister GÖRAN
          </note>
          <note xml:id="i-a748462b7e0c5815-0">
            PERSSON (s)
          </note>
          <note xml:id="i-62ff47342009fba0-0">
            Fru talman! Bo Lundgren har frågat mig vilka åtgärder regeringen
            avser att vidta för att stoppa kommunala skattehöjningar.
          </note>
          <note xml:id="i-08a4c13bb0da52ff-0">
            I år höjde 71 kommuner skatten. Den genomsnittliga kommunala
            skattesatsen höjdes med 0,45 skattekronor.
          </note>
          <note xml:id="i-dd4d171a2e535a43-0">
            Enligt de uppgifter vi har tagit del av är det ca 40
          </note>
          <note xml:id="i-0dbeb0d249da82b0-0">
            kommuner och 4 landsting som tänker höja skatten
          </note>
          <note xml:id="i-eb345a999c9f94b0-0">
            1996. 2 kommuner avser att sänka skatten. Det innebär sammantaget
            att den genomsnittliga kommunala skattesatsen höjs med 0,15 skattekronor.
            Regeringen sade i kompletteringspropositionen bl.a.:
          </note>
          <note xml:id="i-26c2d7a7c9114c10-0">
            "Under den tid som budgetsaneringen pågår tas i stort sett hela
            det samhällsekonomiska utrymmet för skattehöjningar i anspråk
            för detta ändamål. Kommunala skattehöjningar skulle innebära ett
            hot mot möjligheterna att komma till rätta med Sveriges ekonomiska
            situation och skärpa kraven på utgiftsminskningar i statsbudgeten."
          </note>
          <note xml:id="i-fd2625d81aaba7c1-0">
            Som en följd av regeringens politik förbättras nu förutsättningarna
            för kommunsektorn.
          </note>
          <note xml:id="i-2ba4ea7ef4f1a92d-0">
            För det första: Den budgetsanering som regeringen har genomfört
            ger ökad tillväxt och sjunkande räntor.
          </note>
          <note xml:id="i-69d0a3ccccfb316a-0">
            Det senaste skatteutfallet för kommuner och landsting blev klart
            bättre än förväntat.
          </note>
          <note xml:id="i-434df5c394ca986a-0">
            För det andra: Det kommer att utarbetas en särskild kommunal
            bokföringslag som bl.a. kommer att ge kommunerna ökade möjligheter
            att jämföra sig med varandra. Det höjer effektiviteten.
          </note>
          <note xml:id="i-ad6a4b5385bc38b3-0">
            För det tredje: För att ge kommunerna likvärdiga förutsättningar
            att bedriva kommunal verksamhet införs vid årsskiftet ett nytt
            kommunalt utjämningssystem.
          </note>
          <note xml:id="i-058b0b10fd8c2a28-0">
            Utvecklingen med kommunala skattehöjningar är inte tillfredsställande.
            Regeringen har i överläggningar med Kommunförbundet och Landstingsförbundet
            tagit upp problemet. Jag är inte nu beredd att ge något besked
            om ytterligare åtgärder.
          </note>
          <note xml:id="i-dc5ce90df0ce1212-0">
            Anf. 76 BO LUNDGREN (m)
          </note>
          <note xml:id="i-efd59db344bd6cf9-0">
            Fru talman! Låt mig först säga att det gläder mig mycket att
            det verkar vara ett så stort medialt intresse för en diskussion
            om hur man undviker kommunala skattehöjningar. Det är positivt
            för framtiden.
          </note>
          <note xml:id="i-3c95dbb76165485a-0">
            Jag tackar också finansministern för svaret. Jag är naturligtvis
            inte nöjd med det, men det var ju inte heller så mycket oväntat
            i det.
          </note>
          <note xml:id="i-de1e8b0b06eea52a-0">
            Sedan Göran Persson fick ansvaret för den ekonomiska politiken
            har skatterna höjts med i storleksordningen 50 miljarder kronor.
            Det är en skattechock utan motstycke i västvärlden, något som
            Göran Persson brukar berömma sig av.
          </note>
          <note xml:id="i-b9bc4c8193a1d14a-0">
            Vi har sett hur kommunerna har höjt skatterna sedan man började
            släppa loss med 6-7 miljarder. Det leder till problem. Medborgarnas
            ekonomi urholkas.
          </note>
          <note xml:id="i-796faab1718d7600-0">
            De får behålla en så mycket mindre del av sina egna inkomster
            efter skatt att det blir ett beroende av en offentlig sektor som
            inte längre kan ge de garantier som åtminstone vissa politiker
            förespeglar - ett beroende som inte är bra för individen. Det
            påverkar i sin tur ekonomin negativt.
          </note>
          <note xml:id="i-5fc461f7b689a2e8-0">
            Samhällsekonomin skadas också från andra utgångspunkter, vilket
            Göran Persson själv framhåller i sitt svar. I citatet "Kommunala
            skattehöjningar skulle innebära ett hot mot möjligheterna att
            komma till rätta med Sveriges ekonomiska situation" står ju detta
            svart på vitt. Där är vi överens.
          </note>
          <note xml:id="i-b3c76261feee1733-0">
            Någonting borde alltså göras i den här viktiga frågan. De kommunala
            skattehöjningarna försämrar ekonomin för individerna. De skapar
            problem för samhällsekonomin. Göran Persson gör ingenting; han
            har något slags from förhoppning om att överläggningar möjligen
            kan ge resultat.
          </note>
          <note xml:id="i-4670bdb7dc0be51c-0">
            Jag tycker inte att det är tillfredsställande, lika litet som
            jag tycker att skattehöjningar i sig är tillfredsställande.
          </note>
          <note xml:id="i-ab587831fb7fe202-0">
            Göran Persson säger dessutom att kommunernas ekonomi är bättre.
            Då är ju möjligheterna ännu större att göra någonting för medborgarnas
            och för samhällsekonomins skull. Vad tänker finansministern göra?
          </note>
          <note xml:id="i-6697d0208f1f1065-0">
            Anf. 77 Finansminister GÖRAN
          </note>
          <note xml:id="i-a748462b7e0c5815-1">
            PERSSON (s)
          </note>
          <note xml:id="i-77b6c455cb3262fa-0">
            Fru talman! Jag är ledsen över att Bo Lundgren inte är nöjd med
            svaret. Däremot kan jag säga att jag är nöjd med Bo Lundgrens
            inlägg. Det var ett bra inlägg för att komma från en moderat f.d.
            skatteminister som personligen har medverkat till att vi har hamnat
            i det ekonomiska moras som vi nu sitter i.
          </note>
          <note xml:id="i-86628bed256f928e-0">
            Mot den bakgrunden skall man kanske vara litet försiktig, Bo
            Lundgren, när man dömer ut skattehöjningar. De gigantiska underskott
            som vi i den nya regeringen hade att hantera när vi trädde till
            var resultatet av en politik som innebar att Bo Lundgren försökte
            att höja utgifterna och samtidigt sänka skatterna.
          </note>
          <note xml:id="i-fc747353e1fb118a-0">
            Vi har fått se till att det åter blir balans i den offentliga
            ekonomin.
          </note>
          <note xml:id="i-2bb00106891729f0-0">
            Även om skattehöjningarna har varit stora - och det har de varit,
            särskilt för dem som har råd att betala
          </note>
          <note xml:id="i-e4ff4bf82fe56b5a-0">
            - har de inte inverkat så att förtroendet för svensk ekonomi
            skadats. Vad vi nu kan se är att vi trots dessa skattehöjningar
            återvinner allt mer av förtroendet för
          </note>
          <note xml:id="i-c9e7b0c63a46ddaf-0">
            Sverige, både utomlands och här hemma, med fallande räntor och
            stärkt krona som följd.
          </note>
          <note xml:id="i-7f044d34b77c46fe-0">
            Det allmänna tal som Bo Lundgren ägnar sig åt, om politikens
            fördärvlighet, gensägs egentligen tydligast av utvecklingen på
            marknaderna.
          </note>
          <note xml:id="i-1f0776e884fa38b5-0">
            Däremot är vi överens om att det inte finns utrymme för kommunala
            skattehöjningar. Jag har i dag också mycket klart uttryckt detta
            för Kommunförbundet och Landstingsförbundet. Jag är ganska säker
            på att vi i staten och kommunerna gemensamt kommer att hitta en
            lösning som gör att vi inte behöver se särskilt mycket mer av
            kommunala skattehöjningar under den tid vi har kvar av den här
            mandatperioden.
          </note>
          <note xml:id="i-3362033f311c57d2-0">
            Anf. 78 BO LUNDGREN (m)
          </note>
          <note xml:id="i-cf94cfb3ad0508c3-0">
            Fru talman! Mellan tummen och pekfingret gissar jag att det är
            tolfte gången sedan Göran Persson blev finansminister som han
            använder sig av ungefärligen samma upplägg för ett frågesvar eller
            ett debattinlägg.
          </note>
          <note xml:id="i-b368c2cc4ca2f034-0">
            Det blir inte mer sant för det.
          </note>
          <note xml:id="i-b78db85458a70144-0">
            Men det som är litet intressant är att Göran Persson berömmer
            sig av att han någorlunda lyckats tillfredsställa marknaden -
            må vara att räntan fortfarande är alldeles för hög. Det finns
            ju en naturlig tvekan om tillväxten i ekonomin på lång sikt.
          </note>
          <note xml:id="i-67509bfda025e8a5-0">
            Men Göran Persson berömmer sig av detta i ett läge där han själv
            tror att arbetslösheten kommer ligga kvar på en extremt hög nivå.
            Det beror bl.a. på de skattehöjningar som han själv har genomfört
            som skadar tillväxtkraften, försämrar förutsättningarna för nya
            jobb och tillsammans med kommunala skattehöjningar gör att samhällsekonomin
            fungerar sämre.
          </note>
          <note xml:id="i-160bcdd165630df0-0">
            Det är väl inte så att Göran Persson kan vara nöjd med sin egen
            ekonomi, lika litet som han borde vara nöjd med det 1980-tal då
            han själv satt med och skapade den finansiella krisen och den
            ekonomiska krisen i stort.
          </note>
          <note xml:id="i-d7ad558f6a12bd15-0">
            Anf. 79 Finansminister GÖRAN
          </note>
          <note xml:id="i-a748462b7e0c5815-2">
            PERSSON (s)
          </note>
          <note xml:id="i-8aef8c4568728796-0">
            Fru talman! Jag har inte sagt att jag är nöjd med politiken.
            Det enda som jag är nöjd med i dag är Bo
          </note>
          <note xml:id="i-f542e0942c3a263a-0">
            Lundgrens första inlägg, som jag tyckte var ett värdigt inlägg
            med tanke på den bakgrund som han har. Det är den enda förnöjsamhet
            som jag i dag har uttalat.
          </note>
          <note xml:id="i-e96a4cc31096401d-0">
            Sedan finns det väl anledning, Bo Lundgren, att säga att det
            skall som moderater alltid har gett ifrån sig mot skatter är egentligen
            ganska illa underbyggt, särskilt som vi nu ser att när vi har
            genomfört skattehöjningar som har sanerat ekonomin och återskapat
            balansen, så har ju gensvaret när det gäller ekonomin inte varit
            fallande tillväxt. Vi har just nu den kraftigaste tillväxten som
            vi har haft på år och dag. Vi kan också internationellt se att
            en ändring av nivån på skatteuttaget inte behöver innebära en
            ändring av tillväxtsiffran. Tillväxten störs däremot av om man
            har felaktiga typer av skatter. Och i detta sammanhang kan det
            finnas ett och annat i Sverige som vi behöver rätta till.
          </note>
          <note xml:id="i-29d7730e8797a482-0">
            Kommunalskatterna tas grundlagsenligt ut av kommunala församlingar
            i kommuner och landsting.
          </note>
          <note xml:id="i-2ef664fefdf25a6d-0">
            Den rätten har de, och den rätten skall de ha kvar.
          </note>
          <note xml:id="i-87452ecd553ec400-0">
            Däremot begriper de, lika väl som vi i den här kammaren begriper
            det, att man just nu måste låta saneringsprogrammet få sitt utrymme,
            men vi har inte utrymme för kommunala skattehöjningar också. Därför
            har jag talat igenom saken med Kommun- och
          </note>
          <note xml:id="i-c3181ad2603b8214-0">
            Landstingsförbunden och fått ett mycket positivt gensvar i dag,
            och jag tror att vi snart har en lösning på den här frågan.
          </note>
          <note xml:id="i-625d939ac4022d0a-0">
            Anf. 80 BO LUNDGREN (m)
          </note>
          <note xml:id="i-3df42a056e3bbdb5-0">
            Fru talman! Göran Persson talar om ett skall mot skattehöjningar.
            Det är ju inget självändamål. Den kritik som jag och andra riktar
            mot höga skatter och mot höjda skatter beror naturligtvis på att
            det får effekter som i sig är negativa. Inte ens ett moderat Sverige
            skulle bli ett skatteparadis, även om vi då skulle kunna ha sådana
            skatter att medborgarna har en chans att få ett ökat självstyre.
            Det är nämligen intressant inte bara för de politiker som sitter
            i kommunerna att ha ett självstyre. Det intressanta är att människorna
            får större möjlighet till ett eget självstyre samtidigt som vi
            har ett vettigt underbyggt socialt skyddsnät.
          </note>
          <note xml:id="i-cbaa0df304c366a4-0">
            Det vore emellertid konstigt om vi inte fick en kraftig tillväxt
            i ekonomin i ett läge då vi får en överdriven krondepreciering,
            då vi får en produktivitetsförbättring som ytterligare ökar konkurrenskraften
            och dessutom arbetsgivaravgiftssänkningar som Göran Persson och
            jag en gång i tiden var överens om.
          </note>
          <note xml:id="i-f0799bc1449bd7de-0">
            Det som händer nu är ju att tillväxten sjunker och att arbetslösheten
            ligger kvar på en hög nivå. Detta orsakas ju av skattehöjningarna.
            Är finansministern verkligen nöjd med den stora arbetslösheten?
          </note>
          <note xml:id="i-8101f5e6708ecea0-0">
            Anf. 81 Finansminister GÖRAN
          </note>
          <note xml:id="i-a748462b7e0c5815-3">
            PERSSON (s)
          </note>
          <note xml:id="i-7d4765e5ab86aa2b-0">
            Fru talman! Bo Lundgren kunde också ha lagt till att det inte
            är konstigt att vi får en uppgång i tillväxten nu efter de miserabla
            år som vi har bakom oss, då Bo
          </note>
          <note xml:id="i-ae2ac7ef7029009c-0">
            Lundgren fick pröva sitt recept på skattesänkningar som den enda
            vägen. Då rasade ju tillväxten till negativa tal. Det var en historiskt
            dålig utveckling för
          </note>
          <note xml:id="i-fb2c313eb5c5465e-0">
            Sverige.
          </note>
          <note xml:id="i-8b5e888f432cfd9b-0">
            Vad det nu handlar om är att se till att vi får en sådan ordning
            på de offentliga finanserna att vi kan ge stabila spelregler för
            dem som finns i kommuner och landsting, ett handslag som de vet
            att de kan lita på och en framförhållning när det gäller beslutsfattandet
            som gör att de faktiskt orkar avstå från skattehöjningar. Det
            är den utvecklingen som vi nu har inom räckhåll - stabila spelregler
            för kommuner och landsting, inga ytterligare skattehöjningar,
            men å andra sidan, från statens sida, en ekonomisk politik som
            pressar tillbaka räntorna, stärker kronan och ökar sysselsättningen.
            Det är ju detta som vi nu har inom räckhåll efter år av misskötsel,
            Bo Lundgren. Med en sådan utveckling kan man i och för sig var
            till freds. Men jag är självklart ännu inte nöjd.
          </note>
          <note xml:id="i-4f467c7aec812f3a-0">
            Anf. 82 BO LUNDGREN (m)
          </note>
          <note xml:id="i-f8d158642df7c5d9-0">
            Fru talman! Det gläder mig naturligtvis att finansministern inte
            är nöjd med en så hög arbetslöshet som tyvärr håller på att permanentas
            under hans ansvar, vilket inte är speciellt trevligt.
          </note>
          <note xml:id="i-6f4d0bd4b5e96f17-0">
            Den uppgång som vi nu ser och som inleddes på hösten 1993 kan
            ju knappast vara ett resultat av Göran
          </note>
          <note xml:id="i-bc12d522c54dfc8a-0">
            Perssons insats. Och hur gärna han än vill skylla finanskris
            och bristande tillväxt på Carl Bildt, Anne
          </note>
          <note xml:id="i-82fb7755a9b79c14-0">
            Wibble och mig, får han ändå ta på sig sin del av ansvaret för
            att den spekulationsekonomi som vi hade drev Sverige in i krisen.
          </note>
          <note xml:id="i-e4b712a4134447f8-0">
            Göran Perssons stora misstag nu är inte att han så småningom
            har insett att statsfinanserna behövde saneras. Det är rätt, och
            det är bra. Han ligger i volym med vad vi hade tänkt genomföra.
            Men han gör det med fel medel. Han säger själv att kommunala skattehöjningar
            är skadliga för samhällsekonomin. Då är väl hans egna inkomstskattehöjningar
            - egenavgifter och sjukförsäkringsavgifter - också skadliga? Det
            borde i stället ha gjorts besparingar på utgifterna. Då hade vi
            samtidigt kunnat sanera statsfinanserna, skapat tillväxtkraft
            och eliminerat massarbetslösheten. Vad tänker Göran Persson göra
            åt de kommunala skattehöjningarna?
          </note>
          <note xml:id="i-9b5c10cba69848c4-0">
            Anf. 83 Finansminister GÖRAN
          </note>
          <note xml:id="i-a748462b7e0c5815-4">
            PERSSON (s)
          </note>
          <note xml:id="i-864285f30261e8cd-0">
            Fru talman! Jag skall inte strö salt i de lundgrenska såren.
            Men när Bo Lundgren läser protokollet från den här debatten tycker
            jag att han skall studera den mening där han själv säger: den
            sanering som vi hade tänkt genomföra. Möjligen hade ni tänkt göra
            något, men ni gjorde ingenting. Tillkortakommandet är av en sådan
            omfattning att ni lämnar efter er ett sönderkört offentligt ekonomiskt
            system som vi nu sanerar. Nu är vi på väg åt rätt håll. Staten
            har ordning på sina finanser, och kommunerna kommer att klara
            att hålla skattenivån, det är jag övertygad om. Men det har skett
            efter en insats då svenska folket har fått uppleva såväl besparingar
            som skattehöjningar som har varit något så när rättvist fördelade.
            Nu återstår att återgå till full sysselsättning. Den uppgiften
            skall vi också klara.
          </note>
          <note xml:id="i-1f2af93f7fb59b9f-13">
            Överläggningen var härmed avslutad.
          </note>
          <note xml:id="i-91d95d052955200e-0">
            17 § Svar på fråga 1995/96:136 om ekologisk produktion
          </note>
          <note xml:id="i-9e6784df3d070c86-0">
            Anf. 84 Jordbruksminister MARGARETA
          </note>
          <note xml:id="i-1cdb1ff8b758a5f1-0">
            WINBERG (s)
          </note>
          <note xml:id="i-ba966a0260871556-0">
            Fru talman! Åsa Stenberg har frågat mig vilka initiativ jag tänker
            ta för att möjliggöra en vidgad användning av medlen för ekologisk
            produktion.
          </note>
          <note xml:id="i-41c7718916643b8e-0">
            Sverige har utformat ett miljöstödsprogram inom ramen för EG:s
            rådsförordning om produktionsmetoder inom jordbruket som är förenliga
            med miljöskydds- och naturvårdskraven. Programmet består av tre
            delar där ett av delprogrammens syften är att främja ekologisk
            produktion. För budgetåret 1995/96, som avser två utbetalningstillfällen,
            avsätts drygt 400
          </note>
          <note xml:id="i-76771adfd0177a7b-0">
            miljoner kronor till arealersättning för ekologisk odling och
            100 miljoner kronor till utbildning, information och demonstrationsprojekt.
          </note>
          <note xml:id="i-db4ee021db1a8ece-0">
            Enligt EG-förordningen skall medlen användas för att sprida information
            om t.ex. produktionsmetoder som syftar till ett mer mijövänligt
            jordbruk. Det är naturligt att information kommer att riktas till
            framför allt lantbrukare som är intresserade av ekologisk produktion
            eller som bedriver denna produktion. Medlen kan inte användas
            för andra åtgärder än sådana som omfattas av förordningens bestämmelser.
          </note>
          <note xml:id="i-d092250fb1be9c66-0">
            Regeringen har nyligen gett Jordbruksverket i uppdrag att utarbeta
            en aktionsplan för den ekologiskt odlade arealen i Sverige i syfte
            att nå målsättningen att 10 % av landets åkerareal bör vara ekologiskt
            odlad år 2000. I uppdraget, som skall redovisas senast den 1 mars
            1996, ingår att definiera problemområden och hinder för att nå
            tioprocentsmålet och att bedöma vilka insatser och åtgärder som
            behöver vidtas. Behovet av informations-, utbildnings- och rådgivningsinsatser
            riktade till såväl producenter som konsumenter samt behov av försöks-
            och utvecklingsverksamhet är områden som också skall belysas.
          </note>
          <note xml:id="i-6d888d0928a621f2-0">
            Anf. 85 ÅSA STENBERG (s)
          </note>
          <note xml:id="i-733a972ad4e3d527-0">
            Fru talman! Jag skall börja med att tacka jordbruksministern
            för svaret. Vi är naturligtvis överens om tioprocentsmålet och
            att det är positivt att det finns mer resurser nu än tidigare
            till ekologisk produktion. Men det är också brist på ekologiska
            produkter i Sverige, mycket kanske beroende på att de ekologiska
            produkterna i Sverige och i Danmark i större utsträckning än i
            övriga Europa säljs via den vanliga livsmedelshandeln. Det är
            därför som jag har ställt den här frågan.
          </note>
          <note xml:id="i-8a48f49e5bc66e4a-0">
            Jag har hört från dem som arbetar med ekologisk odling och ekologisk
            produktion att användningsområdet för dessa medlen är snävare
            än de tidigare har varit och att dessa medel kan användas bara
            för information till lantbrukare och inte till andra aktörer i
            kedjan mellan lantbrukare och konsumenter, t.ex. till sådana som
            arbetar med förädlingsslakterier. Där finns det en propp, och
            det fungerar sämre i dessa led.
          </note>
          <note xml:id="i-7394a67b38790b96-0">
            Man kan inte heller använda pengarna till forskning och utveckling.
          </note>
          <note xml:id="i-d042ecd1b2dd622e-0">
            Skall jag tolka svaret som att det med gällande förordningar
            inte är möjligt med en vidare användning?
          </note>
          <note xml:id="i-7f93b757483def3c-0">
            Anf. 86 Jordbruksminister MARGARETA
          </note>
          <note xml:id="i-1cdb1ff8b758a5f1-1">
            WINBERG (s)
          </note>
          <note xml:id="i-b0b4debe634d0cd6-0">
            Fru talman! Man får använda pengarna i enlighet med förordningen.
            Enligt förordningen går det inte att använda pengarna på det sätt
            som Åsa Stenberg har föreslagit. Det blir i så fall något som
            man får se över när översynen skall göras senast den 1 mars 1996.
            Då skall uppdraget från Jordbruksverket vara klart och även denna
            fråga belysas.
          </note>
          <note xml:id="i-186c1a1519aa9ba6-0">
            När det gäller konsument- och miljögrupper har vi avsatt andra
            pengar som skall kunna gå till information till dessa grupper.
            Det är pengar ur anslaget G 8,
          </note>
          <note xml:id="i-9980f041bee6d533-0">
            Konsument- och marknadsföringsåtgärder inom livsmedelsområdet.
            De krav som KRAV har framställt på detta område har tillgodosetts.
          </note>
          <note xml:id="i-ab0347a742464bd7-0">
            Anf. 87 ÅSA STENBERG (s)
          </note>
          <note xml:id="i-ba8496e2daeeb12a-0">
            Fru talman! Det är positivt att det är på det sättet.
          </note>
          <note xml:id="i-38f1309c7f504152-0">
            Jag vill också ställa en kompletteringsfråga med anledning av
            uppdraget och aktionsplanen. Om man kommer fram till att det behövs
            mer pengar för information, utbildning och rådgivning för andra
            än lantbrukare, kommer det då att finnas möjligheter att genomföra
            det, eller kommer EU:s regler att sätta käppar i hjulet?
          </note>
          <note xml:id="i-a3e4b20471240a5c-0">
            Anf. 88 Jordbruksminister MARGARETA
          </note>
          <note xml:id="i-1cdb1ff8b758a5f1-2">
            WINBERG (s)
          </note>
          <note xml:id="i-c9b4fd0a53bc8a24-0">
            Fru talman! Det är litet svårt att säga det i dag.
          </note>
          <note xml:id="i-f06b3c694a1b0992-0">
            Om vi under programmets löptid upptäcker att vi vill förändra
            det på någon punkt - och det är möjligt att vi gör, eftersom vi
            får alltmer erfarenhet - får vi gå tillbaka till EU och säga att
            det tyvärr inte var så bra som vi trodde, och att vi vill förändra
            på den ena eller andra punkten. Sedan blir det en regelrätt förhandling
            mellan Sverige och kommissionen. Jag utesluter inte möjligheten,
            men man kan i dag inte garantera den.
          </note>
          <note xml:id="i-fe688dd5514d564f-0">
            Anf. 89 ÅSA STENBERG (s)
          </note>
          <note xml:id="i-cb199b873ee7398a-0">
            Fru talman! Då önskar jag jordbruksministern lycka till, om vi
            kommer fram till att vi måste ändra reglerna.
          </note>
          <note xml:id="i-1f2af93f7fb59b9f-14">
            Överläggningen var härmed avslutad.
          </note>
          <note xml:id="i-51acdcb35aa86f1c-0">
            18 § Svar på fråga 1995/96:146 om naturlaxen
          </note>
          <note xml:id="i-60d74712d962106a-0">
            Anf. 90 Jordbruksminister MARGARETA
          </note>
          <note xml:id="i-1cdb1ff8b758a5f1-3">
            WINBERG (s)
          </note>
          <note xml:id="i-111fefe936cb4d15-0">
            Fru talman! Gudrun Lindvall har frågat mig om jag avser att föreslå
            ett förbud mot laxfiske eller på annat sätt förbättra möjligheterna
            att behålla naturlaxen.
          </note>
          <note xml:id="i-3c4b2ceddaa9fc68-0">
            För att rädda den naturreproducerande laxen krävs olika insatser.
            Ett omfattande forskningsprogram har satts i gång i syfte att
            klarlägga orsakerna till de reproduktionsstörningar som har benämnts
            M74 och som har drabbat Östersjölaxen svårt. En annan insats som
            syftar till att trygga de vilda laxbestånden är uppbyggnaden av
            en genbank med avelsbesättningar från 15 laxstammar från Torne
            älv till Mörrumsån.
          </note>
          <note xml:id="i-e5ea0c75bf6536b4-0">
            Men inte minst är det nödvändigt med en minskad beskattning av
            de blandade bestånden, i första hand i södra Östersjön, och ett
            förbud mot fiske på de renodlade vildlaxbestånden. Vidare behövs
            ett intensivt fiske riktat mot den odlade laxen för att bl.a.
            förhindra att den sprider sig till de älvar som har naturreproducerande
            laxbestånd.
          </note>
          <note xml:id="i-2797c1cee161a8d2-0">
            Jag anser att ensidiga svenska åtgärder inte skall vidtas när
            det gäller fiskestopp i Östersjön. För att kraftigt minska fisket
            på det blandade bestånden av vild och odlad lax krävs i stället
            internationella uppgörelser som omfattar samtliga Östersjöstaters
            fiskare. Detta är anledningen till att Sverige har drivit kravet
            om minskning av laxfisket under flera år. Först drevs frågan för
            att få till stånd en totalkvot för laxfiske i Östersjön, sedan
            drevs frågan att kraftigt minska fisket efter lax. År 1994 var
            kvoten 600 000 laxar, vilket Sverige ville halvera. Kvoten minskades
            med enbart 100 000 till 500 000 laxar. Inför årets session upprepade
            Sverige sitt krav på en halvering av laxfiskekvoten. Tyvärr blev
            inte resultatet detta utan enbart en minskning med 10 %, dvs.
            till 450 000 laxar.
          </note>
          <note xml:id="i-091c92c3ea12d814-0">
            Ett alternativ till att kraftigt minska havsfisket efter lax
            är att avsevärt minska utsättningarna. Dessa utförs till helt
            övervägande del av Sverige och Finland. Därför måste denna åtgärd,
            för att bli verkningsfull, göras genom att såväl svenska som finska
            utsättningar minskar. Finland har redovisat sina svårigheter att
            på relativt kort tid göra en mer markant reduktion av sina utsättningar.
            Dessa är, liksom de svenska, till stor del bundna i vattendomar.
            I somras diskuterade jag detta med min finländska kollega, och
            vi var överens om att fortsätta diskussionerna på tjänstemannaplanet,
            bl.a. med inriktningen att se vilka förutsättningar som finns
            för en ömsesidig svensk-finsk reduktion av laxutsättningarna.
          </note>
          <note xml:id="i-d2f4080a29f64c88-0">
            Det är dock positivt att man för första gången i
          </note>
          <note xml:id="i-da1b06c079f63bf9-0">
            Warszawakommissionen har fastställt riktlinjer för laxpolitiken
            i Östersjön. Dessutom antogs en rekommendation som riktade sig
            till Östersjöstaterna och som uppmanade dessa att införa ett förbud
            mot allt fiske efter lax i älvar och älvmynningar där det finns
            naturreproducerande laxbestånd. Orsaken till att beslutet fattades
            i denna form var att älvfisket inte faller inom Warszawakommissionens
            mandat.
          </note>
          <note xml:id="i-c4390b7095467450-0">
            Denna rekommendation om att införa ett s.k. moratorium för fiske
            efter vildlax i älvar och älvmynningar arbetar nu Fiskeriverket
            med. Fiskeriverket är den myndighet som har ansvaret för den nationella
            fiskeregleringen.
          </note>
          <note xml:id="i-4ba362fb53870232-0">
            Anf. 91 GUDRUN LINDVALL (mp)
          </note>
          <note xml:id="i-f470a34534d79f2f-0">
            Fru talman! Jag får tacka så mycket för svaret. Jag kan inte
            säga att jag är riktigt nöjd, vilket kanske inte heller hade förväntats.
          </note>
          <note xml:id="i-1f140d0be05c4d46-0">
            Läget är i dag ytterst allvarligt för den naturreproducerande
            laxen i Östersjön. Internationella forskare, framför allt de i
            Internationella havsforskningsrådets rådgivande organ, ACFM, menar
            att situationen är så allvarlig att det finns en stor risk att
            den naturreproducerande laxen kan försvinna redan inom detta år.
            Man anser att den enda möjligheten att i dag rädda naturlaxen
            är att införa ett stopp på laxfisket i Östersjön under år 1996.
          </note>
          <note xml:id="i-a715503dafa796ab-0">
            Det finns en risk för att vi även här urholkar den biologiska
            mångfalden, som vi talar så mycket om.
          </note>
          <note xml:id="i-559274d7ce4f678c-0">
            Men vi kan tyvärr se inte bara här utan också i många andra sammanhang
            att talet och besluten inte riktigt följer varandra åt.
          </note>
          <note xml:id="i-286e2f20c34249a7-0">
            Sverige har fått 124 000 laxar för år 1996 enligt
          </note>
          <note xml:id="i-079ce32f50038663-0">
            Warszawarundans uppgörelse. Det innebär teoretiskt sett ungefär
            12 500 naturreproducerande laxar, eftersom vi tror att beståndet
            av naturreproducerande laxar är ungefär 10 %. Det skulle kunna
            vara så illa att den naturreproducerande laxens bestånd står och
            faller med om vi plockar upp de laxarna.
          </note>
          <note xml:id="i-388169383074f197-0">
            Med tanke på att situationen är så akut anser vi i
          </note>
          <note xml:id="i-d3a7a506563d5670-0">
            Miljöpartiet att det Sverige kan göra är att gå före. Jag är
            mycket glad att Sverige har försökt driva på att få ner laxkvoten.
            Naturligtvis hade det varit bra om vi fått ner laxkvoten till
            300 000 laxar. Det hade för
          </note>
          <note xml:id="i-de09f6a3b6be10ca-0">
            Sveriges vidkommande inneburit att vi hade fått en bit under
            100 000 laxar, dvs. 30 000-40 000 färre än vad vi får i dag.
          </note>
          <note xml:id="i-914a99fb1b27aa12-0">
            Fru talman! Ett sätt skulle kunna vara att vi i Sverige halverar
            den kvot vi har fått därför att vi vill visa att Sverige menar
            allvar med att minska kvoten till
          </note>
          <note xml:id="i-fa6ece13736e0ee9-0">
            300 000. Kan miljöministern tänka sig en sådan åtgärd?
          </note>
          <note xml:id="i-0de5dd514c67867e-0">
            Anf. 92 Jordbruksminister MARGARETA
          </note>
          <note xml:id="i-1cdb1ff8b758a5f1-4">
            WINBERG (s)
          </note>
          <note xml:id="i-4f19565cf0b4d724-0">
            Fru talman! Vad miljöministern kan tänka sig vet jag inte, men
            jordbruksministern kan inte tänka sig det. Vi hade i slutet på
            förra året och under detta år ett ensidigt svenskt fiskestopp
            under fyra månader för södra Östersjön. Jag menar att det är orimligt
            att begära detta av en enskild nation efter det att vi har haft
            förhandlingar med länderna runt Östersjön i Warszawakommissionen.
          </note>
          <note xml:id="i-f87b741326b34d1f-0">
            Det är orimligt att därefter begära av Sverige att vi skall gå
            före på detta sätt. Det är orimligt mot dem som har att utöva
            sitt yrke och som skall leva på den kvot det blev. Däremot kan
            jag försäkra Gudrun
          </note>
          <note xml:id="i-0bf2142e41a513f2-0">
            Lindvall att vi har gjort vårt yttersta. Om vi fått som vi velat
            hade kvoten blivit 250 000 laxar. Men tyvärr finns det andra länder
            som inte bedömer hoten lika starkt som vi. Jag vill här säga i
            debatten att vi därvidlag har vissa problem med våra grannar österut,
            nämligen Finland.
          </note>
          <note xml:id="i-4488f69ad11a2f67-0">
            Anf. 93 GUDRUN LINDVALL (mp)
          </note>
          <note xml:id="i-6b00cf443366d07f-0">
            Fru talman! Siffrorna är ganska intressanta. Om
          </note>
          <note xml:id="i-055e9733b6de785b-0">
            Sverige hade ansett att vi borde ha fått en total kvot på
          </note>
          <note xml:id="i-8ff557f88345f808-0">
            250 000 hade vi ansett att de svenska laxfiskarna kunnat klara
            sig med en kvot som ligger betydligt under den vi i dag har fått.
          </note>
          <note xml:id="i-a690a1c57b2af890-0">
            Med en kvot på totalt 250 000 laxar hade svenska fiskare fått
            ungefär en halvering av de 124 000 man har fått i dag. Det är
            precis det jag menar. Om Sverige driver en linje att vi skall
            pressa ner kvoterna rejält borde vi när vi väl får kvoten hålla
            fast vid den linjen och fatta ett nationellt beslut på den nivå
            som vi själva har försökt att driva i förhandlingarna.
          </note>
          <note xml:id="i-6185864596e5f1a4-0">
            Hade vi lyckats skulle vi ansett att det var bra och att de svenska
            laxfiskarna hade klarat sig på den kvoten. Då borde vi på samma
            sätt anse att de svenska laxfiskarna skall klara sig på den kvoten
            även om en del av beslutet är nationellt. Det skulle hjälpa upp
            situationen. Då skulle vi hamna på en kvot på 60 000-
          </note>
          <note xml:id="i-0beb3090d1c16017-0">
            70 000 laxar. Det vore i varje fall bättre än som det är i dag.
          </note>
          <note xml:id="i-2e0bce4df26d5026-0">
            Jag förstår att vi har olika uppfattningar när det gäller detta.
            Tyvärr finns det risk att effekten av detta blir att naturlaxen
            försvinner. Jag skulle bara vilja fråga...
          </note>
          <note xml:id="i-6617e6cd96bbf07a-0">
            Anf. 94 Jordbruksminister MARGARETA
          </note>
          <note xml:id="i-1cdb1ff8b758a5f1-5">
            WINBERG (s)
          </note>
          <note xml:id="i-6d903a11d5a68596-0">
            Fru talman! Rent teoretiskt finns det naturligtvis möjligheter
            att göra så som föreslås här. Vi gjorde det i fjol.
          </note>
          <note xml:id="i-beaa02b4b017f13e-0">
            Men samtidigt skall vi komma ihåg att vår argumentering i Warszawakommissionen
            blir försvagad med ett sådant agerande. När vi då kräver detta
            av de andra länderna får vi tillbaka: Gör det ni själva! Vi vill
            inte vara med.
          </note>
          <note xml:id="i-8b4537c872406118-0">
            Jag tycker att man skall hålla på solidariteten mellan dessa
            länder och hela tiden ihärdigt kräva av de andra länder att de
            också måste vara med och dela på det ansvar som vi gemensamt har
            för Östersjön.
          </note>
          <note xml:id="i-294f1b9499dba0d6-0">
            Anf. 95 GUDRUN LINDVALL (mp)
          </note>
          <note xml:id="i-4086ff0519356f49-0">
            Fru talman! Vi i Miljöpartiet anser naturligtvis också att vi
            skall dela på ansvaret, men ansvaret måste ändå vara störst mot
            naturlaxen. Försvinner den finns inte så mycket ansvar att utkräva.
          </note>
          <note xml:id="i-11ee6c2573edeb81-0">
            Jag förstår att vi inte kommer längre i den diskussionen.
          </note>
          <note xml:id="i-7679cc2e89c2c083-0">
            Jag skulle däremot vilja ställa en fråga. När räknar jordbruksministern
            med att det moratorium som Fiskeriverket nu jobbar på att införa
            för vildlax i älvar och vid älvmynningar kan komma att träda i
            kraft?
          </note>
          <note xml:id="i-0804938ac26c6073-0">
            Anf. 96 Jordbruksminister MARGARETA
          </note>
          <note xml:id="i-1cdb1ff8b758a5f1-6">
            WINBERG (s)
          </note>
          <note xml:id="i-1d69a0a2d49e94d6-0">
            Fru talman! Jag skall ha en överläggning med Fiskeriverket i
            morgon. Då kommer de att beskriva tidsplanen. Därför kan jag tyvärr
            inte redovisa den i dag.
          </note>
          <note xml:id="i-1f2af93f7fb59b9f-15">
            Överläggningen var härmed avslutad.
          </note>
          <note xml:id="i-26222b17d376a426-0">
            Ajournering
          </note>
          <note xml:id="i-35d9b1848899c8b4-0">
            Kammaren beslöt kl. 16.22 på förslag av talmannen att ajournera
            förhandlingarna till kl. 18.00.
          </note>
          <note xml:id="i-99d2b82fe1018634-0">
            Återupptagna förhandlingar
          </note>
          <note xml:id="i-31ea9b4bdd5610d7-0">
            Förhandlingarna återupptogs kl. 18.00.
          </note>
          <note xml:id="i-d4d0d89a138fabae-0">
            19 § Svar på fråga 1995/96:132 om jakten på sälungar utanför
            Norges kust
          </note>
          <note xml:id="i-602996cf347230f3-0">
            Anf. 97 Statsrådet MATS
          </note>
          <note xml:id="i-9085038d9d42196e-0">
            HELLSTRÖM (s)
          </note>
          <note xml:id="i-a03ecb269c13b2e4-0">
            Herr talman! Gudrun Lindvall har frågat mig på vilket sätt regeringen
            kan protestera mot det faktum att flera EU-länder brutit mot EU:s
            förbud mot import av skinn från sälungar, whitecoat och blueback.
          </note>
          <note xml:id="i-ac30a86ef2a43330-0">
            Det är riktigt att det finns ett EG-direktiv som reglerar import
            till medlemsländerna av skinn från vissa sälungar. Detta direktiv
            säger att medlemsstaterna skall vidta alla nödvändiga åtgärder
            för att säkerställa att ingen kommersiell import sker av skinn
            från sälungar, whitecoat och blueback. År 1994 hade alla de dåvarande
            medlemsländerna införlivat direktivet i sin nationella lagstiftning.
            I Sverige har importförbudet införts genom en bestämmelse i förordning
          </note>
          <note xml:id="i-02ac6d3f0f094c72-0">
            (1994:2027) om åtgärder beträffande djur och växter som tillhör
            skyddade arter.
          </note>
          <note xml:id="i-0af08965dc9cf38d-0">
            Direktivet motiveras av risken att dessa sälar utrotas.
          </note>
          <note xml:id="i-66c577c90b5668de-0">
            Av statistiken framgår att det är vissa medlemsländer som trots
            dessa regler har importerat sälskinn.
          </note>
          <note xml:id="i-13356839e99bdd29-0">
            Det är självfallet angeläget att de regler som har antagits inom
            EU verkligen följs av medlemsländerna.
          </note>
          <note xml:id="i-d5913c930b59da9f-0">
            Det är kommissionens uppgift att övervaka att så sker.
          </note>
          <note xml:id="i-023823122249ec87-0">
            Kommissionen har redan uppmärksammats på det aktuella problemet.
            Från svensk sida avser vi självfallet att ta upp ärendet i kontakter
            med de berörda länderna. Regeringen kommer att noga följa kommissionens
            vidare hantering i frågan.
          </note>
          <note xml:id="i-13648194779779a6-0">
            Anf. 98 GUDRUN LINDVALL (mp)
          </note>
          <note xml:id="i-3825d58ab5bfb5b6-0">
            Herr talman! Jag får tacka ministern så mycket för svaret. Sverige
            har ett högt anseende när det gäller djurskyddsfrågor i EU, som
            vi kanske kan hänföra den här frågan till. Man räknar med att
            Sverige skall agera.
          </note>
          <note xml:id="i-d3ccc6d93f12f196-0">
            Förbudet mot handel med framför allt whitecoat och blueback kom
            redan 1983. Trots det har vi kunnat konstatera att sex länder
            har brutit mot den bestämmelsen sedan dess. Det gäller Danmark,
            Tyskland,
          </note>
          <note xml:id="i-885b6f4c81475105-0">
            England, Frankrike, Italien och Spanien. För Danmarks vidkommande
            var det en ganska stor affär bara för några år sedan. Det här
            är naturligtvis oerhört olyckligt.
          </note>
          <note xml:id="i-55f4d0b31021b325-0">
            Det är också olyckligt att den firma som säljer de här skinnen
            i Norge också har börjat föra en handel med skinn från Canada,
            vilket gör att det blir ännu svårare att kontrollera varifrån
            skinnen kommer.
          </note>
          <note xml:id="i-a42b8129e3dd093a-0">
            Att det fortfarande jagas säl utanför Norges kust är otvetydigt.
            Det kanske unionen inte kan åtgärda, i alla fall inte genom Mats
            Hellströms försorg. Det gäller framför allt eftersom Norge har
            lyckan att stå utanför denna union. Nej, nu kanske jag var litet
            för politisk.
          </note>
          <note xml:id="i-c4ff7dce9f3894cf-0">
            När det gäller handeln anser jag att Sverige verkligen skall
            trycka på och tala om att det här är en oacceptabel hantering.
            Vi skall på alla sätt i alla olika sammanhang lyfta fram frågan.
            Vi kanske redan under regeringskonferensen verkligen kan påtala
            att den här typen av direktiv, som handlar om den biologiska mångfalden
            och om djurskyddsaspekter, måste lyftas fram alldeles särskilt.
            Jag hoppas att vi är överens om att den svenska regeringen skall
            vidta åtgärder. Jag undrar då vilka åtgärder man kan vidta.
          </note>
          <note xml:id="i-07f5dd87c67f7067-0">
            Anf. 99 Statsrådet MATS
          </note>
          <note xml:id="i-9085038d9d42196e-1">
            HELLSTRÖM (s)
          </note>
          <note xml:id="i-41395f0eb51f73e9-0">
            Herr talman! Jag delar Gudrun Lindvalls syn på frågan. Jag tycker
            också att det är helt fel att länder accepterar import trots att
            man har skrivit under direktiv om att import skall förbjudas.
            Vi avser att ta upp frågan på regeringsnivå med de länder som
            enligt statistiken importerar. Det gäller definitivt Storbritannien
            och Frankrike. Det är litet oklart i Eurostat när det gäller några
            av de andra länderna, men det kommer vi att gå igenom. Förutom
            med Storbritannien och Frankrike kommer vi naturligtvis att ta
            upp det med övriga länder som kan beröras.
          </note>
          <note xml:id="i-0dda8a45bb5d9fd3-0">
            Regeringskonferensen är till för att ge framtida regler och framtida
            organisationsmodeller för EU. I
          </note>
          <note xml:id="i-0dc5b754cc5878ea-0">
            det här fallet är reglerna tydliga. Här skall vi gå in oberoende
            av regeringskonferensen, på samma sätt som Sverige är pådrivande
            när det gäller att länder skall uppfylla de direktiv som antas
            på andra områden. Det kan bl.a. gälla den gemensamma marknaden.
          </note>
          <note xml:id="i-357d81a9f8989bb5-0">
            Vi skall ta kontakt med myndigheterna i de länderna.
          </note>
          <note xml:id="i-ce755ac46b4fa007-0">
            Anf. 100 GUDRUN LINDVALL (mp)
          </note>
          <note xml:id="i-1211f27ff9f40d6f-0">
            Herr talman! Vi får väl nöja oss med den diskussionen.
          </note>
          <note xml:id="i-2651e28d5e2db50b-0">
            Genom att jag har ställt den här interpellationen har brevet
            från Odd Lindberg - den sältillsynsman i
          </note>
          <note xml:id="i-ab7e69a293777ec2-0">
            Norge som i en film som kom för några år sedan uppmärksammade
            världen på hur hanteringen gick till
          </note>
          <note xml:id="i-b520b024a66648b5-0">
            - som bl.a. har sänts till premiärministrarna i de sex berörda
            länderna och EU nu kommit UD till del. Det är glädjande, och jag
            hoppas att det kan vara till hjälp för Mats Hellström i det fortsatta
            arbete. Jag önskar er varmt lycka till med det.
          </note>
          <note xml:id="i-ef01e7c3cdb7ebe9-0">
            Anf. 101 Statsrådet MATS
          </note>
          <note xml:id="i-9085038d9d42196e-2">
            HELLSTRÖM (s)
          </note>
          <note xml:id="i-d69c56c573976d90-0">
            Herr talman! Jag har samma uppfattning som
          </note>
          <note xml:id="i-a0b2634e4e104159-0">
            Gudrun Lindvall på den punkten.
          </note>
          <note xml:id="i-1f2af93f7fb59b9f-16">
            Överläggningen var härmed avslutad.
          </note>
          <note xml:id="i-6104dc0e5caa3ee4-0">
            20 § Svar på frågorna 1995/96:143 och 149 om
          </note>
          <note xml:id="i-0ed7ec4e6917a1a3-0">
            Kockums Thailandsaffärer
          </note>
          <note xml:id="i-f699f9abc4738283-0">
            Anf. 102 Statsrådet MATS
          </note>
          <note xml:id="i-9085038d9d42196e-3">
            HELLSTRÖM (s)
          </note>
          <note xml:id="i-d1f7d9fa89988cb5-0">
            Herr talman! Två frågor har ställts till försvarsministern och
            till statsrådet Nygren med anknytning till uppgifter i massmedierna
            om Kockums verksamhet i Thailand. Frågorna har överlämnats till
            mig för besvarande, och jag avser att svara på dem i ett sammanhang.
          </note>
          <note xml:id="i-4764a2dee90f2e64-0">
            Gudrun Schyman har frågat om regeringen har givit Kockums garantier
            av samma slag som man en gång gav Bofors i den s.k. haubitsaffären
            med Indien.
          </note>
          <note xml:id="i-7d9a6bb3fd77c4fa-0">
            Svaret är nej. Någon diskussion om garantier har inte förts i
            regeringen.
          </note>
          <note xml:id="i-8349b8861c516af5-0">
            Exportkreditnämndens (EKN) styrelse har inom ramen för sina riktlinjer
            den 14 september i år behandlat en ansökan från Kockums om förhandsbesked
            avseende exportkreditgaranti och därvid fattat beslut om att ge
            företaget ett sådant förhandsbesked. Beslutet innebär bl.a. att
            EKN ställt sig positiv till att täcka det belopp som ansökan avser
            när det gäller exportkreditgaranti. EKN tar slutlig ställning
            i frågan om garanti först i samband med utfärdandet av en garantiutfästelse.
          </note>
          <note xml:id="i-cec15390efb0c012-0">
            Birger Schlaug har frågat om regeringen avser att initiera en
            utredning om Kockums påstådda utbetalningar och erbjudanden om
            utbetalningar i Thailand.
          </note>
          <note xml:id="i-7d19aed2a68c9cf0-0">
            Regeringen kommer för sin del att söka medverka till att situationen
            klarläggs, inom ramen för vad som är konstitutionellt möjligt.
          </note>
          <note xml:id="i-e6f388a76c1ff109-0">
            Vidare utgår jag ifrån att företaget har intresse av att klarlägga
            de påståenden som förekommit i massmedierna.
          </note>
          <note xml:id="i-f9d476242de6fb28-0">
            Jag vill tillägga att det för att skapa klarhet är viktigt att
            den som har kommit med uppgiften om utbetalningar redovisar ett
            underlag som kan belysa sakförhållandena.
          </note>
          <note xml:id="i-a630dda11491744b-0">
            Anf. 103 GUDRUN SCHYMAN (v)
          </note>
          <note xml:id="i-808e91748f024677-0">
            Herr talman! Jag ber att få tacka för svaret. Jag måste dock
            säga att det är något kryptiskt, men jag kanske kan få en förklaring.
          </note>
          <note xml:id="i-fdc46fc2ee1efc13-0">
            Till att börja med blir jag inte riktigt klok på om regeringen
            har lämnat garantier eller inte. Det står att svaret är nej. Sedan
            står det att man har sagt i ett förhandsbesked att det nog kan
            gå bra. I praktiken måste det väl ändå uppfattas som att man från
            regeringens sida åtminstone är positivt inställd till att tillåta
            export till det här landet. Det finns inte längre några hinder
            för det. Så uppfattar jag svaret. Jag vet inte var skillnaden
            är i praktiken mellan detta och en garantiutfästelse.
          </note>
          <note xml:id="i-fb7d058b64538abc-0">
            Det andra som jag delvis berörde gäller hur man vill kartlägga
            och klarlägga dessa förhållanden. Det pågår en diskussion i Thailand.
            Den politiska oppositionen är oroad över det här och vill gärna
            se att alla papper kommer på bordet. Man vill ha en utredning.
          </note>
          <note xml:id="i-02ecd9175cd0f65a-0">
            Jag undrar om regeringen är beredd att tillsätta en utredning
            - ungefär som man gjorde i Boforsaffären, att låta Riksrevisionsverket
            försöka bringa klarhet i det här.
          </note>
          <note xml:id="i-ff463477413d5953-0">
            Den tredje saken jag vill ta upp är det som står sist i svaret,
            nämligen att det är viktigt att den som har kommit med uppgiften
            om utbetalningar redovisar ett underlag som kan belysa sakförhållandena.
            Man kan knappast ha krav på att en uppgiftslämnare skall röja
            källan. Det skulle vara mycket besvärligt om man agerade på det
            sättet. Det måste vara möjligt att utifrån uppgifter väcka sådana
            här viktiga, politiska frågor. Vi har ett dåligt rykte i Sverige
            - får man säga
          </note>
          <note xml:id="i-57f8a17ffa2caa4c-0">
            - om man ser till hur sådana här frågor har hanterats tidigare.
            Det är väl litet orimligt att ställa krav på att man skall röja
            källan i det här fallet.
          </note>
          <note xml:id="i-954c15daee796156-0">
            Anf. 104 BIRGER SCHLAUG (mp)
          </note>
          <note xml:id="i-311c75f25093cd3b-0">
            Herr talman! Tack för svaret. Jag undrar om regeringen uppmanar
            Svenska freds handläggare att bryta mot grundlagen. Är det detta
            som regeringen menar med det här svaret?
          </note>
          <note xml:id="i-249e64342b1e3a83-0">
            Regeringen kommer för sin del att söka medverka till att situationen
            klarläggs. På vilket sätt kommer det att ske? Kommer ni helt enkelt
            att ta initiativ till en utredning? Eller är förutsättningen för
            den här utredningen och för att regeringen skall ta i frågan att
          </note>
          <note xml:id="i-57d038d01116f340-0">
            Svenska freds skall avslöja sin källa och därmed bryta mot grundlagen?
            Detta skulle jag mycket gärna vilja ha svar på.
          </note>
          <note xml:id="i-b5d71ffb16a64feb-0">
            I ett gemensamt betänkande från utrikes- och försvarsutskottet
            står det så här: Regeringen och svenska myndigheter skall på ett
            aktivt sätt stötta försvarsindustrins exportansträngningar.
          </note>
          <note xml:id="i-e6df8a2d7d402784-0">
            Om man skall stötta Kockums är det väl väldigt bra att man verkligen
            tar tag i frågan och utreder den väldigt seriöst, även om Svenska
            freds inte vill bryta mot grundlagen? Man lät Riksrevisionsverket
            titta på
          </note>
          <note xml:id="i-0818db56730608cc-0">
            Boforsaffären. Man kan väl gå den vägen här också.
          </note>
          <note xml:id="i-2c3b2ab4ca24f5e5-0">
            Våra ambassadörer talar egentligen med regeringens tunga - med
            regeringens godkännande. Eva
          </note>
          <note xml:id="i-1d7e469e02afcf23-0">
            Heckscher, som är ambassadör i Thailand, har i thailändska tidningar
            låtit meddela att Svenska freds uppgifter är grundlösa. Är det
            också regeringens uppfattning? Varför har hon hävdat detta? Det
            måste vara regeringens uppfattning, såvitt jag förstår.
          </note>
          <note xml:id="i-27a25caf596ec8cb-0">
            Det vore bra om regeringen tog initiativ till en utredning liknande
            Boforsutredningen. Om man anser att Sverige, svenska företag och
            regeringen själv inte har något att dölja är det naturligtvis
            det allra bästa, så att vi får reda ut anklagelserna.
          </note>
          <note xml:id="i-8aacf635c6e41639-0">
            Anf. 105 Statsrådet MATS
          </note>
          <note xml:id="i-9085038d9d42196e-4">
            HELLSTRÖM (s)
          </note>
          <note xml:id="i-c88ac9980c7fe4b8-0">
            Herr talman! Det kan inte råda någon som helst tvekan om vad
            som står i svaret till Gudrun Schyman.
          </note>
          <note xml:id="i-d034e31f592dd204-0">
            Regeringen har icke fört någon diskussion om garantier. Exportkreditnämnden,
            som är en statlig myndighet, har inom ramen för sina riktlinjer
            behandlat en ansökan om förhandsbesked om exportkreditgaranti.
          </note>
          <note xml:id="i-80481e6b54596137-0">
            Det är ingen regeringsgaranti.
          </note>
          <note xml:id="i-ef244fbf7e289c2c-0">
            Gudrun Schyman frågade om en garanti av samma slag som gavs till
            Bofors i haubitsaffären med Indien givits här, och svaret är nej.
            Det var en regeringsgaranti. Affären var av så stor omfattning.
            Kreditvärdighet och omfattning av affärer är olika vad gäller
            olika länder. Då var det en regeringsgaranti som gavs.
          </note>
          <note xml:id="i-9c8c6f366fa1daaa-0">
            Exportkreditnämnden har på sina vanliga villkor, efter sina riktlinjer,
            gått in i en process med Kockums.
          </note>
          <note xml:id="i-b5f666b73ff64e05-0">
            Någon som helst diskussion om garantier i det sammanhanget har
            inte förts i regeringen.
          </note>
          <note xml:id="i-84f14e0f8ad1296e-0">
            Vad gäller den andra frågan vill jag säga att det är självklart
            - det borde inte ens behöva sägas ifrån talarstolen - att regeringen
            inte uppmanar någon att bryta mot grundlagen. Däremot utgår jag
            ifrån att det är angeläget för den som anser att det finns verkliga
            oegentligheter att medverka till att de kan redas ut.
          </note>
          <note xml:id="i-c9920b0ed4d4b7f2-0">
            Det skulle vara förvånande om den som med all tänkbar, och säkert
            genuin, indignation pekar på det man bedömer vara missförhållanden
            inte vill hjälpa till att reda ut frågan.
          </note>
          <note xml:id="i-a14f06a9f217dcf7-0">
            Jag menar att det naturliga i detta skede är att
          </note>
          <note xml:id="i-766b5ad87ba4e41a-0">
            Krigsmaterielinspektionen tar kontakt med företaget.
          </note>
          <note xml:id="i-13828d7ebeb3c64d-0">
            Det ger möjlighet för dem som har kommit med uppgifterna - hittills
            anonyma källor i en artikel - att i en diskussion som självfallet
            får vara av den förtroliga karaktär som vederbörande själv önskar,
            medverka till att belysa förhållandena. Det vore konstigt annars.
          </note>
          <note xml:id="i-914ddbdaad4858a5-0">
            Något som helst direktiv från regeringen till Eva
          </note>
          <note xml:id="i-76abca3e02b185f8-0">
            Heckscher vad gäller hennes brev finns inte.
          </note>
          <note xml:id="i-d26db0aca2447a2e-0">
            Anf. 106 GUDRUN SCHYMAN (v)
          </note>
          <note xml:id="i-224372f81758264d-0">
            Herr talman! Jag undrar i alla fall hur relationerna mellan Utrikesdepartementet
            och ambassadörerna är.
          </note>
          <note xml:id="i-fd94493fa197e7de-0">
            Enligt dessa uppgifter har den svenska ambassaden i
          </note>
          <note xml:id="i-ec51131921b510f1-0">
            Bangkok lämnat ett vad man kallar för klargörande och en garanti
            till Thailand, där man dessutom säger att Kockums ägs av den svenska
            staten. Jag är inte riktigt säker på att man i Thailand har skillnaden
            mellan olika garantier klar för sig. Tydligen vet inte heller
            ambassaden vad som gäller och vilken typ av garanti det handlar
            om.
          </note>
          <note xml:id="i-12a6acb86041b826-0">
            Jag tycker att det är märkligt att ambassadörer inte är så insatta
            i förhållandena att de på ett korrekt sätt kan upplysa en regering
            i ett land om vad som gäller i sådana frågor. Det måste vara litet
            oroande.
          </note>
          <note xml:id="i-a7f876e17615bba5-0">
            Anf. 107 BIRGER SCHLAUG (mp)
          </note>
          <note xml:id="i-c3ead88512cec7ca-0">
            Herr talman! Jag skall också uppehålla mig vid
          </note>
          <note xml:id="i-c7fe99975fd8fcea-0">
            Eva Heckscher - ambassadören i Thailand - som har låtit meddela
            att Svenska freds uppgifter är grundlösa.
          </note>
          <note xml:id="i-d05fb472ac32c76b-0">
            Har hon regeringen bakom sig när hon säger det eller inte?
          </note>
          <note xml:id="i-696fe465af77a4c6-0">
            Anklagelserna är ganska allvarliga. De som nu anklagar Kockums
            hävdar att pengar betalades ut till regeringspartiet i samband
            med det thailändska valet.
          </note>
          <note xml:id="i-42d04273b1630f8c-0">
            Oppositionspartiet - det demokratiska partiet i Thailand - hävdar
            att de också har fått sådana erbjudanden. Partisekreteraren i
            regeringspartiet är enligt thailändska tidningar dessutom mycket
            god vän med
          </note>
          <note xml:id="i-2cbb8ca05f0bd5dc-0">
            Kockums agent i Thailand. Det är naturligtvis en jättegrej i
            thailändska tidningar.
          </note>
          <note xml:id="i-ce07530e4e8dd3e6-0">
            Nog vore det rimligt att regeringen tog ett verkligt initiativ
            i denna fråga? Varför inte göra på samma sätt som i Boforsaffären?
          </note>
          <note xml:id="i-c91a99b04010f453-0">
            Anf. 108 Statsrådet MATS
          </note>
          <note xml:id="i-9085038d9d42196e-5">
            HELLSTRÖM (s)
          </note>
          <note xml:id="i-26ba2f8de97b741c-0">
            Herr talman! Jag upprepar igen att Eva Heckscher inte har skrivit
            sitt brev på instruktion från den svenska regeringen. Det får
            hon stå för själv. Hon har definitivt inte regeringen bakom sig
            om hon i ett brev påstår att uppgifterna är felaktiga. Tvärtom
            menar jag att det är viktigt att det sker en belysning. Det är
            viktigt att frågan blir föremål för ett klarläggande såväl för
            företaget, som rimligen har ett intresse av att lägga fram sin
            syn på saken, som för dem som har lagt fram uppgifterna att det
            förekommer mutor. Hon har icke regeringen bakom sig på den punkten
            om hon har uttryckt sig på det sättet. Det har hon gjort på eget
            initiativ.
          </note>
          <note xml:id="i-45466089a007b448-0">
            När det gäller formen menar jag att det naturliga i detta skede
            är att Krigsmaterielinspektionen tar kontakt med företaget, som
            ger dem som har lagt fram anklagelserna möjlighet till en diskussion
            med KMI.
          </note>
          <note xml:id="i-3464d51d689902dd-0">
            Utifrån sådana kontakter får man se vad nästa steg kan leda till.
          </note>
          <note xml:id="i-bd005cd1c6a76986-0">
            Anf. 109 GUDRUN SCHYMAN (v)
          </note>
          <note xml:id="i-d4ccd249f613f6d1-0">
            Herr talman! Jag vill fråga vad ni gör på Utrikesdepartementet
            när ni märker att Sveriges ambassadörer - i detta fall Eva Heckscher
            - uttrycker sig på detta sätt. Kan man som ambassadör skriva privata
            brev till regeringar eller politiska företrädare i de länder där
            man är stationerad? Det förefaller mig mycket märkligt. Jag utgår
            från att statsrådet också tycker det. Vad gör ni åt det? Så kan
            det väl helt enkelt inte få gå till? Jag utgår ifrån att det måste
            bringas ordning och klarhet i detta.
          </note>
          <note xml:id="i-d64b406c1069cd63-0">
            Så till frågan om vem som skall ta initiativ till en utredning:
            Att KMI skulle vara initiativtagare klingar inte så oberoende.
            KMI har sin roll. Vore det inte bättre om man lade över frågan
            på Riksrevisionsverket, precis som man gjorde i Boforsaffären?
            Då blir det en utanförstående myndighet som diskuterar frågorna.
          </note>
          <note xml:id="i-52e9f5d7a75a4100-0">
            Anf. 110 BIRGER SCHLAUG (mp)
          </note>
          <note xml:id="i-927b48e5e8716f70-0">
            Herr talman! I betänkandet från utrikes- och försvarsutskottet
            står det att regeringen och svenska myndigheter på ett aktivt
            sätt skall stötta försvarsindustrins exportansträngningar. Kockums
            informationschef säger att man spelar på marknadens villkor.
          </note>
          <note xml:id="i-25890c542125d9bf-0">
            Det kanske också innebär mutor. Hur hanterar vi i så fall det?
            Är det bra för svensk försvarsindustri totalt sett, eller är det
            negativt?
          </note>
          <note xml:id="i-1dc8ce2df43481fc-0">
            Jag förstår fortfarande inte det svar jag har fått på min fråga.
            Om jag förstår regeringen rätt menar ni att ni inte kan ta initiativ
            på samma sätt som i Boforsaffären förrän källan kommer fram. Källan
            i Boforsaffären var miljöpartisten Ingvar Bratt. Han gjorde ett
            väldigt stort personligt offer. Krävs det ett sådant offer till
            för att regeringen skall initiera en rejäl utredning och t.ex.
            låta Riksrevisionsverket ta tag i frågan, precis som förra gången?
            Krävs det kanske t.o.m. att den thailändska regeringen eller oppositionspartiet
            kräver en utredning? Är ni villiga att då initiera den på ett
            mer allvarligt sätt?
          </note>
          <note xml:id="i-a5326f8a35115346-0">
            Anf. 111 Statsrådet MATS
          </note>
          <note xml:id="i-9085038d9d42196e-6">
            HELLSTRÖM (s)
          </note>
          <note xml:id="i-90590fb3dc9583fc-0">
            Herr talman! Eftersom både Birger Schlaug och
          </note>
          <note xml:id="i-b84e738eefd4aefe-0">
            Gudrun Schyman talar om formfrågor vill jag också gärna göra
            det.
          </note>
          <note xml:id="i-b48971f2ee42a5bc-0">
            Faktum är att det som hittills finns är ett anonymt påstående
            om mutor. Ett anonymt påstående kan inte i varje enskilt fall
            leda till att Riksrevisionsverket får i uppdrag av regeringen
            att utreda. Om jag t.ex. hävdar att jag har källor som påstår
            att Birger Schlaug är mutad kan det rimligen inte leda till att
            Riksrevisionsverket därmed går igång med den typen av undersökning.
            Jag tycker inte att en anonym uppgift är tillräckligt.
          </note>
          <note xml:id="i-b27f9192b1d18cf3-0">
            Däremot anser jag, Birger Schlaug, att regeringen skall ta initiativ
            - det har jag sagt - till att klarlägga vad som ligger bakom de
            uppgifter som har givits.
          </note>
          <note xml:id="i-172143e17f1e3caa-0">
            Jag utgår från att de som med all genuin indignation har hävdat
            att det är så också vill medverka. Sedan får man se om nästa steg
            kanske blir det som
          </note>
          <note xml:id="i-758adfa841715492-0">
            Birger Schlaug anser är rimligt eller om det blir något annat
            steg.
          </note>
          <note xml:id="i-5d0f29c78fac3a92-0">
            Anf. 112 GUDRUN SCHYMAN (v)
          </note>
          <note xml:id="i-fec6b5b49cf956f1-0">
            Herr talman! Så fruktansvärt anonymt är det väl ändå inte. Det
            pågår ju en inrikespolitisk debatt i
          </note>
          <note xml:id="i-edc7ac98f6c602dc-0">
            Thailand om detta. Ett parti säger sig ha fått erbjudande men
            tackat nej, och ett annat parti säger att de inte direkt dementerar.
          </note>
          <note xml:id="i-0d2c316e749ea740-0">
            Vi har en ambassadör som skriver brev med uppenbart felaktiga
            uppgifter som handlar om just den här affären, så nog finns det
            väl fog att undersöka uppgifterna. Det är ju inte fråga om någon
            enstaka uppgift.
          </note>
          <note xml:id="i-ca0f76410f11b541-0">
            Jag fick inget svar på frågan om hur man på Utrikesdepartementet
            hanterar sådana, som jag tycker, allvarliga frågor som att ambassadörer
            blandar sig i den här typen av affärer. Vad gör regeringen när
            ambassadörer alldeles uppenbart blandar ihop sina roller och kommer
            med felaktiga påståenden om vad de har för möjligheter att utfärda
            garantier för regeringens räkning och när de inte ens har kontroll
            över vilka företag som är statligt ägda eller icke? Det är allvarligt,
            tycker jag.
          </note>
          <note xml:id="i-b2912baf4299c439-0">
            Anf. 113 BIRGER SCHLAUG (mp)
          </note>
          <note xml:id="i-22b904e5afc54b34-0">
            Herr talman! När skall regeringen i så fall ta initiativ till
            en djupare undersökning, exempelvis via
          </note>
          <note xml:id="i-a6366b4dc887c67b-0">
            Riksrevisionsverket?
          </note>
          <note xml:id="i-fffdae89cce876aa-0">
            Oavsett vad man tycker om vapenexport är det ju ganska kusligt
            att Kockums nu kanske förlorar en order på 4,5 miljarder kronor
            bara på grund av misstankar. Då måste faktiskt regeringen ta ett
            initiativ till att antingen rentvå Kockums helt och hållet eller
            reda ut detta. Den thailändska regeringens premiärminister har
            ju klart och tydligt sagt att bara misstanken om detta gör att
            man inte kan köpa från Kockums. Då ligger det väl i regeringens
            intresse att verkligen djupare utreda detta och inte försöka smita
            undan bakvägen.
          </note>
          <note xml:id="i-0d1da874e3f58904-1"/>
          <note xml:id="i-d18c464b6163c021-0">
            Anf. 114 Statsrådet MATS
          </note>
          <note xml:id="i-9085038d9d42196e-7">
            HELLSTRÖM (s)
          </note>
          <note xml:id="i-b2722356a11cc61d-0">
            Herr talman! Birger Schlaug talade för en grundlag. Jag får nog
            be Birger Schlaug att själv tänka efter litet och inte för egen
            del också slira när det gäller vad regeringen kan göra och inte.
          </note>
          <note xml:id="i-28a4e8b673f4402a-0">
            Till frågan om ambassadören: Den frågan är inte ställd av Gudrun
            Schyman i hennes fråga till mig, men självfallet har jag skäl
            att inom UD diskutera hur kommunikationerna fungerar. Jag vill
            bara konstatera att våra ambassadörer måste ha och har rätt att
            fungera självständigt vid sina ambassader. I det här fallet har
            ambassadören icke haft någon instruktion från regeringen att hävda
            det som ni påstår att hon hävdar.
          </note>
          <note xml:id="i-f544a5369668db25-0">
            Jag understryker att vi är överens om att det finns skäl att
            ta initiativ till klarlägganden, och det framgår också av mitt
            svar. Vilka former detta sedan tar måste rimligen vara något som
            man inte bestämmer här i riksdagens kammare, utan det måste bli
            en följd av vilka uppgifter som faktiskt kommer fram.
          </note>
          <note xml:id="i-927f6973842a984b-0">
            Anf. 115 TREDJE VICE TALMANNEN
          </note>
          <note xml:id="i-91556104fad79fd3-0">
            Jag medger ytterligare ett inlägg från vardera.
          </note>
          <note xml:id="i-e16d98536be6643d-0">
            Anf. 116 GUDRUN SCHYMAN (v)
          </note>
          <note xml:id="i-35668dea84221686-0">
            Herr talman! Jag tycker att det är bra att regeringen vill ta
            initiativ. Det är också bra att regeringen kommer att ta initiativ
            vad gäller ambassadörernas roll vid vapenförsäljning. Det är ju
            en ganska utbredd företeelse att många av våra ambassadörer delvis,
            åtminstone periodvis, fungerar som försäljningskontor runt om
            i världen. Jag tycker att det är en mycket olycklig sammanblandning.
            Det skall bli intressant att se hur ni tänker lösa problemet också
            i detta specifika fall.
          </note>
          <note xml:id="i-8b1077173070ac0c-0">
            Vad gäller den andra frågan om att ta initiativ är det viktigt
            att man upprätthåller en så hög trovärdighet som möjligt. Jag
            tror att man åstadkommer det genom att förlägga utredningsarbetet
            till en myndighet som ligger utanför själva regeringskansliet.
            Det skulle skapa en större trovärdighet, och man skulle se mer
            seriöst på regeringens vilja att verkligen lägga alla papper på
            bordet.
          </note>
          <note xml:id="i-6dc5e2b660cf18c9-0">
            Anf. 117 BIRGER SCHLAUG (mp)
          </note>
          <note xml:id="i-cb50409880029954-0">
            Herr talman! Jag skall inte använda hela min taletid utan bara
            ställa en liten följdfråga. Jag har tjatat om det gemensamma uttalandet
            från utskotten: Regeringen och svenska myndigheter skall på ett
            aktivt sätt stötta försvarsindustrins exportansträngningar.
          </note>
          <note xml:id="i-79ecc50c66155f65-0">
            Innebär det att om man misstänker att något negativt kan falla
            på försvarsindustrin, så vill man inte klargöra detta därför att
            det skulle försvåra försvarsindustrins exportansträngningar?
          </note>
          <note xml:id="i-f646e8803bb50493-0">
            Anf. 118 Statsrådet MATS
          </note>
          <note xml:id="i-9085038d9d42196e-8">
            HELLSTRÖM (s)
          </note>
          <note xml:id="i-407bf07afb511eb4-0">
            Herr talman! Det som Birger Schlaug tog upp var ett riksdagsuttalande,
            inte ett regeringsuttalande. Regeringen utgår från den restriktiva
            lagstiftning som råder. Sedan får ledamöterna av riksdagen naturligtvis
            diskutera hur olika utskott ställer sig i förhållande till varandra.
            Vad regeringen har att utgå från är en restriktiv lagstiftning
            med de riktlinjer för vapenexport som är givna av riksdagen. Den
            skall gälla intill dess att något annat beslutas. I annat fall
            skulle vi föregripa den debatt i kammaren som jag föreställer
            mig skall äga rum senare.
          </note>
          <note xml:id="i-2477f1e6c806c343-0">
            Gudrun Schyman talar om trovärdighet. Jag tycker inte att det
            gynnar trovärdigheten i denna debatt att, som Gudrun Schyman gjorde,
            generellt kalla våra ambassader för försäljningskontor för vapen
            runt om i världen. Det skapar inte trovärdighet i debatten. Jag
            vill däremot summera debatten så, att vi alla uppenbarligen vill
            att ett klarläggande skall ske rimligen från såväl dem som anklagar
            företaget som från företaget självt.
          </note>
          <note xml:id="i-1f2af93f7fb59b9f-17">
            Överläggningen var härmed avslutad.
          </note>
          <note xml:id="i-bbacd269761d06b6-0">
            21 § Svar på fråga 1995/96:110 om våldet i
          </note>
          <note xml:id="i-5ba48eeea1739583-0">
            TV
          </note>
          <note xml:id="i-a401134a996240c5-0">
            Anf. 119 Kulturminister MARGOT
          </note>
          <note xml:id="i-0222644ed3a03500-0">
            WALLSTRÖM (s)
          </note>
          <note xml:id="i-619c5729d2de23c2-0">
            Herr talman! Monica Green har frågat mig om våldet i TV och vad
            jag avser att göra för att senarelägga våldsvinjetter i TV.
          </note>
          <note xml:id="i-1c400eb6145cfcba-0">
            Att lägga programglimtar avseende våldsamma program i direkt
            anslutning till barnprogram är olämpligt. Det håller jag med om.
            Det finns dock inte några enkla lösningar när det gäller våld
            i medier.
          </note>
          <note xml:id="i-cac0a21acbfc899a-0">
            Föräldrar, skola, TV-producenter och programföretag måste tillsammans
            med myndigheter och politiker ta ett gemensamt ansvar för att
            våra barn och ungdomar inte skall komma till skada.
          </note>
          <note xml:id="i-11f35a0e17cd6c55-0">
            Av radiolagen och avtalen mellan staten och programbolagen framgår
            att bolagen skall ta hänsyn till mediets särskilda genomslagskraft,
            som det heter.
          </note>
          <note xml:id="i-7b91245dcd759f16-0">
            Detta innebär bl.a. att programbolagen skall vara varsamma med
            program som kan uppröra eller skrämma delar av publiken samt att
            bolagen också måste ta hänsyn till vid vilken tidpunkt sändningarna
            sker.
          </note>
          <note xml:id="i-f63ff75fce63c408-0">
            Granskningsnämnden för radio och TV granskar i efterhand att
            programbolagen har utövat sina sändningsrätter på det sätt som
            anges i radiolagen, satellitlagen och avtalen.
          </note>
          <note xml:id="i-ce3472ef6c0ca60b-0">
            Internationaliseringen innebär att vi måste agera också på andra
            sätt än via traditionell lagstiftning och avtalsskrivning. Sverige
            arbetar också med dessa frågor i olika internationella fora -
            i Europarådet, på internationella konferenser och via Våldsskildringsrådets
            arbete.
          </note>
          <note xml:id="i-ece788e4c14e5d21-0">
            Jag har bjudit in de fyra största TV-bolagen till en diskussion
            om bl.a. detta. Jag vet att TV-bolagen nu internt diskuterar frågan
            om våldsskildringar. Flera av bolagen har också nyligen aviserat
            förändringar i sitt programutbud och sina tablåer. Bolagen börjar
            nu lyfta ut kritiserade serier och slutar att köpa in vissa barnprogram.
            Den fråga som Monica Green aktualiserar blir en av de frågor som
            jag avser att diskutera med TV-bolagen.
          </note>
          <note xml:id="i-5c8e2bcda678b251-0">
            Anf. 120 MONICA GREEN (s)
          </note>
          <note xml:id="i-b580eb2b9c47146c-0">
            Herr talman! Tack så mycket.
          </note>
          <note xml:id="i-c84d2df9e50d10e8-0">
            När det gäller det ökade våldet i samhället har vi alla ett ansvar.
            Jag tycker att det är mycket obehagligt att både underhållningsvåld
            och våld som visas i avskräckande syfte, t.ex. program om mobbning
            samt nyhetsvåld, kan visas i snuttar strax före eller strax efter
            ett barnprogram.
          </note>
          <note xml:id="i-74291917434d0eee-0">
            På det socialdemokratiska kvinnoförbundets förbundsmöte kunde
            många småbarnsföräldrar ge exempel på hur deras barn reagerar
            när de sitter och väntar på barnprogram och i stället får se misshandel.
            Det förekommer både i kommersiella TV-kanaler och i public service-kanalerna.
          </note>
          <note xml:id="i-7b101298055410aa-0">
            Det är mycket bra att kulturministern tar upp frågan med TV-bolagen
            nu på fredag. Jag hoppas att det kan tillkomma andra åtgärder
            än samtal, om det visar sig att det inte blir någon bättring.
            Jag hoppas också att det kan bli bättre internationella överenskommelser,
            så att föräldrar åtminstone får något lättare att ta ansvar för
            att barn skall slippa se mord, våld och misshandel i TV.
          </note>
          <note xml:id="i-2b1bb80393dad10e-0">
            Anf. 121 Kulturminister MARGOT
          </note>
          <note xml:id="i-0222644ed3a03500-1">
            WALLSTRÖM (s)
          </note>
          <note xml:id="i-22a784869c80fa01-0">
            Herr talman! Jag kan till Monica Green bara mycket kort tillägga
            att vi också har för avsikt att presentera en handlingsplan mot
            medievåldet och våldsskildringar i medierna, så det blir naturligtvis
            fler insatser än samtalen med TV-bolagen.
          </note>
          <note xml:id="i-1f2af93f7fb59b9f-18">
            Överläggningen var härmed avslutad.
          </note>
          <note xml:id="i-c63517e449138a26-0">
            22 § Svar på fråga 1995/96:141 om de historiska guldfynden i
            Norra Björke
          </note>
          <note xml:id="i-de6843a6142daa20-0">
            Anf. 122 Kulturminister MARGOT
          </note>
          <note xml:id="i-0222644ed3a03500-2">
            WALLSTRÖM (s)
          </note>
          <note xml:id="i-5d37f80755883cbf-0">
            Herr talman! Ingvar Johnsson har frågat mig om jag är beredd
            att medverka till att fynden av fem guldringar från Norra Björke
            får en permanent utställningsplats i Trollhättan tillsammans med
            tidigare guldfynd från trakten.
          </note>
          <note xml:id="i-4d8abe19b2c58215-0">
            Låt mig först konstatera att det är ytterst sällan som ett regionalt
            museum förvägras tillstånd att förvara och ställa ut arkeologiska
            föremål som påträffats i det egna länet.
          </note>
          <note xml:id="i-0f11238bdeadee28-0">
            Till de fåtaliga undantagen hör föremål av guld.
          </note>
          <note xml:id="i-680eb848ddae9fed-0">
            Alla guldföremål från förhistorisk tid som påträffas i
          </note>
          <note xml:id="i-1f26513bbaf09700-0">
            Sverige förvaras och visas för allmänheten i Guldrummet på Historiska
            museet i Stockholm.
          </note>
          <note xml:id="i-f3ec5e7e4acce4a1-0">
            Guldrummet invigdes i oktober 1994 och tillkom efter en rad stölder
            av unika guldföremål från flera av landets museer. Stöldrisken
            medförde att museerna tvingades låsa in sina guldföremål i magasin,
            otillgängliga för allmänheten. I Guldrummet har mer än
          </note>
          <note xml:id="i-80e809ccfbd85da5-0">
            30 miljoner kronor investerats för att tillgodose såväl säkerhetsaspekten
            som den publika verksamheten.
          </note>
          <note xml:id="i-33494a46df6f3f65-0">
            Med tillkomsten av Guldrummet har Sveriges förhistoriska guldfynd
            äntligen fått inte bara en betryggande förvaring, utan även en
            värdig och vacker arkitektonisk inramning. Att nu börja diskutera
            att permanent återföra landets guldföremål till de orter där de
            påträffats ter sig knappast rimligt.
          </note>
          <note xml:id="i-e48af05bdf543504-0">
            Däremot finns det inget som hindrar att fynden ställs ut temporärt,
            förutsatt att säkerhetsaspekterna kan tillgodoses. Genom Historiska
            museet har jag inhämtat att man förbereder en tillfällig utställning
            av de nämnda guldringarna i Trollhättan och därefter i
          </note>
          <note xml:id="i-53bcdecf4af8074f-0">
            Göteborg under våren 1996.
          </note>
          <note xml:id="i-35c918d1a8a46e70-0">
            Då Ingvar Johnsson, som framställt frågan, anmält att han var
            förhindrad att närvara vid sammanträdet, medgav tredje vice talmannen
            att Nils-Erik Söderqvist i stället fick delta i överläggningen.
          </note>
          <note xml:id="i-d6df5791d84f6381-0">
            Anf. 123 NILS-ERIK SÖDERQVIST (s)
          </note>
          <note xml:id="i-8f5a904ce41c3016-0">
            Herr talman! Jag vill tacka kulturministern för svaret.
          </note>
          <note xml:id="i-e9a5ae0e48eb501d-0">
            Jag vill först fästa uppmärksamheten på att dessa fynd, som är
            2000 år gamla, dvs. guldringarna i Norra
          </note>
          <note xml:id="i-c332fd8ecf7b29c1-0">
            Björke, är en stor arkeologisk sensation, både ur nationell och
            internationell synvinkel. Men dessa sensationella guldfynd är
            inte de enda som gjorts i Trollhättetrakten. På Historiska museet
            finns en 1 500 år gammal armring från Hultsjö, en armring daterad
            till år 400 e.Kr. från Åsaka och två hängsmycken i guldplåt. Dessa
            guldfynd är naturligtvis en sensationell angelägenhet, men den
            största betydelsen har de för människorna i den trakt där fynden
            gjorts. Där betyder de mycket för att stärka känslan för den egna
            historien.
          </note>
          <note xml:id="i-eb30108eb4f98d8e-0">
            Jag tror att en utställning nära de platser där fynden gjorts
            skulle väcka större intresse än om de göms på ett stort museum
            i Stockholm. Jag tycker också att en permanent utställningsplats
            för guldfynden i Trollhättan är den rätta, från kulturhistoriska
            utgångspunkter. Vi skall inte koncentrera allt till de stora institutionerna
            i huvudstaden.
          </note>
          <note xml:id="i-5a6dd2cbbb5a5e93-0">
            Jag förstår att kulturministern måste vara försiktig med löften
            och att frågan innehåller både svåra ekonomiska och säkerhetsmässiga
            delar, men jag skulle ändå vilja vädja till kulturministern att
            se positivt på detta och pröva om det inte är möjligt att ta fram
            en lösning såsom har skissats i frågan.
          </note>
          <note xml:id="i-b1e22e95813961f6-0">
            Anf. 124 Kulturminister MARGOT
          </note>
          <note xml:id="i-0222644ed3a03500-3">
            WALLSTRÖM (s)
          </note>
          <note xml:id="i-719780d10e79a499-0">
            Herr talman! Jag kan försäkra att dessa föremål inte göms på
            Guldrummet, utan tvärtom kan de visas där. När man pratar med
            Ulf Erik Hagberg på Historiska museet kan han berätta att det
            finns vissa guldfynd ute på länsmuseerna, framför allt på Historiska
            museet i Lund, i Kalmar, i Närke och på Gotland.
          </note>
          <note xml:id="i-99c00652d2475e18-0">
            Vissa av föremålen är deponerade från Historiska museet. Men
            risken för stölder är uppenbar. Ulf Erik
          </note>
          <note xml:id="i-518b1ecb9f0f339f-0">
            Hagberg var själv museichef i Skara när de blev av med sin guldskatt,
            och han har bl.a. av den anledningen drivit frågorna om säkerheten
            och tillkomsten av
          </note>
          <note xml:id="i-738214dc5a155353-0">
            Guldrummet. När han kom till Historiska museet var i stort sett
            alla skatter nedpackade; man vågade inte visa dem på grund av
            säkerhetsrisken.
          </note>
          <note xml:id="i-64203aeffd71f8f9-0">
            Guldrummet är ett mycket fint utställningsrum, och där blir föremålen
            tillgängliga. Men det är också helt riktigt att man ser till att
            de visas i Trollhättan, i den trakt där de är funna. Såvitt jag
            förstår, bygger man där en specialmonter, och man kommer sedan
            att gå vidare till Göteborg.
          </note>
          <note xml:id="i-c5618289d514ac99-0">
            Vi har nu valt en sådan här lösning, och jag tror att den är
            den riktiga, eftersom dessa föremål är så stöldbegärliga.
          </note>
          <note xml:id="i-2af33c90ff9edb8b-0">
            Anf. 125 NILS-ERIK SÖDERQVIST (s)
          </note>
          <note xml:id="i-0b7e0ee1d081efe2-0">
            Herr talman! Jag vill tolka kulturministerns svar positivt på
            det sättet att man ändå är beredd att pröva möjligheten att föra
            ett samtal med berörda parter och verkligen på allvar se om det
            går att hitta ett nytt sätt att jobba med de här frågorna, så
            att det ges ordentligt med tid att visa föremålen på den lokala
            platsen.
          </note>
          <note xml:id="i-62effcf6f27e856d-0">
            Med det vill jag tacka för svaret.
          </note>
          <note xml:id="i-1f2af93f7fb59b9f-19">
            Överläggningen var härmed avslutad.
          </note>
          <note xml:id="i-5f9f10a98530e804-0">
            23 § Svar på fråga 1995/96:158 om svensk blåsmusik
          </note>
          <note xml:id="i-c8fb2d3a03e07b1b-0">
            Anf. 126 Kulturminister MARGOT
          </note>
          <note xml:id="i-0222644ed3a03500-4">
            WALLSTRÖM (s)
          </note>
          <note xml:id="i-cee1d315790b30a3-0">
            Herr talman! Lennart Fridén har frågat mig vilka åtgärder jag
            ämnar vidta för att garantera kvalitetsnivån på den svenska blåsmusiken.
          </note>
          <note xml:id="i-068b9dc5ebb9c4bc-0">
            Av de professionella blåsmusikensembler som finns i dag har en,
            Marinens musikkår i Karlskrona, försvarsmakten som huvudman. En
            annan, Stockholms blåsarsymfoniker, är en del av Stiftelsen
          </note>
          <note xml:id="i-421b8535e75ffc73-0">
            Svenska rikskonserter. Övriga blåsmusikensembler av format ingår
            i regionmusikorganisationen eller står på annat sätt under kommunalt
            huvudmannaskap.
          </note>
          <note xml:id="i-316411c8a4a16120-0">
            Som Lennart Fridén säkert vet, har den kulturpolitiska kommittén
            lagt fram förslag om statens framtida insatser på musikområdet.
            Flera av förslagen handlar om ansvarsfördelningen mellan staten
            och landstingen när det gäller det regionala musiklivet. Förslagen
            berör all slags musik, och såväl de samhällsstödda musikinstitutionerna
            som det fria musikutövandet.
          </note>
          <note xml:id="i-a0cc5961f920b636-0">
            Kulturutredningens betänkande är för närvarande ute på remiss
            hos ca 400 instanser. Remisstiden går ut den 16 februari 1996.
            Därefter vidtar ett beredningsarbete med sikte på att lägga fram
            en proposition till riksdagen senare under våren. Jag är självfallet
            inte beredd att föregripa regeringens kommande ställningstaganden.
          </note>
          <note xml:id="i-44ad33b324ed99b0-0">
            Anf. 127 LENNART FRIDÉN (m)
          </note>
          <note xml:id="i-d1b932118baae5c4-0">
            Herr talman! Jag får tacka statsrådet för svaret.
          </note>
          <note xml:id="i-4d244343c272738c-0">
            Vi har det gamla talesättet, att medan gräset gror dör kon, och
            jag är rädd för att det kommer att infrias.
          </note>
          <note xml:id="i-82a1e408e7907c3f-0">
            När den här propositionen kommer att behandlas i kammaren, eventuellt
            i höst - den kommer att läggas fram så sent under våren att jag
            inte kan tänka mig att den kommer upp till behandling före sommaren
            -
          </note>
          <note xml:id="i-bf082741878b9a1d-0">
            kanske det inte finns så många orkestrar att bekymra sig om.
            Det är det som är bekymmersamt.
          </note>
          <note xml:id="i-863597d7abb6a154-0">
            Statsrådet tar upp två av de blåsensembler som finns. Om man
            bara använder ordet blåsensemble finns det kanske några till,
            men sådana som kan uppträda som blåsorkestrar finns det bara tre
            av i landet.
          </note>
          <note xml:id="i-b09c8dc510ce3db4-0">
            Det är, utöver de två nämnda, Göteborgsmusiken.
          </note>
          <note xml:id="i-fff48b7c5bcf27de-0">
            Man kan konstatera, att eftersom Stockholms kommun inte har varit
            intresserad av att stötta Stockholmsensemblen har också Statens
            kulturråd markerat genom att inte vilja anslå några statliga belopp
            till den orkestern. Göteborgsmusiken har inga anslag. Det innebär
            att de flera hundra blåsensembler, stora och små, av amatörkaraktär
            som finns i landet snart inte kommer att ha några förebilder.
            Det kommer inte att finnas några proffs som kan hjälpa dem i deras
            utveckling.
          </note>
          <note xml:id="i-d70d6c6ef7eeaf27-0">
            Det här är en mycket allvarlig utveckling. Om vi går tio år tillbaka
            i tiden fanns det ett tjugotal blåsorkestrar i landet, och nu
            finns alltså bara dessa tre. Om ingenting händer - risken är stor
            att det inte gör det, förrän någon gång 1997 - har vi kanske bara
            en kvar att repliera på för att utveckla och någorlunda hålla
            musikstandarden uppe på blåssidan. Jag är rädd för att man inte
            kommer att orka med så hög standard på det sättet.
          </note>
          <note xml:id="i-052191c5cbbebb18-0">
            Jag är väl medveten om att statsrådet inte kan gå in och föregripa
            just det som rör det här området, som har att göra med den proposition
            som skall följa på
          </note>
          <note xml:id="i-b8af546eb8f045f5-0">
            Kulturpolitiska kommitténs förslag, men däremot finns det mycket
            annat som kan göras under tiden för att ge signaler.
          </note>
          <note xml:id="i-266d6ee8a3534dd4-0">
            Anf. 128 Kulturminister MARGOT
          </note>
          <note xml:id="i-0222644ed3a03500-5">
            WALLSTRÖM (s)
          </note>
          <note xml:id="i-e2f41bdcdb84cb65-0">
            Herr talman! Parallellt med remissbehandlingen pågår det nu en
            livlig debatt om musiklivets villkor och olika genrers ställning
            i musiklivet. Det är viktigt att den debatten förs. Jag vet att
            blåsmusikens företrädare och supportrar tar alla chanser att komma
            till tals, och det är bra. Jag tror att vi både i Kulturrådet
            och i regeringen får reda på om situationen blir akut.
          </note>
          <note xml:id="i-62f0842ff708c0c1-0">
            Det är naturligtvis ont om pengar, men vi måste alltid se på
            förhållandena i varje enskilt fall. Man skall också kommentera
            den ansvarsfördelning som finns. Det måste finnas både sådana
            som vill lyssna och sådana som är beredda att ta ett regionalt
            ansvar för en del av detta musikutbud i framtiden. Allt det här
            får vägas ihop när vi så småningom skall skriva propositionen.
          </note>
          <note xml:id="i-d63b34d4cd593fcf-0">
            Anf. 129 LENNART FRIDÉN (m)
          </note>
          <note xml:id="i-7f53920c409922a8-0">
            Herr talman! Kulturministern säger att man på departementet och
            i Kulturrådet kommer att få reda på om läget är akut. Jag vågar
            påstå att det just nu är akut. Det finns ingen garanti för att
            t.ex. Göteborgsmusiken kommer att existera efter februari månad
            nästa år. Det är inte särskilt långt inpå 1996. Det finns inte
            heller någon garanti för vad som kommer att hända med Stockholms
            blåsarensemble. Det gör att det ser ganska illa ut.
          </note>
          <note xml:id="i-7c6ff3a5cc4c8f08-0">
            Detta är inte bara en regional musikfråga, utan dessa orkestrar
            är betydelsefulla för hela landet och för hela den svenska blåsmusiktraditionen.
            Därför måste man göra någonting åt detta på nationell nivå.
          </note>
          <note xml:id="i-c5a773121f5c94a6-0">
            Anf. 130 Kulturminister MARGOT
          </note>
          <note xml:id="i-0222644ed3a03500-6">
            WALLSTRÖM (s)
          </note>
          <note xml:id="i-0243f2b045a80a9d-0">
            Herr talman! Jag kan lova Lennart Fridén att vi har med även
            de här frågorna i vår behandling framöver och även i en akut situation.
            Men här måste också finnas ett regionalt ansvar, som man är beredd
            att ta.
          </note>
          <note xml:id="i-d3581e1b19d639d3-0">
            Anf. 131 LENNART FRIDÉN (m)
          </note>
          <note xml:id="i-bbc064ea75741ccc-0">
            Herr talman! Det regionala ansvaret är man beredd att ta på vissa
            ställen, men inte på andra. Det är mycket beklagligt att det är
            på det sättet. Jag hoppas bara att man håller ett öga på detta
            permanent, därför att det finns stor risk för att det inom kort
            går över styr, och då är det för sent. Jag skulle inte vilja delta
            i att blåsa sorgefanfarer över blåsmusiken.
          </note>
          <note xml:id="i-1f2af93f7fb59b9f-20">
            Överläggningen var härmed avslutad.
          </note>
          <note xml:id="i-b3f6d9f8c8028185-0">
            24 § Svar på fråga 1995/96:144 om EU-direktiv till skydd för
            arbetstagare vid överlåtelse av företag
          </note>
          <note xml:id="i-34262098796d91f8-0">
            Anf. 132 Statsrådet JAN NYGREN (s)
          </note>
          <note xml:id="i-18044647bf84a05a-0">
            Herr talman! Bengt Hurtig har frågat finansministern om han avser
            att vidta åtgärder så att statliga verk och bolag följer principerna
            i nämnda EU-direktiv.
          </note>
          <note xml:id="i-398a5a25660e7c4a-0">
            Arbetet inom regeringen är så fördelat att det är jag som skall
            svara på frågan.
          </note>
          <note xml:id="i-a87b81f74931c399-0">
            Åtgärder har redan vidtagits. Det s.k. överlåtelsedirektivet
            är införlivat i svensk rätt. Den 1 januari
          </note>
          <note xml:id="i-50bc076742ecf502-0">
            1995 vidtogs ändringar i anställningsskyddslagen och medbestämmandelagen.
            Ändringarna i anställningsskyddslagen innebär att vid en övergång
            av ett företag, en verksamhet eller en del av en verksamhet skall
            övergången i sig inte utgöra saklig grund för att säga upp arbetstagarna
            i verksamheten. Detta förbud skall dock inte hindra uppsägningar
            som sker av ekonomiska, tekniska eller organisatoriska skäl. Vid
            en övergång skall de anställningsavtal och de anställningsförhållanden
            som finns vid tidpunkten för övergången gå över till den nya arbetsgivaren.
            Arbetstagarna skall dock ha rätt att välja om de vill vara kvar
            hos sin tidigare arbetsgivare. Dessa regler om uttryckligt uppsägningsförbud
            och om automatisk övergång av anställningsavtalen gäller alla
            arbetstagare som omfattas av anställningsskyddslagen, även offentligt
            anställda.
          </note>
          <note xml:id="i-ada64026804e07c7-0">
            Den situation som Hurtig beskriver avser överlåtelse från ett
            bolag till statlig verksamhet. En förutsättning för att reglerna
            skall bli tillämpliga är naturligtvis att det är fråga om en övergång
            i direktivets mening och att de anställda omfattas av övergången.
          </note>
          <note xml:id="i-98f2ec44cdc60a95-0">
            Om parterna i detta fall har olika uppfattningar om tillämpligheten
            av de gällande reglerna om övergång kan de på sedvanligt sätt
            tvista om detta.
          </note>
          <note xml:id="i-5f126f3056f87feb-0">
            Jag vill dock i sammanhanget anföra följande.
          </note>
          <note xml:id="i-71402e33071cbc40-0">
            EU-direktivet om övergång av verksamhet är tillämpligt på offentlig
            verksamhet som utför ekonomiska aktiviteter oavsett om verksamheten
            bedrivs i vinstsyfte eller ej. Den svenska lagstiftningen däremot
            går längre än vad EU-direktivet gör, eftersom den omfattar all
            offentlig verksamhet, alltså även förvaltningsfrågorna. Jag har
            noga följt hur lagstiftningen har tillämpats, särskilt inom den
            statliga sektorn. Jag har kunnat konstatera att det inom den statliga
            sektorn uppstår en del problem när verksamhet förs över från en
            myndighet till en annan myndighet. Mot bakgrund av dels att den
            svenska lagstiftningen går längre än
          </note>
          <note xml:id="i-6d1392df95c9d136-0">
            EU-direktivet, dels att den statliga sektorn har ett mycket bra
            trygghetsavtal pågår det diskussioner inom regeringskansliet om
            den statliga sektorn på något sätt skall undantas från tillämpningen
            av reglerna om övergång.
          </note>
          <note xml:id="i-84302e18f956d18f-0">
            Anf. 133 BENGT HURTIG (v)
          </note>
          <note xml:id="i-65ca4cc27824b400-0">
            Herr talman! Jag får tacka för svaret. Det är bra att det markeras
            att det här direktivet gäller. Det var inte så från början, och
            man var därför tvungen att genomföra förändringar i svensk lagstiftning.
          </note>
          <note xml:id="i-d85ae82d9b60377c-0">
            Det är uppenbart att den verksamhet som Statens fastighetsverk
            skall bedriva är en ekonomisk verksamhet och att direktivet därmed
            rimligen bör tillämpas i den situationen. Det är rimligt att vi
            här i kammaren undviker att diskutera det här specifika fallet
            och i stället ägnar oss åt principerna. Det kan ändå noteras att
            Statens fastighetsverk fick det här ansvaret därför att det fordrades
            att särskild hänsyn togs till miljön och samernas intressen. Eftersom
            den här skogsavverkningen inte kunde bedrivas fullt ut enligt
            kommersiella principer ansågs det rimligare att den låg under
            ett statligt verk.
          </note>
          <note xml:id="i-8dfb21ff3140c676-0">
            Jag tolkar svaret så att statliga verk skall följa direktivets
            principer. Här är det fråga om en överlåtelse av verksamhet, och
            direktivet är till just för att skydda de anställda vid en sådan
            överlåtelse av verksamhet.
          </note>
          <note xml:id="i-5400025d8dbe03b5-0">
            Anf. 134 Statsrådet JAN NYGREN (s)
          </note>
          <note xml:id="i-48af5831732cfc71-0">
            Herr talman! Problemet - för att kort orda om det
          </note>
          <note xml:id="i-6ef8e7b8eeac66c1-0">
            - är att man i Europa är van vid en något annorlunda typ av statsförvaltning,
            en statsförvaltning som är i hög grad integrerad med regeringskansliet,
            medan vi här i Sverige har fristående myndigheter. Om vår statsförvaltning
            hade sett ut som den i huvuddelen av resterande Europa hade det
            inte varit fråga om någon överföring av verksamhet enligt direktivet.
            Nu har vi fristående förvaltningsmyndigheter, och därigenom uppstår
            det problem som vi nu håller på att diskutera.
          </note>
          <note xml:id="i-f1588e540b818c61-0">
            Låt mig trots allt säga något om sakläget. Jag har försökt förhöra
            mig om läget vad gäller Domänverket.
          </note>
          <note xml:id="i-84b9c92c2c82c244-0">
            Följande kan sägas:
          </note>
          <note xml:id="i-030842a0933fcf98-0">
            När Domänverket bolagiserades beslutades att vissa marker skulle
            behållas i statlig ägo. I avtalet mellan staten och Domän AB om
            bolagisering upplät staten till bolaget att för statens räkning
            sköta den faktiska förvaltningen t.o.m. den 30 juni 1996. Domän
            AB är alltså statens entreprenör. Statens fastighetsverk skall
            organisera sig som en beställarorganisation, dvs.
          </note>
          <note xml:id="i-5af61978a3c8ba3d-0">
            skogsbruket skall bedrivas genom att entreprenadtjänster upphandlas.
            Detta faktum har Domän AB, numera Assi Domän, och berörda fackföreningar
            väl känt till sedan 1992. Det har funnits mycket god tid för bolaget
            att vidta åtgärder.
          </note>
          <note xml:id="i-96fc82fa852d2424-0">
            Vad som nu sker är att avtalet med bolaget går ut den 30 juni
            1996 och att nya entreprenörer skall upphandlas. Assi Domän AB
            kan bli en av dem om bolaget är konkurrenskraftigt.
          </note>
          <note xml:id="i-061cd00877507a45-0">
            Det frågeställaren säger i andra stycket i sin fråga till finansministern
            är alltså felaktigt. Assi Domän AB
          </note>
          <note xml:id="i-404a49ab0b4a64c1-0">
            överlåter inte någon skogsverksamhet till Statens fastighetsverk,
            utan Assi Domän lämnar ett uppdrag som har inneburit att staten
            upplåtit den faktiska förvaltningen av skogsverksamheten till
            Assi Domän under en begränsad tid. Statens Fastighetsverk har
            haft möte med facken och förklarat detta, och enligt fastighetsverkets
            jurist har nu facken accepterar situationen. Men principen, som
            jag redovisade tidigare, är lika viktig att utreda ändå.
          </note>
          <note xml:id="i-186df64aacd5f37f-0">
            Anf. 135 BENGT HURTIG (v)
          </note>
          <note xml:id="i-c0546fc75f3bcdbd-0">
            Herr talman! Jag får tacka för svaret. Vi får avvakta och se
            vilken lösning det här problemet får.
          </note>
          <note xml:id="i-1f2af93f7fb59b9f-21">
            Överläggningen var härmed avslutad.
          </note>
          <note xml:id="i-5fbc64f32f3ff08c-0">
            25 § Svar på fråga 1995/96:145 om export av krigsmateriel till
            Indonesien
          </note>
          <note xml:id="i-0653d30e7b31c38a-0">
            Anf. 136 Statsrådet JAN NYGREN (s)
          </note>
          <note xml:id="i-1d82636cf9b89ff7-0">
            Herr talman! Eva Zetterberg har frågat statsministern om inte
            Indonesiens närvaro på Östtimor utgör ett s.k. ovillkorligt hinder
            för svensk krigsmaterielexport.
          </note>
          <note xml:id="i-398a5a25660e7c4a-1">
            Arbetet inom regeringen är så fördelat att det är jag som skall
            svara på frågan.
          </note>
          <note xml:id="i-8ef324e60e0718d4-0">
            Jag är inte beredd att kommentera det enskilda ärende som Eva
            Zetterberg nämner.
          </note>
          <note xml:id="i-7e39bfb1246f8550-0">
            Riktlinjerna för krigsmaterielexport anger emellertid mycket
            tydligt vilka hinder för export som är ovillkorliga:
          </note>
          <note xml:id="i-4f45bce3c60c7805-0">
            "Tillstånd till utförsel eller annan utlandssamverkan enligt
            krigsmateriellagen skall inte beviljas om det skulle strida mot
            internationell överenskommelse som Sverige har biträtt, mot beslut
            av FN:s säkerhetsråd eller mot folkrättsliga regler om export
            från neutral stat under krig (ovillkorliga hinder)."
          </note>
          <note xml:id="i-eda5b9db51338b61-0">
            Av detta framgår att den indonesiska närvaron på
          </note>
          <note xml:id="i-1e6c4c182d2f1f4d-0">
            Östtimor inte utgör ett ovillkorligt hinder för export av krigsmateriel
            från Sverige.
          </note>
          <note xml:id="i-62e1da308677b5f6-0">
            Det jag nu har sagt innebär inte någon kommentar till påståendet
            att fartygskanoner exporterats till Indonesien, utan endast ett
            svar på vad som är ovillkorligt hinder för export.
          </note>
          <note xml:id="i-f7324407ac777fe9-0">
            Anf. 137 EVA ZETTERBERG (v)
          </note>
          <note xml:id="i-85561ae9974fe8f1-0">
            Herr talman! Jag vill tacka Jan Nygren för svaret på min fråga
            till statsministern, som jag hade hoppats skulle besvaras av just
            statsministern.
          </note>
          <note xml:id="i-bd3d956557ef2b71-0">
            Jag vill fråga om de ovillkorliga hindren. Visst anges i riktlinjerna
            för krigsmaterielexport de hinder som Jan Nygren redovisar i svaret
            på min fråga, men gör inte regeringen några egna lämplighetsbedömningar
            av ovillkorliga hinder? För min del och - tror jag - för större
            delen av svenska folket framstår det läge som råder i Indonesien
            och Indonesiens olagliga ockupation av Östtimor sedan 20 år som
            mycket ovillkorliga hinder. Detta utgör väl fullständigt tydliga
            och klara hinder för en export av krigsmateriel från
          </note>
          <note xml:id="i-275c78addbed7757-0">
            Sverige?
          </note>
          <note xml:id="i-f22d5845c5795cb8-0">
            Jan Nygren vill inte kommentera den konkreta frågan om fartygskanonerna
            till Indonesien och konstatera att det har skett en klar förändring
            av regeringens praxis. När jag hade motsvarande diskussion med
          </note>
          <note xml:id="i-213ec90845e14402-0">
            Mats Hellström den 18 november 1994 försäkrade han att några
            sådana exporttillstånd inte hade givits sedan han tillträdde.
            Han upprepade detta i ett brev till
          </note>
          <note xml:id="i-01bd77b3feaf70ee-0">
            Indonesien den 30 januari. Eftersom Jan Nygren nu inte vill besvara
            konkreta frågor kan jag inte dra någon annan slutsats än att sådan
            export har skett. Jag beklagar det och kan inte annat än att notera
            att regeringen totalt har ändrat uppfattning i de här frågorna.
          </note>
          <note xml:id="i-6c8b67e25c81dd05-0">
            Anf. 138 Statsrådet JAN NYGREN (s)
          </note>
          <note xml:id="i-0514d4f4326e27ef-0">
            Herr talman! Jag skall följa i Mats Hellströms fotspår och lämna
            en kommentar kring den delen, som ju inte är någon fråga utan
            ett påstående. Någon sådan export som finns beskriven i frågan
            har inte förekommit. Något utförseltillstånd av den arten har
            ej heller lämnats.
          </note>
          <note xml:id="i-bf8ada0aeb54be1a-0">
            När man använder begreppet "ovillkorliga hinder"
          </note>
          <note xml:id="i-35a962d7b0f495e7-0">
            är detta ett mycket specifikt begrepp. Jag försökte förklara
            vad som faktiskt enligt regelverket är ovillkorliga hinder. Självfallet
            gör regeringen i övrigt en bedömning av hela den samlade bilden
            i de fall som rör förfrågan om export till något land, oavsett
            om det handlar om Indonesien eller något annat land.
          </note>
          <note xml:id="i-eea4c3099d983f3e-0">
            Jag tror att det är viktigt att ha klart för sig att om man använder
            begreppet "ovillkorliga hinder" betyder detta något mycket specifikt.
            Granskning i övrigt sker naturligtvis precis så som alltid har
            skett.
          </note>
          <note xml:id="i-cdab9b6ee1b40ce1-0">
            Anf. 139 EVA ZETTERBERG (v)
          </note>
          <note xml:id="i-25424e3e5d966551-0">
            Herr talman! Självfallet ligger dessa krav och kriterier fast.
            Men regeringen kan ju inte stanna där. Den måste dessutom göra
            en politisk bedömning.
          </note>
          <note xml:id="i-e5744363f2287729-0">
            När det gäller den konkreta frågan hade jag önskat att så vore
            fallet, att regeringen inte hade givit tillstånd, alltså att sådan
            export inte hade skett. Men där står ju uppgift mot uppgift.
          </note>
          <note xml:id="i-6fd31ec1b49612e4-0">
            Jag är glad att Jan Nygren vill gå in och diskutera frågan, eftersom
            jag uppfattar det som att vi från riksdagen har fått ett löfte
            från Mats Hellström -
          </note>
          <note xml:id="i-489c93fe19a02398-0">
            regeringens tidigare representant i dessa frågor - om att man
            skall informera när så har skett. Det är då mycket märkligt att
            det kommer motstridiga uppgifter från personer anställda vid just
            Bofors som bekräftar att sådana leveranser har skett.
          </note>
          <note xml:id="i-67ba537a8d000f02-0">
            Anf. 140 Statsrådet JAN NYGREN (s)
          </note>
          <note xml:id="i-efbf888b1e6472d1-0">
            Herr talman! Skall jag tolka det så, att Eva Zetterberg står
            här och påstår att jag ljuger? Det är i så fall en ganska allvarlig
            anklagelse.
          </note>
          <note xml:id="i-ed6c59e32153d0d5-0">
            Jag har hört talas om de påståenden som har kommit från Bofors.
            De har i dag vid direkta samtal med Expressen dementerats. Jag
            utgår naturligtvis ifrån att jag blir tagen på allvar när jag
            säger att det inte har skett någon sådan export och att det inte
            har lämnats något utförseltillstånd.
          </note>
          <note xml:id="i-d8e057cebcd8083d-0">
            Anf. 141 EVA ZETTERBERG (v)
          </note>
          <note xml:id="i-cdf61c86a4e83dc0-0">
            Herr talman! Vad jag säger är att uppgift har stått emot uppgift.
            Jag önskar naturligtvis att det som Jan
          </note>
          <note xml:id="i-4936b91222a9cef0-0">
            Nygren nu säger är det som gäller, nämligen att ingen export
            över huvud taget har skett. Det är min förhoppning att det inte
            kommer att ske någon vapenexport till Indonesien, vare sig ifråga
            om nya leveranser eller s.k. följdleveranser till dess att situationen
            i Indonesien och Östtimor har lösts.
          </note>
          <note xml:id="i-5ed63d22acdc23a9-0">
            Jag hoppas att riksdagen har regeringens fulla stöd att agera
            mot svensk vapenexport och - som Mats
          </note>
          <note xml:id="i-becb5fa0ea15d36f-0">
            Hellström tidigare har tagit upp - mot export inom
          </note>
          <note xml:id="i-882f27cc1c0681cd-0">
            EU för att förhindra att även andra länder skulle ägna sig åt
            vapenexport till Indonesien.
          </note>
          <note xml:id="i-a6297086cb15fbe9-0">
            Anf. 142 Statsrådet JAN NYGREN (s)
          </note>
          <note xml:id="i-4219caa62e7bcff0-0">
            Herr talman! Jag vill gärna säga att jag inte tidigare blivit
            utsatt för inlägg av den karaktären, nämligen med utgångspunkt
            i att jag skulle stå här och ljuga inför kammaren. Jag tycker
            att detta är oerhört oansvarigt av Eva Zetterberg. Därmed betraktar
            även jag överläggningen som avslutad.
          </note>
          <note xml:id="i-e7f951857f245edb-0">
            Anf. 143 EVA ZETTERBERG (v)
          </note>
          <note xml:id="i-bb37751fce3165c7-0">
            Herr talman! Det kräver ett ytterligare inlägg från min sida.
            Jag har inte påstått att Jan Nygren står här och ljuger. Men jag
            påstår att jag har fått två helt olika uppgifter.
          </note>
          <note xml:id="i-1f2af93f7fb59b9f-22">
            Överläggningen var härmed avslutad.
          </note>
          <note xml:id="i-660f78991f5a58d6-0">
            26 § Svar på fråga 1995/96:148 om familjens och skolans roll
            för att motverka våld
          </note>
          <note xml:id="i-79338c3eb90b80c5-0">
            Anf. 144 Statsrådet ANNA HEDBORG (s)
          </note>
          <note xml:id="i-dcfcb5fb69ed23e4-0">
            Herr talman! Chatrine Pålsson har frågat socialministern om hon
            är beredd att vidta åtgärder för att stärka familjens och skolans
            roll. Enligt arbetsfördelningen i regeringen är det jag som skall
            besvara frågan.
          </note>
          <note xml:id="i-1eec860773ff87da-0">
            Chatrine Pålssons fråga handlar om hur man motverkar våldet.
            Den frågan har under de senaste åren diskuterats i den allmänna
            debatten, i utredningar och även här i riksdagen. Alla är väl
            medvetna om att det inte finns några enkla lösningar när det gäller
            våldet.
          </note>
          <note xml:id="i-f4cf118a0d1dd0c5-0">
            Ett enträget arbete på många områden krävs. Familjen, skolan
            och många andra har viktiga uppgifter att fylla.
          </note>
          <note xml:id="i-4c895d3f8fc64daf-0">
            I föräldrabalken slås det fast att föräldrarna har ansvar för
            barnets rätt till omvårdnad, trygghet och god fostran. Föräldrarna
            har också ett lagligt ansvar för att barnet får den tillsyn som
            det behöver.
          </note>
          <note xml:id="i-96c3e13304ca6162-0">
            I läroplanen för grundskolan är demokrati och icke-våld bärande
            principer.
          </note>
          <note xml:id="i-16743a4867b176db-0">
            Samhället har utformat ett omfattande system för att stödja alla
            familjer i deras arbete med barnens vård, fostran och försörjning.
            Barnavårdscentraler, föräldrautbildning, barnomsorg, skola och
            ekonomiskt stöd är delar av det stödsystemet. Det här är åtgärder
            som är centrala för att ge barn i Sverige goda uppväxtvillkor.
            Internationella jämförelser bekräftar också att vi har nått längst
            med att skapa goda och jämlika villkor för barnen. Jag är övertygad
            om att en barnoch familjepolitik som gör att gott föräldraskap
            också i praktiken kan förenas med aktivt deltagande i arbetsoch
            samhällsliv har besparat barn, familjer samhälle många problem.
          </note>
          <note xml:id="i-72a69186209fea20-0">
            För mig är den centrala frågan nu hur vi skall kunna förhindra
            att den höga arbetslösheten och svårigheterna för olika grupper
            att få fotfäste på arbetsmarknaden också skall försämra barnens
            ställning. Insatser för full sysselsättning och delaktighet för
            både föräldrar och ungdomar är de kanske viktigaste insatserna
            också mot våld. Samhället skall självfallet mer direkt på alla
            sätt bistå föräldrar och barn med särskilda problem genom socialtjänsten
            i barnpsykiatri, familjerådgivning, barnomsorg och skola.
          </note>
          <note xml:id="i-4ba8ce495c11fb65-0">
            Anf. 145 CHATRINE PÅLSSON (kds)
          </note>
          <note xml:id="i-a0cc374d615adceb-0">
            Herr talman! Jag vill börja med att tacka Anna
          </note>
          <note xml:id="i-0aac98946de68b58-0">
            Hedborg för dessa klargöranden. Men jag känner ändå inte att
            jag riktigt har fått svar på min fråga, nämligen vad statsrådet
            är beredd att göra för att uppvärdera skolans och föräldrarnas
            roll.
          </note>
          <note xml:id="i-67ce82a4c8292d97-0">
            Vi är glada för allt detta som har gjorts i Sverige.
          </note>
          <note xml:id="i-d2d9646efee1c64a-0">
            Men det räcker uppenbarligen inte. Vi kristdemokrater har talat
            mycket om familjen, om ett utökat föräldraansvar. Vi tror att
            det bästa sättet för att motverka våld och kriminalitet är en
            trygg uppväxt. Men alla barn och alla familjer ser inte likadana
            ut.
          </note>
          <note xml:id="i-2306d07784093e67-0">
            Statsrådet skriver att det i föräldrabalken slås fast att föräldrarna
            har ansvar för barnets rätt till omvårdnad, trygghet och god fostran.
            Varför får då inte föräldrarna ta det ansvar på det sätt som de
            anser att det bör tas? Jag måste återigen få ställa den frågan.
            Det som den borgerliga regeringen införde, nämligen vårdnadsbidraget,
            var en av de första åtgärderna som socialdemokraterna tog bort.
            Det kan ju inte tolkas på annat sätt än att vårdnadsbidraget inte
            var bra. Det var ett dåligt medel för barnen att få sin omvårdnad.
            Det tycker inte vi. Vi tycker att det var ett bra sätt.
          </note>
          <note xml:id="i-9c829e9d4b2dd274-0">
            Det är likadant när det gäller skolan. Det är viktigt med den
            etiska förankringen i skolan. Det är viktigt att barnen får lära
            sig vad som är rätt och fel, lära sig att visa respekt. Detta
            måste tydliggöras i skolan. Min fråga är då: Är det Anna Hedborgs
            åsikt att man måste ange ett sätt för hur man kan öka skolans
            och föräldrarnas ansvar?
          </note>
          <note xml:id="i-47f4da4f97313f1d-0">
            Anf. 146 Statsrådet ANNA HEDBORG (s)
          </note>
          <note xml:id="i-c1569c933df6e2fc-0">
            Herr talman! En bärande princip för den svenska familjepolitiken
            är att samhällets insatser skall vara generella, att man skall
            stötta alla familjer och alla barn. Man skall ge alla förutsättningar
            att så långt som möjligt leva upp till väldigt högt ställda förväntningar
            och förhoppningar på varje förälder. Alla skolor i hela landet
            skall också ha väldigt stora förväntningar. De skall ge de villkor
            och förutsättningar som stöder inte bara de starka barnen utan
            också de barn som kanske inte får så mycket stöd hemma som de
            flesta andra barn som dess bättre har det ganska bra i Sverige
            får.
          </note>
          <note xml:id="i-e43d3cd3a06d6b05-0">
            Jag tror att det är mycket i samhällets regi som kan göras, vilket
            också ofta görs. Det handlar om att nå särskilt de allra svagaste
            barnen som annars riskerar att hamna i den situationen att våld
            blir deras uttryck och det som de kan tillgripa i sin vånda över
            livets villkor.
          </note>
          <note xml:id="i-194cb84b26ca331b-0">
            Det är en sak som samhället via en bra barnomsorg med hög kvalitet
            och via skolan kan göra, och det handlar om kultur. Många av de
            barn som drabbas av våld - antingen själva eller som utövare av
            våld -
          </note>
          <note xml:id="i-fdae2aedff976e42-0">
            saknar ord, språk och kontakt.
          </note>
          <note xml:id="i-71802881e90bb834-0">
            Där kan bl.a. kulturen vara en oerhört kraftfull hjälp när det
            gäller att hitta ett språk och ett uttryckssätt också för dessa
            barn, som annars riskerar att i sin vanmakt över de villkor som
            de lever under hamna i våldssituationer där de själva är inblandade
            som offer eller som utövare.
          </note>
          <note xml:id="i-e8097aaf86c74495-0">
            Anf. 147 CHATRINE PÅLSSON (kds)
          </note>
          <note xml:id="i-a9ae4d43e9991d44-0">
            Herr talman! Att kulturen är bra är vi överens om, men den kan
            aldrig ersätta en trygghet i föräldrarnas omsorg och kärlek, en
            trygghet som är basen för att kunna tillgodogöra sig också annat.
            Det är därför som jag tror att det är väldigt farligt att bara
            plocka ihop det som något pussel om inte grunden fungerar.
          </note>
          <note xml:id="i-925fad64830bea57-0">
            Statsrådet säger att arbetslösheten är ett problem.
          </note>
          <note xml:id="i-2030a40b4c4862ad-0">
            Det håller jag med om, det är ett jätteproblem. Men med de barn
            och ungdomar i 15-16 års ålder som utövar våld mot sina kompisar
            kan bekymret i första hand inte vara arbetslösheten. Tyvärr kan
            det snarare vara så att de inte har någon förälder eller annan
            vuxen som har tillräckligt med tid för dem. Man har inte haft
            och har inte tillräckligt med tid att vara med dem.
          </note>
          <note xml:id="i-2fe40bfa4081d8c2-0">
            Det är väldigt farligt att skylla på arbetslösheten.
          </note>
          <note xml:id="i-7795a7de3a8f49c1-0">
            Anf. 148 Statsrådet ANNA HEDBORG (s)
          </note>
          <note xml:id="i-9c58985e9e827509-0">
            Herr talman! Det är alldeles klart att det inte finns någonting
            som ger ett starkare skydd för några barn än föräldrar som representerar
            en trygg hemmahamn och en trygg miljö och som har ork och kraft
            att skapa en sådan miljö för sina barn som gör att de blir trygga
            och stabila inför livets påfrestningar. Det är någonting som alla
            föräldrar känner till, också alla föräldrar som arbetar. Om de
            får ett tillräckligt stöd av samhället -
          </note>
          <note xml:id="i-98a53bded9ec795d-0">
            eller kanske därför att de får både arbeta och känna den självtillit
            som arbetet ger och samtidigt är trygga i sina barns uppväxtvillkor
            därför att det finns bra dagis, bra skola, bra fritids och bra
            verksamheter - kan de förena arbetet med det som de flesta vuxna
            ändå vill ha av livet, nämligen självständighet och kärlek till
            sina närmaste och trygghet för sina barn.
          </note>
          <note xml:id="i-6780f21bd30ef45c-0">
            Anf. 149 CHATRINE PÅLSSON (kds)
          </note>
          <note xml:id="i-4faefe1da09abbcf-0">
            Herr talman! Ja visst, men det är ju föräldrarna själva som kan
            bedöma det. Ibland är det överförmynderi. De har de facto ingen
            möjlighet rent praktiskt att vara förälder på det sätt de vill.
            Det är okej med föräldrar som vill förvärvsarbeta, med det finns
            massvis av föräldrar som vill stanna hemma.
          </note>
          <note xml:id="i-0000814b76f5b86f-0">
            I ett av sommarens radioprogram intervjuades
          </note>
          <note xml:id="i-3767437ba198f031-0">
            Margot Wallström efter ett av sommarens brutala mord. Hon sade
            klart att familjens och skolans roll nu måste stärkas. På vilket
            sätt vill regeringen stärka den rollen, eller avser regeringen
            att återkomma? Det räcker inte bara med att säga att man vill
            göra det, utan man måste på något sätt visa hur den rollen skall
            kunna stärkas för att barn och ungdomar skall få känna sig trygga.
            Detta måste vara en del av åtgärderna.
          </note>
          <note xml:id="i-79a09b21c703405e-0">
            Jag har tagit upp filmcensuren och haft en bra debatt.
          </note>
          <note xml:id="i-b5de04d2c9a2788e-0">
            Men görs det något mer?
          </note>
          <note xml:id="i-42e3cf4f2a42a9a9-0">
            Anf. 150 Statsrådet ANNA HEDBORG (s)
          </note>
          <note xml:id="i-686ca8aae8092497-0">
            Herr talman! Den vuxenomgivning kring barnen som är stark och
            ger stöd är den vuxenomgivning där man mår väl. Det är tveklöst
            så att arbetslöshet och brist på möjligheter att försörja sig
            själv är bland de största hot som tänkas kan också för barnens
            trygghet.
          </note>
          <note xml:id="i-b3bf658b306b80de-0">
            Naturligtvis har familjen ett odelat ansvar för sina barns villkor,
            men samhället har också ett ansvar för att se till att de villkor
            som skapas ger förutsättningarna för både vuxna och barn att ta
            sitt ansvar. Den politik som den här regeringen i allra högsta
            grad står för och lever upp till är att eftersträva att alla vuxna
            och därmed alla barn skall kunna få trygga villkor på ett sådant
            sätt att också våldet kan minimeras i samhället.
          </note>
          <note xml:id="i-42e6bf5008834651-0">
            Anf. 151 CHATRINE PÅLSSON (kds)
          </note>
          <note xml:id="i-9fe53ce586fbf481-0">
            Herr talman! Jag vill avslutningsvis säga att jag hoppas att
            de intentioner som Anna Hedborg har gett uttryck för i ord så
            småningom kommer ut i handling, så att vi kan få se att det finns
            en medveten satsning på att underlätta när det gäller att ta ett
            föräldraansvar för barnens bästa.
          </note>
          <note xml:id="i-629decad1e4d9e30-0">
            Anf. 152 Statsrådet ANNA HEDBORG (s)
          </note>
          <note xml:id="i-4d3d07ee1debe573-0">
            Herr talman! Samhället lägger sig över huvud taget inte i att
            föräldrar inte skulle få ta sitt ansvar eller lägga upp sina liv
            precis så som de vill. Samhället erbjuder möjligheter att förena
            barn och arbete på ett i världen unikt sätt. Men självklart väljer
            människorna själva om de vill leva sitt liv på ett annat sätt,
            och naturligtvis också gör det.
          </note>
          <note xml:id="i-1f2af93f7fb59b9f-23">
            Överläggningen var härmed avslutad.
          </note>
          <note xml:id="i-7517e29db7faf69b-0">
            27 § Svar på frågorna 1995/96:156 och 157 om förmånsanknytningen
            av sociala avgifter, m.m.
          </note>
          <note xml:id="i-db3d1de1bf4189ec-0">
            Anf. 153 Statsrådet ANNA HEDBORG (s)
          </note>
          <note xml:id="i-30e67e428e323896-0">
            Herr talman! Bo Lundgren har frågat mig dels om vilka åtgärder
            regeringen avser att vidta för att öka förmånsanknytningen av
            sociala avgifter, dels hur den del av egenavgiften till sjukförsäkringen
            som är ren inkomstskatt skall elimineras. Frågorna besvaras i
            ett sammanhang.
          </note>
          <note xml:id="i-43c4533f8c2e6ecf-0">
            Bo Lundgrens frågor handlar om hela socialförsäkringens finansiering
            och uppbyggnad. Det är därför inte möjligt att inom ramen för
            ett frågesvar ge ett uttömmande besked på ett så omfattande och
            komplicerat område. Jag kan därför bara framhålla följande.
          </note>
          <note xml:id="i-d115a22864af6004-0">
            Regeringen fick i samband med sitt tillträde överta ett mycket
            stort arbetslöshetsproblem. Detta hade resulterat i stora underskott
            i statens budget. Underskotten hade ytterligare förvärrats om
            regeringen inte hade vidtagit nödvändiga åtgärder för att förbättra
            statens ekonomi. Bland dessa åtgärder ingick att höja egenavgifterna
            till sjukförsäkringen. Därigenom kunde en mindre del av budgetsaneringen
            ta formen av sänkta ersättningar till gamla, sjuka, arbetslösa
            och barnfamiljer än om egenavgifterna för dem som har arbete och
            inkomst inte hade höjts. Genom kombinationen av utgiftsnedskärningar
            och inkomstförstärkningar har budgetsaneringens börda fördelats
            mera jämnt än vad som annars hade varit möjligt.
          </note>
          <note xml:id="i-e00638dd9d51c2cd-0">
            Jag, och den här regeringen, är uttalade förespråkare för solidariskt
            uppbyggda allmänna inkomstbortfallsförsäkringar med höga tak.
            Sådana system skapar förutsättningar för försäkringsmässighet
            och omfördelning. Vi vet att riskerna för sjukdom och arbetsskada
            är ojämnt fördelade mellan hög- och låginkomsttagare. De höga
            taken ger en skälig försäkringsnivå också för höginkomsttagare
            samtidigt som de lågavlönades högre risk och inkomsttrygghet garanteras
            till en rimlig kostnad.
          </note>
          <note xml:id="i-9549109a70c01339-0">
            De allmänna socialförsäkringarna är till sin karaktär en kombination
            av försäkringsmässighet och solidaritet. Det är deras styrka.
            Också för många höginkomsttagare - om än inte för alla - är det
            en rimlig form av solidaritet att avgifter tas ut på hela lönesumman,
            så länge som även höginkomsttagarna får det mesta av sin inkomst
            försäkrad. Allmänna socialförsäkringar är effektiva när det gäller
            både att försäkra och att omfördela. De är också effektiva på
            så sätt att de är billiga att administrera.
          </note>
          <note xml:id="i-aa444045af4580a9-0">
            Stabilitet och tydlighet är viktiga i socialförsäkringssystemen
            vad gäller både förmåner och finansiering. Efter de besparingar
            som gjorts fullföljs nu arbetet med att lägga fast socialförsäkringar
            för framtiden som ger trygghet och rättvisa och som samtidigt
            är effektiva samhällsekonomiskt och som system. I
          </note>
          <note xml:id="i-7b2f3ff0d0471ec2-0">
            samband med att pensionsreformen får sin slutliga utformning
            och Sjuk- och arbetsskadekommittén lagt fram sina förslag är det
            min avsikt att åstadkomma större tydlighet i finansieringen av
            de olika socialförsäkringssystemen.
          </note>
          <note xml:id="i-29c6ceaa8cbc2346-0">
            Anf. 154 BO LUNDGREN (m)
          </note>
          <note xml:id="i-044f09c4fbe57bfe-0">
            Herr talman! Man skall tacka för svaret, och det gör jag. Även
            om jag inte behövde ett uttömmande besked hade det ändå varit
            klädsamt om statsrådet åtminstone hade försökt resonera kring
            de frågor som jag ställde och som har väldigt mycket att göra
            med den fråga som diskuteras tidigare: Hur skall vi kunna få tillräckligt
            många nya jobb för att de sociala problem som följer med arbetslösheten
            skall kunna undvikas? Höga skatter på arbete och i synnerhet höga
            marginalskatter på de sist tjänade kronorna försvagar viljan till
            arbete och företagande. De gör det mindre lönt att skaffa sig
            en bättre utbildning och högre kompetens. De skapar dessutom större
            intresse för skatteplanering än för produktivt arbete.
          </note>
          <note xml:id="i-a91c7f7e53baa236-0">
            Sammantaget innebär detta att höga marginalskatter - höga skatter
            på arbete -försämrar förutsättningarna för tillväxt och för de
            nya jobb som behövs för att minska arbetslösheten. Det borde statsrådet
            veta, inte minst från de diskussioner vi en gång i tiden hade
            i 1972 års skatteutredning.
          </note>
          <note xml:id="i-99cdd58706fba30f-0">
            Den tillväxt som vi har sett under de senaste åren och som inleddes
            hösten 1993 är i stor utsträckning en följd av produktivitetsförbättringar
            i början på 90-
          </note>
          <note xml:id="i-bb313c13eb100408-0">
            talet, en överdrivet stor krondepreciering och dessutom sänkningar
            av arbetsgivaravgifter, sänkningar av vilka ni har återtagit en
            del. Vi har därav fått en tillväxt, som dock håller på att försvagas.
            Ni har kapitulerat för massarbetslösheten, och vi har en situation
            där ni själva bedömer att vi kommer att ha en kvarstående arbetslöshet
            om 10 % vid sekelskiftet.
          </note>
          <note xml:id="i-8a1d68c201086185-0">
            I ett sådant läge är statsrådet och regeringen beredda att höja
            skatten på arbete, dels direkt genom att höja skattesatsen, dels
            genom att öka den andel av egenavgifter och arbetsgivaravgifter
            som är mest skadlig, den som är en ren skatt, i förhållande till
            den del som är förmånsanknuten och som har mindre skadliga verkningar.
            På två sätt försämrar ni förutsättningarna för de jobb som statsrådet
            själv talade om.
          </note>
          <note xml:id="i-38006e7ef7b0a487-0">
            Anf. 155 Statsrådet ANNA HEDBORG (s)
          </note>
          <note xml:id="i-08b25296173b6634-0">
            Herr talman! Att det inte är tillräckligt att sänka skatterna
            för att åstadkomma hög sysselsättning var en del av det arv vi
            med uttrycksfullhet fick lov att räkna in när vi tillträdde. Vad
            den föregående regeringen hade gjort var att sänka skatter men
            inte sänka utgifter. Effekterna av det känner vi till. Det blev
            i alla fall inte ökad sysselsättning, utan raka motsatsen, en
            gigantisk ökning av arbetslösheten. Det är faktiskt viktigt för
            den ekonomiska stabiliteten och utvecklingen att det också finns
            stabilitet i statens affärer. En sådan håller vi nu så sakteliga
            på att skapa igen, med hjälp av utgiftsnedskärningar som hårt
            drabbar vissa grupper som är beroende av de statliga utgifterna
            för sin försörjning men som ändå är litet mindre drabbade genom
            att vi också tar ut egenavgifter till sjukförsäkringen av dem
            som har arbete och inkomst. Det är ett sätt att fördela de bördor
            som krävs för att man skall få den ordning i statens affärer som
            är den absolut första och grundläggande förutsättningen för att
            rätta till en del av de sysselsättningsproblem som vi ärvde.
          </note>
          <note xml:id="i-ce68dd28a895f86e-0">
            Anf. 156 BO LUNDGREN (m)
          </note>
          <note xml:id="i-48a04eef60af5863-0">
            Herr talman! Det är patetiskt att höra Anna Hedborg, Göran Persson
            m.fl. försöka göra gällande att
          </note>
          <note xml:id="i-13014ebce9e831e8-0">
            Sveriges problem uppstod ungefär vid lunchtid den 4
          </note>
          <note xml:id="i-13167a1ff07c9daa-0">
            oktober 1991. Se tillbaka på den andra hälften av 80-
          </note>
          <note xml:id="i-da3756d61c24c4b8-0">
            talet, när vi fick de icke tillräckliga åtgärder från er sida
            som dessutom skapade ännu djupare problem än vad som hade följt
            av hela perioden sedan 70-talet, med de svagheter som då fanns
            i den ekonomiska politiken.
          </note>
          <note xml:id="i-8ebdb8579066c502-0">
            Vårt land rutschade ju utför vad gäller arbetslöshet och underskott
            när vi tog över, och vi vände utvecklingen i det avseendet. Det
            är dumt att agera på det här sättet med människor. Hundratusentals
            människor saknar jobb. Statsrådet har inget annat att komma med
            än att falskeligen tala om vad som skedde och inte skedde under
            90-talet som orsak till krisen. Hon säger egentligen inte ett
            ord om hur vi skall hantera det förhållandet att hög skatt på
            arbete fördyrar för dem som vill anställa och gör att det blir
            mindre intressant att också i övrigt skapa bättre förutsättningar
            för tillväxten. Det är det som frågan gäller och som de arbetslösa
            behöver.
          </note>
          <note xml:id="i-dfe51bf12ef34593-0">
            Anf. 157 Statsrådet ANNA HEDBORG (s)
          </note>
          <note xml:id="i-b0eb1873dcfb2ba3-0">
            Herr talman! Ja, lagom skatt på arbete är nog en ganska bra ambition,
            och lagom nivå på skatter och avgifter handlar kanske om ett välfärdssystem
            som är stabilt och tryggt i den meningen att det ger människor
            modet och möjligheten att röra sig på arbetsmarknaden, ta med
            sig sina förmåner och känna sig trygga nog att också pröva sina
            vingar på arbetsmarknaden.
          </note>
          <note xml:id="i-df42d18c7f13fedc-0">
            En lämplig nivå på avgifter och skatter skapas också genom att
            man faktiskt betalar för sig och inte skapar vidgade klyftor mellan
            inkomster och utgifter, vilket successivt skärper utgiftstrycket
            genom kraftigt ökade räntor på en skuld som bara växer. Det var
            inget lyckat svar. Om det nu fanns ett problem vid den förra regeringens
            tillträde, kan man inte precis säga att ni lyckades vända utvecklingen
            medan tid fanns.
          </note>
          <note xml:id="i-977ff6a886439848-0">
            Anf. 158 BO LUNDGREN (m)
          </note>
          <note xml:id="i-02ee676632d3946e-0">
            Herr talman! Vi kan titta på vilken statistik som helst för att
            se när varslen vände, när arbetslösheten började minska och när
            underskottet började svänga.
          </note>
          <note xml:id="i-0ef4b2195bd3ebec-0">
            Det finns ett antal ekonomiska indikatorer som statsrådet när
            som helst kan studera - vi behöver inte ta kammarens tid i anspråk
            med det. Det som är intressant att diskutera är att ni i det läge
            som vi nu befinner oss i har höjt skatten på arbete i storleksordningen
            35
          </note>
          <note xml:id="i-56110ab9aaef00bb-0">
            miljarder kronor. Ni höjer marginalskatten.
          </note>
          <note xml:id="i-ac5965b8b22e12b3-0">
            Jag vill fråga statsrådet vad som är lagom skatt på arbete. Är
            det lagom skatt på arbete och lagom höga marginalskatter när man
            kommer i en situation där hundratusentals människor blir permanent
            arbetslösa och när vi får just de sociala problem som statsrådet
            i sitt förra frågesvar talade om? Jag delar uppfattningen att
            det är ett stort problem. Det gäller inte bara ekonomi utan är
            också en fråga om att de människor som drabbas - barn likaväl
            som vuxna - faktiskt får sociala problem.
          </note>
          <note xml:id="i-469246e3e0a71745-0">
            Statsrådet, som är ansvarig för socialutgifterna, har ingenting
            att säga om detta, utan höjer bara skatten på arbete. Vad är lagom
            skatt på arbete? Har vi lagom skatt på arbete med en arbetslöshet
            på den nivå som vi har i Sverige i dag?
          </note>
          <note xml:id="i-20e3ccdae0b2e194-0">
            Anf. 159 Statsrådet ANNA HEDBORG (s)
          </note>
          <note xml:id="i-01288edf8b7383de-0">
            Herr talman! Det finns de som vill påstå att välfärdspolitikens
            nivå skulle vara grunden för den ekonomiska kris som funnits under
            90-talet. Jag skulle vilja hävda motsatsen. När man ser på vad
            de sociala trygghetssystemen kostade under 80-talet, finner man
            att det var en ganska konstant andel av BNP som gick åt till dessa
            system. I och med det borgerliga makttillträdet skedde lustigt
            nog - eller tråkigt nog - samma sak som förra gången när en borgerlig
            regering tillträdde. Den andel av BNP som gick åt för att försörja
            välfärdssystemen steg drastiskt. Sysselsättningen vek, arbetslösheten
            ökade, basen för inkomsterna minskade och budgetunderskottet skenade.
            Därmed blev det också problem för välfärden.
          </note>
          <note xml:id="i-22ccc0d4fdc94556-0">
            Anf. 160 BO LUNDGREN (m)
          </note>
          <note xml:id="i-4ac76aca8fb8eac9-0">
            Herr talman! Jag är som svensk upprörd och faktiskt mycket bekymrad
            över att statsrådet över huvud taget inte bevärdigar sig med att
            diskutera sakfrågan, nämligen hur vi skall återskapa den tillväxtkraft
            som var för svag under 70- och 80-talet.
          </note>
          <note xml:id="i-5294acc7acf3b352-0">
            Vad gäller resonemanget om att vi skulle ha skapat problemen
            med sysselsättningen vill jag säga: Gå till Feldt! Jag vet inte
            om statsrådet känner till Kjell-
          </note>
          <note xml:id="i-745d6d1070062a83-0">
            Olof Feldt, som var finansminister en gång i tiden.
          </note>
          <note xml:id="i-acc5fd86717a83d2-0">
            Han har i den bok som han presenterade 1990 eller
          </note>
          <note xml:id="i-5be5c7934e871e29-0">
            1991 skrivit om det arbetslöshetens stålbad som väntade. Gå till
            källorna och till dem som var med och vet vilka misstag som begicks!
          </note>
          <note xml:id="i-400f3a4c6a849827-0">
            Men strunta i den debatten nu! Nu skall vi vara framåtinriktade.
            De skattehöjningar på arbete som ni har genomfört genom att öka
            skatteandelen av socialförsäkringsavgifterna, som statsrådet själv
            talat för, minskar människors möjligheter att få arbete. Tala
            om för mig hur höjd skatt på arbete - det blir kanske i den sista
            repliken - och höjda marginalskatter ger nya jobb! Det skulle
            vara roligt att höra.
          </note>
          <note xml:id="i-338639de6bc15790-0">
            Anf. 161 Statsrådet ANNA HEDBORG (s)
          </note>
          <note xml:id="i-7256d3d4bdc2bb49-0">
            Herr talman! Det torde vid det här laget vara rätt väl empiriskt
            belagt att de stora brister i finansieringen av utgifterna som
            rådde vid vårt regeringstillträde hade förödande effekter på tillväxtkraften.
            Räntenivån var sådan att en utveckling av investeringar och tillväxt
            var i det närmaste omöjlig. Det är inte förrän vi genom en kombination
            av utgiftsnedskärningar, skattehöjningar och avgiftshöjningar
            har sett till att en budgetbalans finns i sikte som vi nu börjar
            få effekter på räntorna. Det är i sin tur en nödvändig förutsättning
            för att få till stånd den tillväxt som vi nog kan vara överens
            om är alldeles oundgänglig för att få ordning på sysselsättningen.
          </note>
          <note xml:id="i-8d982cb20c420084-0">
            Anf. 162 TREDJE VICE TALMANNEN
          </note>
          <note xml:id="i-f4d692e8f8ad556a-0">
            Jag medger ytterligare en replik till vardera talaren.
          </note>
          <note xml:id="i-c4a18c76680aea6e-0">
            Anf. 163 BO LUNDGREN (m)
          </note>
          <note xml:id="i-9b77eb25972ecaa4-0">
            Herr talman! I februari 1994 var räntenivån väsentligt lägre
            än den är för närvarande. Jag säger inte att detta till hundra
            procent var en effekt av vår politik. Det var en väl stor nedgång
            från andra utgångspunkter. Men det intressanta är att vi inledde
            en budgetsanering som fullföljdes av regeringen, men på fel sätt.
            Sammantaget uppnåddes ungefär samma volym som vi hade avsett,
            men ni gjorde det med skattehöjningar. Därmed övergav ni dem som
            behöver jobb.
          </note>
          <note xml:id="i-5bd15a9fde4bcf2b-0">
            Min fråga kvarstår fortfarande. Jag har inte fått ett enda svar.
            Det tycker jag är väsentligt att påpeka.
          </note>
          <note xml:id="i-193f14dc2d461483-0">
            Inser statsrådet att hög skatt på arbete faktiskt skadar de människor
            som är arbetslösa, de som inte får några jobb därför att jobben
            inte växer fram? Inser statsrådet att en större skatteandel av
            socialavgifterna leder till högre marginalskatter på arbete och
            ger ännu sämre förutsättningar för tillväxt genom sämre intresse
            för arbete, företagande och utbildning? Inser statsrådet att skattehöjningarna
            faktiskt går motsatt väg?
          </note>
          <note xml:id="i-42ff02c937308338-0">
            Anf. 164 Statsrådet ANNA HEDBORG (s)
          </note>
          <note xml:id="i-49b0d1f0b89f9bb6-0">
            Herr talman! Vi är i full färd med att skapa välfärdssystem som
            är effektiva och dessutom betalade.
          </note>
          <note xml:id="i-e72698e47caee2e0-0">
            De är effektiva i den meningen att de både innehåller starka
            drivkrafter till arbete och möjligheter till stor flexibilitet
            på arbetsmarknaden. De är tillräckligt bra, tillräckligt omfattande
            för att faktiskt ge människor en trygghet som gör att de också
            finns på arbetsmarknaden med det mod och den lust att röra på
            sig och träffa nya val som är en viktig del av en effektiv arbetsmarknad.
            Ett sådant välfärdssystem kostar sina slantar, men det är effektivt
            använda pengar också för att öka sysselsättningen.
          </note>
          <note xml:id="i-1f2af93f7fb59b9f-24">
            Överläggningen var härmed avslutad.
          </note>
          <note xml:id="i-e16cd56dcac0ed18-0">
            28 § Hänvisning av ärenden till utskott
          </note>
          <note xml:id="i-05323100fa613c95-1">
            Föredrogs och hänvisades
          </note>
          <note xml:id="i-b8faefb2a547021f-0">
            Propositioner
          </note>
          <note xml:id="i-8d1bdce3ef49bfc1-0">
            1995/96:35 till utrikesutskottet
          </note>
          <note xml:id="i-6f009f2de1282cfa-0">
            1995/96:110 och 115 till justitieutskottet
          </note>
          <note xml:id="i-91c10d8518494c73-0">
            Förslag
          </note>
          <note xml:id="i-9fba6ecbbba3f469-0">
            1995/96:RB2 till finansutskottet
          </note>
          <note xml:id="i-3740e5e8aeb6da1d-0">
            1995/96:RR3 till bostadsutskottet
          </note>
          <note xml:id="i-73c147da19f2eee9-0">
            1995/96:TK2 till konstitutionsutskottet
          </note>
          <note xml:id="i-f331721c0b56aaef-0">
            Motioner
          </note>
          <note xml:id="i-baaeb05b06d32113-0">
            1995/96:Sk22-Sk28 till skatteutskottet
          </note>
          <note xml:id="i-4a069cfabd75d4e8-0">
            1995/96:L23 till lagutskottet
          </note>
          <note xml:id="i-b76b0b2b6105d82c-0">
            1995/96:K12 till konstitutionsutskottet
          </note>
          <note xml:id="i-7d89595f13808cb1-0">
            29 § Förnyad bordläggning
          </note>
          <note xml:id="i-ba2c30a09ef23c48-0">
            Föredrogs men bordlades åter
          </note>
          <note xml:id="i-e44a60216b5d46dc-0">
            Konstitutionsutskottets betänkanden 1995/96:KU10
          </note>
          <note xml:id="i-68162f6749b86ce4-0">
            och KU16
          </note>
          <note xml:id="i-16b9a868fc262b88-0">
            Finansutskottets betänkanden 1995/96:FiU2-FiU4
          </note>
          <note xml:id="i-aa02ecd5fb1a3028-0">
            Justitieutskottets betänkanden 1995/96:JuU6-JuU10
          </note>
          <note xml:id="i-71cc8cfda811c09c-0">
            Utrikesutskottets betänkanden 1995/96:UU8 och
          </note>
          <note xml:id="i-aef2e07b433d1c17-0">
            UU10
          </note>
          <note xml:id="i-7b447d96540eb253-0">
            Försvarsutskottets betänkande 1995/96:FöU1
          </note>
          <note xml:id="i-44eac2c8ff33de1a-0">
            Socialutskottets betänkanden 1995/96:SoU4 och
          </note>
          <note xml:id="i-b0fda7052249b08e-0">
            SoU6-SoU8
          </note>
          <note xml:id="i-df272118ca6f9f8c-0">
            Kulturutskottets betänkande 1995/96:KrU4
          </note>
          <note xml:id="i-7608073a600bfd00-0">
            Arbetsmarknadsutskottets betänkande 1995/96:AU4
          </note>
          <note xml:id="i-ff8d15fdf5d18428-0">
            Sammansatta utrikes- och försvarsutskottets betänkande 1995/96:UFöU1
          </note>
          <note xml:id="i-4d38932d732c15f1-0">
            30 § Bordläggning
          </note>
          <note xml:id="i-03714762f03cc898-0">
            Anmäldes och bordlades
          </note>
          <note xml:id="i-a02a3d669d7edfd8-0">
            Skatteutskottets betänkanden
          </note>
          <note xml:id="i-18f8056d12733690-0">
            1995/96:SkU8 Dubbelbeskattningsavtal mellan Sverige och Sydafrika
          </note>
          <note xml:id="i-742aeff36ac7477e-0">
            1995/96:SkU9 Dubbelbeskattningsavtal mellan Sverige och Malta
          </note>
          <note xml:id="i-e2cea1249db9e73d-0">
            1995/96:SkU10 Konventionen om temporär import
          </note>
          <note xml:id="i-c52267431ded26ce-0">
            (Istanbulkonventionen)
          </note>
          <note xml:id="i-c9d1e5734a4cba98-0">
            195/96:SkU12 Mervärdesskatt på allmänna nyhetstidningar
          </note>
          <note xml:id="i-ab42d03232507491-0">
            1995/96:SkU13 EG:s andra förenklingsdirektiv och den svenska
            mervärdesbeskattningen
          </note>
          <note xml:id="i-e4bc9f22e822bdc4-0">
            1995/96:SkU14 Ändringar i lagen om folkbokföringsregister, m.m.
          </note>
          <note xml:id="i-3ad1af7977564ed9-0">
            Lagutskottets betänkanden
          </note>
          <note xml:id="i-010c71ce86dd9959-0">
            1995/96:LU5 Ändrade regler om bärgning
          </note>
          <note xml:id="i-719e536a9b022e52-0">
            1995/96:LU6 Vissa ändringar i varumärkeslagen och firmalagen
          </note>
          <note xml:id="i-c4382e323eae82ee-0">
            1995/96:LU7 Former för verksamhet som är beroende av statligt
            stöd, m.m.
          </note>
          <note xml:id="i-c3fe1a3db3e45af9-0">
            1995/96:LU8 Vissa arrenderättsliga frågor
          </note>
          <note xml:id="i-4db4a62f087aa2a8-0">
            1995/96:LU9 Vissa ändringar i föräldrabalken
          </note>
          <note xml:id="i-6b84cf226fec3540-0">
            1995/96:LU10 Stöd till konsumentpolitiska åtgärder på området
            finansiella tjänster
          </note>
          <note xml:id="i-9943978ca407f643-0">
            1995/96:LU12 Borttagande av innehavsanteckningar från inskrivningsregistret
          </note>
          <note xml:id="i-e6fa6895fbee3595-0">
            1995/96:LU13 Lag om skydd för beteckningar på jordbruksprodukter
            och livsmedel, m.m.
          </note>
          <note xml:id="i-a7cf1a58cb56370a-0">
            Kulturutskottets betänkande
          </note>
          <note xml:id="i-c2e25d381ed4961f-0">
            1995/96:KrU6 Finansiering av en världskongress år
          </note>
          <note xml:id="i-3977f09bb0072fc7-0">
            1996 om kommersiell sexuell exploatering av barn
          </note>
          <note xml:id="i-973d4b66fc411030-0">
            Näringsutskottets betänkanden
          </note>
          <note xml:id="i-e2614e55cc6aa4f8-0">
            1995/96:NU6 Ändring i lagen om statligt stöd till banker och
            andra kreditinstitut
          </note>
          <note xml:id="i-70a72f183ad3e190-0">
            1995/96:NU7 Insättningsgaranti
          </note>
          <note xml:id="i-b650be274bd37381-0">
            1995/96:NU12 Ändring i lagstiftningen för värdepappersfonder
          </note>
          <note xml:id="i-6e258dd03a90e0ee-0">
            31 § Kammaren åtskildes kl 19.24.
          </note>
          <note xml:id="i-5c456f8c7c6dacf1-0">
            Förhandlingarna leddes
          </note>
          <note xml:id="i-c74d13d80b38dd6f-0">
            av talmannen från sammanträdets början t.o.m. ajourneringen kl.
            16.22 och
          </note>
          <note xml:id="i-28d4253f01034016-0">
            av tredje vice talmannen därefter till sammanträdets slut
          </note>
        </div>
      </body>
    </text>
  </TEI>
</teiCorpus>
