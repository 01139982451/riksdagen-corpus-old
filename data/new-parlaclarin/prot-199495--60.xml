<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--60</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ______________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollen för den 7 och 8 februari.
          </note>
          <note>
            2 § Anmälan om kompletteringsval till krigsdelegationen
          </note>
          <note>
            Talmannen meddelade att Folkpartiet liberalernas riksdagsgrupp
            på grund av uppkommen vakans anmält Eva Eriksson som ledamot i
            krigsdelegationen efter Bengt Westerberg.
          </note>
          <note>
            Talmannen förklarade vald till
          </note>
          <note>
            ledamot i krigsdelegationen
          </note>
          <note>
            Eva Eriksson (fp)
          </note>
          <note>
            3 § Meddelande om svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1994/95:51
          </note>
          <note>
            Till riksdagen
          </note>
          <note>
            Beträffande interpellation 1994/95:51 av Sven
          </note>
          <note>
            Bergström (c), utbyggnad av E 4 och Ostkustbanan, får jag meddela
            att jag inte kan besvara denna inom föreskrivna fyra veckor. Skälet
            härtill är att en debattdag som passar både interpellanten och
            mig inte stått att finna under denna tidsperiod.
          </note>
          <note>
            Jag kommer att besvara interpellationen den 23
          </note>
          <note>
            februari.
          </note>
          <note>
            Stockholm den 9 februari 1995
          </note>
          <note>
            Ines Uusmann
          </note>
          <note>
            4 § Svar på fråga 1994/95:248 om rättshjälpslagen och biträdesbyten
          </note>
          <note>
            Anf. 1 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Sigrid Bolkéus har frågat mig om
          </note>
          <note>
            Rättshjälpsutredningen kommer att se över tillämpningen av reglerna
            om biträdesbyten.
          </note>
          <note>
            Rättshjälpsutredningen har i uppdrag att bl.a. se över reglerna
            om ersättning till offentliga försvarare, biträden enligt rättshjälpslagen
            och andra biträden som får ersättning av allmänna medel. Syftet
            är att åstadkomma en förbättrad kostnadskontroll. Utredningen
            skall också se över villkoren för och omfattningen av rättshjälpen
            och föreslå förändringar som kan leda till ökad effektivitet och
            kostnadsbesparingar samt till att rättshjälpsresurserna koncentreras
            till de områden där de bäst behövs. Frågor om byten av biträden
            enligt rättshjälpslagen ligger inom ramen för utredningens uppdrag.
          </note>
          <note>
            De exempel som Sigrid Bolkéus nämner i sin fråga rör, som jag
            uppfattar det, byte av offentliga försvarare. De här frågorna
            regleras i rättegångsbalken och är inte något som Rättshjälpsutredningen
            i första hand har fått i uppdrag att syssla med. Jag räknar därför
            inte med att utredningen kommer att lämna några förslag i den
            delen.
          </note>
          <note>
            Jag vill poängtera att en misstänkt endast har rätt att byta
            offentlig försvarare om det finns giltiga skäl för det och att
            det är domstolen som beslutar om att ett byte skall tillåtas.
            Några exempel på vad som i rättspraxis har ansetts vara giltiga
            skäl för ett byte är brist i den tilltalades förtroende för sin
            offentlige försvarare i fall där han riskerar ett långt frihetsberövande
            eller då det är fråga om brott där försvaret förutsätter ett mycket
            nära förtroende mellan den tilltalade och hans försvarare, vilket
            kan vara fallet i mål om sexuella övergrepp mot barn. Det är möjligt
            att reglerna om försvararbyte tillämpas mer generöst nu än tidigare
            och att det kan finnas skäl att strama upp dem.
          </note>
          <note>
            Jag tycker att det finns skäl att undersöka inte bara hur reglerna
            om försvararbyte tillämpas, utan även hur reglerna om offentliga
            försvarare generellt tillämpas. Nya regler som innebar en inskränkning
            av rätten till offentlig försvarare infördes den 1 januari 1984
          </note>
          <note>
            och utvärderades av Domstolsverket 1988. I en uppföljning av
            utvärderingen som gjordes 1992 kunde verket konstatera att andelen
            tilltalade med offentliga försvarare successivt ökat under åren
            1983-1992 och att andelen vid tiden för uppföljningen låg på samma
            nivå som när reglerna skärptes. Jag har för avsikt att föreslå
            regeringen att ge Domstolsverket i uppdrag att undersöka om andelen
            offentliga försvar har fortsatt att öka under tiden 1992-1994.
            I det sammanhanget bör också undersökas hur bestämmelserna om
            försvararbyten fungerar och om tillämpningen av dem har förändrats
            under senare år.
          </note>
          <note>
            Jag kommer att ta ställning till vad som skall göras i belysning
            av det resultat undersökningen ger. De rättssäkerhetskrav som
            gör sig gällande i en brottmålsprocess måste naturligtvis beaktas
            i det arbetet.
          </note>
          <note>
            Det gäller särskilt de krav som Europakonventionen om de mänskliga
            rättigheterna ställer. Jag vill mot bakgrund av hur Sigrid Bolkéus
            har formulerat sin fråga framhålla att en översyn av reglerna
            om offentliga försvarare och försvararbyten inte kan eller bör
            ta sikte på vissa, högst exceptionella, fall.
          </note>
          <note>
            Anf. 2 SIGRID BOLKÉUS (s)
          </note>
          <note>
            Herr talman! Jag tackar justitieministern för svaret, av vilket
            det framgår att frågan om byten av biträden ligger inom utredningens
            uppdrag. Utredningen har ju väldigt vida direktiv. Den skall bl.a.
            se över hur varje rättshjälpskrona används på bästa sätt.
          </note>
          <note>
            Även om inte Rättshjälpsutredningen i första hand skall titta
            på biträdesbyten, är det viktigt att man gör just detta, eftersom
            den frågan debatteras så livligt i medierna.
          </note>
          <note>
            Jag tog upp två exceptionella brottmålsfall i min fråga. Det
            gäller först lasermannen, som har avverkat en rad erkänt skickliga
            advokater. Detta med byten skall ju tillämpas väldigt restriktivt,
            främst av kostnadsskäl.
          </note>
          <note>
            Jag är ledamot av Rättshjälpsnämnden. Vi tillämpar rättshjälpslagen
            mycket restriktivt när det gäller biträdesbyten. De som beslutar
            inom domstolar har säkert samma uppfattning. Men Rättshjälpsutredningen
            skulle kunna ge svar på om så är fallet. Om byten beviljas generösare
            än vad man har tänkt sig, får man väl undersöka om det går att
            få till stånd en åtstramning utan att rättssäkerheten försämras.
          </note>
          <note>
            När det sedan gäller det andra fallet tycker jag att det är synnerligen
            märkligt att ett vänskapsförhållande skall vara skäl för att klienten
            skall få byta försvarare.
          </note>
          <note>
            Nu vet jag inte om han beviljas byte, men Rättshjälpsutredningen
            borde se över vad som skall utgöra skäl för byte och vad advokater
            skall få betalt för.
          </note>
          <note>
            Visst skall en advokat kunna bytas ut om han inte är objektiv,
            men då skall han inte ha 935 kr inklusive moms i timmen i betalning
            för att bygga upp en vänskap som den åtalade ser som ett hinder
            och som en belastning i den rättsliga angelägenheten.
          </note>
          <note>
            Jag är nöjd med svaret. Jag ser ju att det arbetas med frågan,
            vilket jag tror är helt nödvändigt just med tanke på tilliten
            till vårt rättsväsende.
          </note>
          <note>
            Jag har inga ytterligare frågor.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1994/95:278 om bristen på kriminalvårdsplatser
            m.m.
          </note>
          <note>
            Anf. 3 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Birgit Henriksson har, mot bakgrund av besparingskraven
            på kriminalvårdens område, frågat mig vilka åtgärder jag avser
            att vidta för att eliminera överbeläggning vid häkten och anstalter
            och för att undvika stora kostnadsökningar inom andra myndigheter.
          </note>
          <note>
            Mot bakgrund av det mycket allvarliga läget i samhällsekonomin
            har regeringen i 1995 års budgetproposition föreslagit stora besparingar
            i den statliga verksamheten. Kraven på besparingar omfattar givetvis
            även kriminalvården.
          </note>
          <note>
            Jag vet att det inom Kriminalvårdsstyrelsen nu pågår ett omfattande
            planeringsarbete som syftar till att anpassa verksamheten till
            föreslagna och tidigare beslutade besparingskrav. En målsättning
            i detta arbete skall naturligtvis vara att försöka få till stånd
            en så effektiv kriminalvård som möjligt. Detta kan t.ex.
          </note>
          <note>
            innebära en utbyggnad av platser med lägre dygnskostnad samtidigt
            som dyrare platser läggs ned.
          </note>
          <note>
            Jag vill här också nämna att utbyggnaden för att anpassa antalet
            platser vid häkten och anstalter till en förväntad ökning av behoven
            fortsätter. Under det senaste halvåret har beläggningen vid häktena
            minskat och uppgår för närvarande till i genomsnitt ca 85 %.
          </note>
          <note>
            Det är regeringen som beslutar om inrättande respektive nedläggning
            av anstalter och häkten. Några förslag i detta avseende med anledning
            av de föreslagna besparingskraven har ännu inte lämnats av
          </note>
          <note>
            Kriminalvårdsstyrelsen. Jag vill dock understryka att eventuella
            förslag kommer att bedömas av regeringen i ett helhetsperspektiv
            tillsammans med andra förändringar inom kriminalvården. I denna
            bedömning kommer regeringen att fästa stor vikt vid Kriminalvårdsstyrelsens
            uppfattning om hur en effektiv kriminalvård kan bedrivas. Även
            eventuella effekter inom andra myndighetsområden kommer att vägas
            in.
          </note>
          <note>
            Anf. 4 BIRGIT HENRIKSSON (m)
          </note>
          <note>
            Herr talman! Jag vill först tacka justitieminister
          </note>
          <note>
            Freivalds för svaret. Jag är naturligtvis mycket medveten om
            att stora besparingar görs och måste göras.
          </note>
          <note>
            Men vi inom Moderata samlingspartiet har sagt att just kriminalvårdens
            och polisens område är av mycket stor vikt för samhället. De hör
            till de delar som statsmakterna i första hand skall syssla med.
            Vi har företagit ganska långtgående omprioriteringar för att kunna
            bibehålla den standard som vi anser behövas.
          </note>
          <note>
            Jag är naturligtvis på det klara med att man kan göra förändringar
            med billigare platser osv. Men jag är rädd för att kostnaderna
            ändå inte kommer att minska.
          </note>
          <note>
            Jag kan ta häktet i Luleå som exempel. Det är ett av de säkraste
            häktena i Sverige. Det har utnyttjas även för säkerhetsriskhäktade
            ifrån andra delar av
          </note>
          <note>
            Sverige. Häktet har ganska nyligen restaurerats. Man vill i dag
            göra en förflyttning till kriminalvårdsanstalten. Vad det för
            med sig i form av högre kostnader för andra myndigheter är något
            som man i det snäva besparingsutrymmet inte har tagit med i beräkningen.
          </note>
          <note>
            Det medför t.ex. att ett stort antal transporter tillkommer.
            En stor personal skulle behövas för att transportera gripna och
            häktade till rättegångar, till förhör hos polisen och till tingsrätts-
            och hovrättsförhandlingar. Dessutom ställer man ifrån Byggnadsstyrelsen
            mycket, mycket långtgående krav på säkerhet inom byggnader. Man
            skulle få mycket höga kostnader.
          </note>
          <note>
            Jag ifrågasätter om detta är besparingar eller indragningar.
            Jag skulle gärna vilja höra hur justitieministern har tänkt handskas
            med dessa frågor.
          </note>
          <note>
            Anf. 5 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Som jag sade i mitt svar bereds frågan inom Kriminalvårdsstyrelsen.
            Det föreligger ännu inget svar från Kriminalvårdsstyrelsen om
            vilka anstalter respektive häkten man föreslår skall läggas ner.
          </note>
          <note>
            Det finns inte heller något förslag om vilka anstalter och vilka
            häkten som skall komma till. När ett fullständigt förslag föreligger
            från Kriminalvårdsstyrelsen kommer regeringen att ta ställning
            till det.
          </note>
          <note>
            Vi kommer naturligtvis att tillmäta de bedömningar Kriminalvårdsstyrelsen
            har gjort mycket stor betydelse. Därtill kommer naturligtvis att
            regeringen också har att ta ställning till vilka effekter en nedläggning
            har på andra myndigheter och vilka kostnader det för med sig.
            Det måste givetvis göras en totalbedömning.
          </note>
          <note>
            I viss utsträckning ingår det säkert i underlaget från
          </note>
          <note>
            Kriminalvårdsstyrelsen, men dessutom har regeringen givetvis
            att ta ställning till helheten.
          </note>
          <note>
            Anf. 6 BIRGIT HENRIKSSON (m)
          </note>
          <note>
            Herr talman! Jag tackar särskilt för det senaste beskedet. Jag
            är bränd efter många andra sådana här utredningar som man har
            genomfört snabbt för att på kort sikt spara pengar. Det har sedan
            visat sig att omflyttningarna har blivit dyrare än vad man hade
            tänkt. Det har kommit till många saker. Man har inte sett helheten,
            eftersom man har haft för bråttom.
          </note>
          <note>
            Jag tar justitieministerns svar som intäkt för att man noggrant
            kommer att se över även de långsiktiga effekterna och även de
            effekter som de här indragningarna och omläggningarna kan få på
            andra myndigheters kostnader samt att man skall se till helheten.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1994/95:283 om EU och patent på bioteknikområdet
          </note>
          <note>
            Anf. 7 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Lennart Daléus har frågat mig vilka åtgärder regeringen
            avser att vidta för att tillse att
          </note>
          <note>
            EG:s direktiv om det rättsliga skyddet för biotekniska uppfinningar
            förhindrar patentering av djur eller människor eller delar därav.
          </note>
          <note>
            Låt mig först säga följande. Utgångspunkten i patenträtten är
            att skillnad inte skall göras mellan olika teknologier, och patent
            har beviljats för åtskilliga biotekniska uppfinningar. Gällande
            svensk rätt innehåller inte något förbud mot patentering av uppfinningar
            som tagits fram med hjälp av mänskligt material. Djurraser kan
            enligt ett uttryckligt undantag i patentlagen inte patenteras.
            Men Europeiska patentverket har beviljat patent för genetiskt
            modifierade djur. Verkets beslut är gällande också i Sverige.
          </note>
          <note>
            Den etiska gränsdragningen i lagstiftningen har hittills endast
            gjorts genom ett generellt förbud mot patent på uppfinningar vars
            utnyttjande skulle strida mot goda seder eller allmän ordning.
          </note>
          <note>
            Som svar på Lennart Daléus fråga vill jag först och främst säga
            att det går inte - och kommer inte att gå - att få patent på människor,
            djur eller kroppsdelar.
          </note>
          <note>
            Den som påträffar någon tidigare okänd substans eller gen i människors
            eller djurs kroppar gör därmed inte någon uppfinning utan en upptäckt.
            Redan på grund av detta är det uteslutet att få patent på sådant
            material, eftersom patent förutsätter en uppfinning.
          </note>
          <note>
            I den föreslagna texten till EG-direktiv upprepas den övergripande
            etiska principen om att uppfinningar inte kan patenteras om användningen
            av dem står i strid med allmän moral. Men principen fylls också
            ut med mer preciserade bestämmelser. Bl.a. fastslås just att delar
            av människokroppen - såsom gener, celler och proteiner - i sitt
            naturliga tillstånd inte utgör patenterbara uppfinningar. Däremot
            kan patent beviljas på sådant material om det avlägsnats från
            kroppen och därefter modifieras på ett sådant sätt att det inte
            längre kan härledas till någon specifik individ. Användning av
            sådan teknik förekommer vid framställning av vissa läkemedel.
          </note>
          <note>
            Beträffande genteknik på djur slås fast att det måste råda proportion
            mellan mål och medel för att patent skall kunna komma i fråga.
            Om en viss process tillfogar ett djur ett lidande som inte är
            rimligt med hänsyn till den nytta som åstadkoms för människor
            eller djur, är metoden inte patenterbar.
          </note>
          <note>
            Det föreslagna direktivet innehåller alltså i sin slutliga utformning
            en stark betoning av de etiska aspekterna. Sverige har också arbetet
            för att lyfta fram dessa. Direktivet står nu i samklang med den
            svenska patenträtten och öppnar inte några nya områden för patenterbarhet.
            Tvärtom preciseras de etiska begränsningarna på ett sätt som möjligen
            kan föranleda en skärpning av svensk lagstiftning.
          </note>
          <note>
            Direktivets innehåll är alltså tillfredsställande ur svensk synvinkel.
            Det finns därför inte någon anledning att försöka förhindra att
            det antas.
          </note>
          <note>
            Anf. 8 LENNART DALÉUS (c)
          </note>
          <note>
            Herr talman! Jag tackar justitieministern för svaret. Min utgångspunkt
            för den här frågan är förståelse för att patent inte passar in
            på hantering av biologiskt material. Generellt är det inte rimligt
            att kunna patentera någonting som kan reproducera sig självt.
            Det är uppenbart tvivelaktigt. Patentering är mer till för t.ex.
          </note>
          <note>
            skruvar och muttrar och inte för något så "mjukt" som biologiskt
            material.
          </note>
          <note>
            Därför har diskussionen om möjligheten att patentera mänskligt
            material, djurmaterial och växtmaterial uppkommit. Man hade hoppats
            att den här kritiska inställningen skulle ha vunnit genomslag
            ordentligt när nu EU förändrar sin inställning och antar nya direktiv.
            Jag hade hoppats att Sverige skulle ha intagit en attityd som
            innebär att man skärper inte bara EU:s lagstiftning utan också
            den egna.
          </note>
          <note>
            Jag tycker att det finns många oklarheter i justitieministerns
            svar. Jag är inte säker på att de nu aktuella EU-direktiven räcker.
            Jag tror att man måste börja med att ställa frågan vad som menas
            med kroppsdel som enligt justitieministern inte kan patenteras.
            Litet längre fram i svaret säger justitieministern att celler
            numera kan patenteras om de avlägsnats ur kroppen.
          </note>
          <note>
            Enligt min utgångspunkt är en människocell naturligtvis en del
            av människan. Låt mig ställa en litet mera konkret fråga. Om man
            således lyfter ut en könscell från en människa, gentekniskt förändrar
            cellen utanför människokroppen och förvarar cellen utanför kroppen
            utan att tala om vilken människa den kommer ifrån, skall en sådan
            modifierad könscell kunna patenteras enligt det nu aktuella förslaget?
          </note>
          <note>
            Anf. 9 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Det är inte en del av kroppen eller det biologiska
            materialet som sådant som egentligen är föremål för patentering.
            Det är tekniken som har används vid modifieringen. Såtillvida
            är det en fortsättning på all annan teknik som man har kunnat
            patentera tidigare.
          </note>
          <note>
            Den skillnad som föreligger här och som är så känslig för många
            är att tekniken kan användas på biologiskt material. Det är fortfarande
            tekniken, uppfinningen, bakom en ny metod som patenteras.
          </note>
          <note>
            Anf. 10 LENNART DALÉUS (c)
          </note>
          <note>
            Herr talman! Jag trodde att det var på det sättet, men så sade
            inte justitieministern i sitt svar. Hon sade mycket tydligt tvärtom,
            nämligen att patent däremot kan beviljas på sådant material. Det
            måste vara svårt att översätta begreppet material med teknik.
          </note>
          <note>
            Justitieministern säger alltså att patent kan beviljas på ett
            sådant material om det - det är uppenbarligen inte tal om teknik
            - avlägsnats från kroppen och därefter modifierats på ett sådant
            sätt att det inte längre kan härledas till någon specifik individ.
            Ett sådant material måste rimligen vara exempelvis en könscell,
            som kan lyftas ut från en individ och förändras.
          </note>
          <note>
            Vad jag är ute efter är naturligtvis att om det råder oklarhet
            eller om det aktuella EU-direktivet inte är tillräckligt tydligt
            borde Sverige göra något åt det.
          </note>
          <note>
            Men det kan naturligtvis vara så att jag missuppfattar begreppet
            material när justitieministern mycket tydligt säger att patent
            beviljas på sådant material.
          </note>
          <note>
            Anf. 11 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Patent beviljas på sådant material som har förändrats
            genom en teknik bakom vilken det finns en uppfinning.
          </note>
          <note>
            Daléus tycker att Sverige borde agera mot direktivet. Varför
            har inte Sverige gjort det under den tid som arbetet med det här
            direktivet har pågått. Åtminstone under senare halvan av 1994
            hade Sverige en observatörsroll, men även innan dess deltog Sverige
            i detta arbete.
          </note>
          <note>
            Sverige fick genom EG:s och EFTA:s samrådsgrupp för immaterialrättsliga
            frågor möjlighet att framföra sina synpunkter. Statsrådet Reidunn
            Laurén menade att Sverige i EG/EFTA-gruppen skulle framhålla betydelsen
            av etiska aspekter och att förslagen i övrigt var godtagbara för
            Sverige, eftersom de i princip stämmer överens med svensk patentlagstiftning.
          </note>
          <note>
            Den här ståndpunkten bereddes på tjänstemannanivån med representanter
            för andra departement, bl.a.
          </note>
          <note>
            Miljödepartementet, i vilket Lennart Daléus då var verksam, utan
            att någon erinran framfördes.
          </note>
          <note>
            Anf. 12 LENNART DALÉUS (c)
          </note>
          <note>
            Herr talman! Det intressanta kan knappast vara att återigen fråga
            varför saker har eller inte har hänt under den gångna regeringsperioden.
            Det intressanta måste ändå vara att reda ut hur Sverige nu agerar
            i
          </note>
          <note>
            EU-sammanhang.
          </note>
          <note>
            Jag tillhör den grupp människor som tyckte att det var angeläget
            med ett EU-medlemskap, inte minst mot den bakgrunden att Sverige
            som medlem med kraft skulle kunna driva svenska ståndpunkter.
            Jag tror att det finns mycket att hämta i detta EU-direktiv, men
            jag menar att det finns oklarheter som borde vara utredda. Det
            tycker jag också uppenbart har framgått av justitieministerns
            svar. Man måste tydliggöra, och man måste driva frågorna med en
            sådan attityd också i EU att vi successivt kan förändra patentfrågorna
            i relation till biotekniska uppfinningar, så att det i framtiden
            inte blir möjligt att patentera det som vi litet fritt kan kalla
            liv.
          </note>
          <note>
            Anf. 13 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Daléus frågar vad Sverige skall göra nu när Sverige
            är medlem i EU. Mitt svar är, som jag tidigare angav, att direktivets
            innehåll är tillfredsställande ur svensk synvinkel. Det överensstämmer
            med svensk patentlagstiftning. Eventuellt innebär det att vi får
            skärpa den. Det innebär att de etiska aspekterna lyfts fram mycket
            noggrant. Därför finns det ingen anledning att försöka förhindra
            att direktivet antas.
          </note>
          <note>
            Det är mitt svar.
          </note>
          <note>
            Anf. 14 LENNART DALÉUS (c)
          </note>
          <note>
            Herr talman! Jag förstår svaret men menar att även den svenska
            patentlagstiftningen i det här hänseendet har avsevärda brister.
            Det är fortfarande möjligt att saker kan slinka igenom.
          </note>
          <note>
            Låt mig erinra om möjligheten att i utländska patentsammanhang
            patentera den s.k. onkomusen, vilket gör att musen är patenterad
            också i Sverige! Man kan ta andra exempel som visar att det finns
            luckor i den svenska lagstiftningen. Därför, herr talman, vore
            det angeläget att vi i Sverige - men också numera i EU -
          </note>
          <note>
            tydligt drev sådana krav som jag tror att de allra flesta av
            oss uppfattar som etiskt riktiga principer.
          </note>
          <note>
            Det är litet defensivt att säga att nu gällande svensk lagstiftning
            är si eller så. Vi borde ha vår utgångspunkt i möjligheterna att
            agera i Europa. Använd EU-direktivet som en hävstång för att förändra
            vår lagstiftning och andra länders lagstiftning på det här området!
          </note>
          <note>
            Anf. 15 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Det är exakt det vi har gjort, Lennart
          </note>
          <note>
            Daléus. Det är svårt att föra en diskussion som skall föreställa
            konkret när Daléus inte talar om annat än avsevärda brister och
            luckor i svensk lagstiftning.
          </note>
          <note>
            Vilka är bristerna och luckorna?
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1994/95:285 om åtgärder mot försäkringsbedrägerier
          </note>
          <note>
            Anf. 16 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Birgit Henriksson har frågat mig vilka åtgärder
            jag kan tänka mig för att hindra försäkringsbedrägerier. Såsom
            bakgrund till sin fråga har
          </note>
          <note>
            Birgit Henriksson bl.a. uppgett att man misstänker att några
            sätter i system att utverka stora skadeersättningar från olika
            försäkringsbolag, uppskattningsvis tre miljarder per år, samt
            att man från försäkringsbolagshåll har krävt att få tillgång till
            gemensamma register för att förhindra sådana bedrägerier.
          </note>
          <note>
            Försäkringsbedrägerier är en form av ekonomisk brottslighet som
            drabbar försäkringstagarkollektivet på ett oacceptabelt sätt.
            Kostnaderna får bäras av samtliga försäkringstagare i form av
            högre premier.
          </note>
          <note>
            Bedrägerierna framtvingar också omständligare skaderegleringsrutiner,
            till nackdel för dem som har berättigade ersättningskrav.
          </note>
          <note>
            Som jag tidigare redogjort för här i kammaren utgör kampen mot
            den ekonomiska brottsligheten ett prioriterat område. Regeringen
            kommer senare i vår att lägga fram en samlad strategi för samhällets
            åtgärder mot sådan brottslighet. Det kommer bl.a. att handla om
            att effektivisera samarbetet mellan olika myndigheter samt att
            utveckla myndigheternas kompetens.
          </note>
          <note>
            I första hand måste emellertid försäkringsbedrägerierna bekämpas
            av försäkringsbolagen själva.
          </note>
          <note>
            Birgit Henriksson har i sin fråga också nämnt att försäkringsbolagen
            i samarbete med polisen lyckats nedbringa kostnaderna för skadeersättningar
            högst betydligt. Detta har skett genom att man har infört nya
            anmälningsrutiner vid bilbrott, innebärande att den som yrkar
            ersättning exempelvis för stöld ur en bil måste låta besiktiga
            fordonet vid en särskild besiktningsstation innan anmälan upprättas
            och skadan kan regleras.
          </note>
          <note>
            Det är bl.a. genom sådana förbättrade kontrollmetoder som det
            är möjligt att upptäcka och därmed hindra försök till försäkringsbedrägerier.
            Utvecklingen på detta område måste gå vidare. Jag är övertygad
            om att försäkringsbolagen själva har ett starkt intresse härav
            och att de inte kommer att tveka att utnyttja de möjligheter som
            finns att förbättra skyddet av sina medel.
          </note>
          <note>
            Frågan om inrättandet av ett gemensamt register över försäkringstagarna
            bör i första hand prövas av
          </note>
          <note>
            Datainspektionen. Jag kan därför inte som enskilt statsråd uttala
            mig om vilka möjligheter som bör finnas på det området. Regeringen
            har inte i sak behövt ta ställning till någon ansökan om ett sådant
            register som Birgit Henriksson tar upp i sin fråga.
          </note>
          <note>
            Jag är emellertid öppen för att diskutera varje annat förslag
            till åtgärd som kan komma att framföras från försäkringsbolagen
            när det gäller att förebygga försäkringsbedrägerier. Regeringen
            är fast besluten att effektivisera kampen mot den ekonomiska brottsligheten,
            av vilken försäkringsbedrägerierna utgör en del.
          </note>
          <note>
            Anf. 17 BIRGIT HENRIKSSON (m)
          </note>
          <note>
            Herr talman! Jag vill tacka justitieministern för svaret, som
            jag tycker är hoppfullt.
          </note>
          <note>
            Försäkringsbolagen kan inte själva ta kontakt.
          </note>
          <note>
            Man har kunnat göra det när det gäller polisen, eftersom det
            har varit fråga om direkta skador och skadeverkningar. Man har
            t.ex. upprättat fyra stationer i
          </note>
          <note>
            Stockholmsområdet. Det har gett en effekt. Man räknar med ungefär
            3 miljoner per vecka i besparade kostnader.
          </note>
          <note>
            Det här gäller inte riktigt detsamma. Försäkringsföretagen kan
            ju inte i första hand arbeta tillsammans med någon annan myndighet.
            Man har alltså börjat diskutera och har skickat ut trevare om
            att man exempelvis skall få samköra register för att se om samma
            försäkringstagare hela tiden flyttar försäkringar och får ut ersättning
            från olika bolag.
          </note>
          <note>
            Jag vet att det är Datainspektionen som har hand om detta. Jag
            vet också att regeringen i våras t.ex.
          </note>
          <note>
            fattade ett beslut som alla i riksdagen var eniga om, nämligen
            att man skulle samköra olika register för att se hur omfattande
            fusket var när det gällde ersättningar osv. Man samkörde register
            i en vecka. Man aviserade långt i förväg. Försäkringsbolagen har
            funderat på att genomföra någonting i den stilen. Därför undrar
            jag om justitieministern skulle kunna ställa sig positiv till
            detta. Man räknar med att svinnet kan var många miljarder varje
            år.
          </note>
          <note>
            Anf. 18 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Fortfarande måste frågan om upprättande av register
            eller samkörning av sådana hanteras i den ordning som de lagar
            som vi har föreskriver. Det är fullt möjligt för försäkringsbranschen
            att komma med förslag till Datainspektionen och sedan få tillstånd
            att utföra olika åtgärder som har med register att göra. Någon
            sådan framställning finns inte. Det fanns en för drygt tio år
            sedan. Av olika skäl drogs den tillbaka. Men jag antar att försäkringsbranschen
            mot bakgrund av den utredning som bl.a. Leif G.W. Persson har
            gjort kommer att aktualisera den här frågan igen och då utnyttja
            de möjligheter som lagstiftningen ger.
          </note>
          <note>
            Anf. 19 BIRGIT HENRIKSSON (m)
          </note>
          <note>
            Herr talman! Jag tackar justitieministern. Jag är också mycket
            medveten om de problem som en samkörning medför. Det kan anses
            som integritetskränkande. Det har varit många diskussioner om
            man över huvud taget skall kunna göra detta, men jag utgår från
            att man från Justitiedepartementet kommer att bevaka denna fråga
            och se vad som kan göras för att bringa ned kostnaderna, inte
            minst för alla försäkringstagare som ju i dag är de som får betala
            för dessa bedrägerier.
          </note>
          <note>
            Överläggningen var härmed avslutad.
          </note>
          <note>
            8 § Svar på frågorna 1994/95:267 och 268 om kostnaden för staten
            på grund av Pakistans...
          </note>
          <note>
            arméchefs besök, m.m.
          </note>
          <note>
            Anf. 20 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Yvonne Ruwaida har frågat mig om jag har tagit reda
            på dels vad som transporterades till
          </note>
          <note>
            Pakistan i samband med att de pakistanska hästarna hämtades där,
            dels den totala kostnaden för staten för den pakistanske arméchefens
            besök i Sverige.
          </note>
          <note>
            Jag besvarar frågorna i ett sammanhang.
          </note>
          <note>
            Jag har från Försvarsmakten inhämtat upplysningar i de frågor
            Yvonne Ruwaida har tagit upp.
          </note>
          <note>
            Det förekommer att högre chefer inom Försvarsmakten genomför
            besöksutbyten med sina motsvarigheter i andra stater. Den pakistanske
            arméchefen besökte Sverige hösten 1994. Det var ett svarsbesök
            på ett tidigare besök i Pakistan av den svenska arméchefen.
          </note>
          <note>
            De tre hästarna var en gåva från den pakistanske arméchefen.
            Gåvan aktualiserades först sedan dennes besök i Sverige hade avslutats.
            Hästarna gavs till den svenska arméchefen Åke Sagrén men var enligt
            uppgift från Försvarsmakten avsedda för Stiftelsen för den Beridna
            Högvakten. Hästarna hämtades av försvarsmakten med ett Herculesplan.
            Utresan från Sverige skedde den 16 december 1994. I planet medfördes
            från företaget Hägglunds en motor till en bandvagn.
          </note>
          <note>
            Sedan en av arméchefen Åke Sagrén tilltänkt karantänförvaring
            i Estland inte kunnat komma till stånd, kom hästarna till Sverige
            på kvällen den 19
          </note>
          <note>
            december 1994. Med Jordbruksverkets tillstånd placerades hästarna
            tillfälligt på Kungsängens skjutfält.
          </note>
          <note>
            Efter beslut av Jordbruksverket avlivades hästarna den
          </note>
          <note>
            27 december 1994.
          </note>
          <note>
            Jag går härefter över till Yvonne Ruwaidas fråga om kostnaderna.
            Den pakistanske arméchefen besökte
          </note>
          <note>
            Sverige under tiden den 28 augusti - den 2 september
          </note>
          <note>
            1994. Statens direkta kostnader för det besöket uppgick till
            ungefär 60 000 kr.
          </note>
          <note>
            Transportkostnaderna föranledda av mottagandet av hästarna uppgår
            till sammanlagt 556 000 kr. Av dessa är 403 000 kr s.k. flygtidskostnader
            som ingår i transportflygförbandens budgeterade resurser. Nämnas
            bör också att Försvarsmakten beräknar få ersättning från industrin
            med 60 000 kr för transportåtaganden i samband med att hästarna
            hämtades. Jag vet inte om dessa pengar ännu har betalats.
          </note>
          <note>
            Här kan tilläggas att kostnaderna för att förstöra de avlivade
            hästarna lär uppgå till ca 18 000 kr.
          </note>
          <note>
            Anf. 21 YVONNE RUWAIDA (mp)
          </note>
          <note>
            Herr talman! Det är bra att vi får litet klarhet i den här röriga
            historien.
          </note>
          <note>
            Jag tycker att Åke Sagréns agerande är litet märkligt. Han uttalade
            i Expressen att det skulle ske en matrielleverans i Herculesplanen.
            Sedan följdes det uttalandet av en kompakt tystnad.
          </note>
          <note>
            Jag frågar ministern: Är det inte egendomligt att vi som tack
            för en gåva, dvs. hästarna, levererar krigsmatriel med hjälp av
            det svenska Flygvapnet? Skattebetalarna får stå för huvudkostnaderna.
            Det här har kostat över en halv miljon. Även om det sägs att man
            har budgeterat resurser försvaret har det gått åt en halv miljon
            till detta. Är det verkligen rätt använda pengar?
          </note>
          <note>
            Jag har ytterligare följdfrågor. Försvarsministern sade att man
            hade skickat med en motor till en bandvagn. Jag vet att Hägglunds
            Vehicle AB velat sälja militära bandvagnar. Har de fått godkännande
            för att sälja militära bandvagnar?
          </note>
          <note>
            För några år sedan besökta pakistanska arméofficerare Sverige.
            Bl.a. var man då intresserad av bandvagnar som kunde användas
            i bergs- och snökrigföring. Våren 1991 planerades på Försvarsdepartementet
            att pakistansk militär skulle få närvara vid övning av strid i
            fjällterräng tillsammans med Norrlands jägarbataljon.
          </note>
          <note>
            Pakistan är ett land som kränker mänskliga rättigheter väldigt
            grovt. Jag har en lista på hundratals sidor på fall där man kränkt
            mänskliga rättigheter. Det som skett står egentligen i strid med
            Sveriges riktlinjer för krigsmatrielexport.
          </note>
          <note>
            I dag har 20 personer dödats av den egna regeringen i Pakistan.
            30 % av människorna i Pakistan lever under fattigdomsstrecket.
            Endast 54 % av flickorna går i skolan. Utvecklingen i landet hämmas
            dels av dålig infrastruktur och brist på energi, dels av den rättslöshet
            som faktiskt pågår i detta land.
          </note>
          <note>
            Anf. 22 FÖRSTE VICE TALMANNEN
          </note>
          <note>
            Jag vill påpeka att frågan gäller transport av hästar och kostnaderna
            för den pakistanske arméchefens besök och icke förhållandena i
            Pakistan. Ledamöterna är skyldiga att hålla sig till de frågor
            som har ställts.
          </note>
          <note>
            Taletiden är dessutom slut.
          </note>
          <note>
            Anf. 23 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Låt mig få erinra om att motorn som transporterades
            ingår i Hägglunds tidigare åtagande.
          </note>
          <note>
            Det var en vanlig Mercedesmotor, och den är inte klassad som
            krigsmateriel.
          </note>
          <note>
            Som svar på följdfrågorna har jag tre synpunkter.
          </note>
          <note>
            Vad som framkommit talar för att hästarna i själva verket var
            en gåva till staten. Mottagandet skulle ha medfört framtida kostnader
            för staten. Enligt gällande regler skulle frågan därmed ha överlämnats
            till regeringen för en prövning. Det finns som jag ser det inte
            skäl för att anta annat är att regeringen inte skulle ha medgett
            att gåvan skulle få tas emot.
          </note>
          <note>
            Den andra synpunkten är att de svenska smittskyddsreglerna inte
            tillåter införsel av hästar från
          </note>
          <note>
            Pakistan.
          </note>
          <note>
            Den tredje synpunkten är att en flygning i utbildnings- och övningssyfte
            inte borde ha utnyttjats för ett kommersiellt uppdrag.
          </note>
          <note>
            Anf. 24 YVONNE RUWAIDA (mp)
          </note>
          <note>
            Herr talman! Om jag förstår det hela rätt, det är litet svårt
            att tolka vad försvarsministern säger, anser försvarsministern
            att detta varit felaktigt, dvs. Åke
          </note>
          <note>
            Sagréns agerande när det gäller att ta emot hästarna och att
            skicka ett Herculesplan för att hämta dem.
          </note>
          <note>
            Man skulle inte ha använt Herculesplanen och förmodligen inte
            heller tagit hit hästarna.
          </note>
          <note>
            Anf. 25 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Det är överbefälhavarens och försvarsmaktens sak
            att pröva frågan om eventuella åtgärder med anledning av eventuella
            fel. Det får jag enligt grundlagen inte uttala mig om.
          </note>
          <note>
            Anf. 26 YVONNE RUWAIDA (mp)
          </note>
          <note>
            Herr talman! Jag vill återgå till det här med motorn. Nu skulle
            det ha varit fråga om ickekrigsmateriel. Jag tycker att det är
            intressant att påpeka att Hägglunds måste ha varit intressat av
            att sälja militära bandvagnar. Pakistanska arméofficerare har
            varit här för att titta på Hägglunds bandvagnar. Norrlands jägarbataljon
            skulle tillsammans med pakistanska jägare visa hur man strider
            i fjällterräng. Är det så att motorn inte har något samband med
            Hägglunds krigsmateriel?
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1994/95:280 om flygverksamheten på Malmens
            flygplats
          </note>
          <note>
            Anf. 27 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jan Jennehag har - mot bakgrund av flygverksamhetens
            miljöpåverkan vid Malmslätts flygplats i Linköping - frågat mig
            vad jag tänker göra för att minska denna flygverksamhet.
          </note>
          <note>
            Vid Malmslätts flygplats bedrivs flygverksamhet främst genom
            Östgöta arméflygbataljon, målflygdivisionen och Försvarets materielverks
            provverksamhet.
          </note>
          <note>
            Verksamheten avser flygning med bl.a. helikoptrar och J 32 Lansen
            samt provflygning med JAS 39 Gripen.Ett nytt försvarsbeslut avses
            bli fattat hösten
          </note>
          <note>
            1996. Frågor som rör flygverksamheten på Malmslätts flygplats
            kan komma att innefattas i detta försvarsbeslut. Jag har inte
            för avsikt att föreslå regeringen några åtgärder som föregriper
            försvarsbeslutet.
          </note>
          <note>
            Vissa frågor om verksamheten vid Malmslätts flygplats prövas
            nu av regeringen i enlighet med miljöskyddslagstiftningen efter
            överklagande av Koncessionsnämnden för miljöskydd. Det ärendet
            bereds inom Miljödepartementet.
          </note>
          <note>
            Anf. 28 JAN JENNEHAG (v)
          </note>
          <note>
            Herr talman! Jag tackar försvarsministern för svaret.
          </note>
          <note>
            Det var klart och tydligt. Några planer på att minska verksamheten
            finns inte. Att också försvarets miljöstörande verksamhet skall
            prövas enligt miljöskyddslagarna är jag medveten om. Det är alltså
            inte det saken gäller.
          </note>
          <note>
            Jag anser att det vore klokt att redan nu minska verksamheten
            på Malmen eftersom jag tror att försvarsbeslutet med nödvändighet
            kommer att innebära en minskning. Om en åtgärd framstår som nödvändig
            är det naturligtvis bra att göra den så snart som möjligt. Särskilt
            som den skulle välkomnas av de människor som bor kring flygplatsen.
          </note>
          <note>
            Jag tycker som sagt inte om försvarsministerns besked, men det
            är ett klart besked.
          </note>
          <note>
            Anf. 29 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag ångrade mig. Jag måste få tillägga en sak. Jan
            Jennehag är medlem i Försvarsberedningen och har utsökt goda möjligheter
            att på många sammanträden framöver få framföra de synpunkter som
            han framfört här inför kammaren.
          </note>
          <note>
            Anf. 30 JAN JENNEHAG (v)
          </note>
          <note>
            Herr talman! Jag försäkrar försvarsministern att jag kommer att
            göra det.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1994/95:275 om lärare och informationsteknologi
          </note>
          <note>
            Anf. 31 Utbildningsminister CARL
          </note>
          <note>
            THAM (s)
          </note>
          <note>
            Herr talman! Ulf Melin har frågat mig vilka åtgärder jag avser
            att vidta så att blivande lärare får en adekvat kunskap om informationsteknologins
            möjligheter i undervisningen.
          </note>
          <note>
            Utbildningsområdet är onekligen ett av de viktigaste användningsområdena
            för informationstekniken.
          </note>
          <note>
            Den ger mycket stora möjligheter i all sorts undervisning, både
            i skolan och i högskolan. För att det skall vara möjligt att utnyttja
            den nya tekniken är det viktigt att alla lärare ges den utbildning
            som krävs för att kunna använda den nya tekniken på ett pedagogiskt
            lämpligt sätt i undervisningen.
          </note>
          <note>
            Tillgången till datorer för de studerande i lärarutbildningen
            på landets universitet och högskolor är varierande. Det viktigaste
            är naturligtvis egentligen inte att placera ut många datorer i
            skolorna, utan självfallet att lära ut de möjligheter som den
            nya tekniken erbjuder. Jag vill dock framhålla att det är högskolorna
            själva som ansvarar för utbildningens innehåll, liksom för att
            utrustningen är tillfredsställande och att pedagogiska hjälpmedel
            finns tillgängliga.
          </note>
          <note>
            Jag vill också informera om att bland uppgifterna för den informationsteknologikommission
            som regeringen tillsatt ingår att komma med förslag till konkreta
            insatser för att kunskap om informationstekniken och dess möjligheter
            skall kunna integreras i lärarutbildningen.
          </note>
          <note>
            För egen del planerar jag att inom kort inbjuda ansvariga för
            lärarutbildningarna vid landets universitet och högskolor för
            att med dem bl.a. diskutera informationsteknikens möjligheter
            i undervisningen.
          </note>
          <note>
            Anf. 32 ULF MELIN (m)
          </note>
          <note>
            Herr talman! Herr statsråd! Tack för svaret. Jag tycker att det
            i det mesta är ett ganska positivt svar.
          </note>
          <note>
            Låt mig ta fram ett par saker som jag tror är viktiga inför framtiden.
            Den borgerliga regeringen gav
          </note>
          <note>
            Skolverket i uppdrag att implementera mer datorer som ett pedagogiskt
            hjälpmedel i skolan.
          </note>
          <note>
            Samtidigt är vi nu också med i ett nordiskt skoldatanät som har
            byggts upp. Det är också viktigt i framtiden. Det sker ganska
            mycket ute på skolorna nu. Det är nödvändigt. Vi måste flytta
            ut datorerna från datasalarna och in i klassrummen.
          </note>
          <note>
            Men i det perspektivet måste även lärarutbildningen och lärarhögskolorna
            vara i frontlinjen, och jag menar att de inte är det. De ligger
            efter här. Det måste ju ändå finnas ett kommunicerande kärl mellan
            skola och lärarutbildning.
          </note>
          <note>
            Problemet är egentligen att de lärare som kommer ut från många
            lärarhögskolor inte är med i utvecklingen. De ligger efter den
            process som sker ute i skolan. Det är utomordentligt allvarligt.
            Skall vi kunna få i gång en process där man hjälper elever med
            läs- och skrivsvårigheter, elever med handikapp osv.
          </note>
          <note>
            måste lärarna ha den tekniska kunskapen att använda datorerna.
            Den får de inte på lärarhögskolorna.
          </note>
          <note>
            Jag tycker att det är bra att utbildningsministern tänker ta
            upp en dialog med representanter för lärarutbildningarna och lärarhögskolorna,
            men jag tror att det är utomordentligt viktigt att man också har
            klart för sig att vi inte kan vara nöjda med den tingens ordning
            som finns i dag på många lärarhögskolor.
          </note>
          <note>
            Anf. 33 Utbildningsminister CARL
          </note>
          <note>
            THAM (s)
          </note>
          <note>
            Herr talman! Jag håller helt och hållet med Ulf
          </note>
          <note>
            Melin om själv problembeskrivningen. Jag delar uppfattningen
            att det är mycket viktigt att lärarna har en god kunskap, och
            jag vill understryka att de inte bara bör ha en teknisk kunskap
            utan också kunskap om hur man pedagogiskt utnyttjar dessa nya
            hjälpmedel. De kan ge stora möjligheter, men det finns också en
            hel del fallgropar. Det är viktigt.
          </note>
          <note>
            Det är svårt att ha någon riktig uppfattning om vilken undervisning
            lärarna får i det här avseendet på lärarhögskolorna i dag. Jag
            vill nog hävda att den är ganska varierande. Det är också ett
            av skälen till att jag anser att detta är en fråga som jag bör
            diskutera med samtliga ansvariga för lärarhögskolorna. Sedan får
            vi se vilka eventuella åtgärder det kan leda till.
          </note>
          <note>
            Samtidigt innebär det system som vi har infört för universitet
            och högskolor, inklusive lärarhögskolor, att det är högskolorna
            själva som tar ansvaret för sin undervisning och ser till att
            den är av god kvalitet. Jag utgår ifrån att man också kommer att
            följa den principen på lärarhögskolorna. Vi skall självfallet
            ställa upp krav på det här området. Om vi gör det på ett tillräckligt
            tydligt sätt är jag säker på att man kommer att göra sitt yttersta
            för att tillgodose de kraven inom lärarutbildningen.
          </note>
          <note>
            Anf. 34 ULF MELIN (m)
          </note>
          <note>
            Herr talman! Jag är medveten om att lärarhögskolorna har en stor
            frihet att utforma sin undervisning.
          </note>
          <note>
            Men utbildningsministern är ändå ytterst ansvarig för att se
            till att vi har en bra utbildning för de blivande lärarna.
          </note>
          <note>
            I budgetpropositionen tar regeringen upp att det skall göras
            en översyn av lärarutbildningarna. Nu skall det tydligen bara
            ske inom departementet, vilket jag beklagar, men det är en annan
            sak. Där tar man upp just lärarutbildningens förhållande till
            utvecklingen i skolan. Det är den springande punkten. Lärarutbildningen
            borde ju faktiskt ligga i frontlinjen när det gäller att utveckla
            den pedagogiska mångfalden i skolan, t.ex. att använda nya läromedel.
          </note>
          <note>
            Men jag menar att den inte gör det. Det är kanske inte så konstigt
            när många av dem som är verksamma inom lärarutbildningen kanske
            har varit inom de väggarna i 20-25 år. Då har man fjärmat sig
            från verkligheten, och det är mycket allvarligt.
          </note>
          <note>
            Anf. 35 Utbildningsminister CARL
          </note>
          <note>
            THAM (s)
          </note>
          <note>
            Herr talman! Jag är övertygad om att alla de som arbetar på lärarhögskolorna
            inte har fjärmat sig från verkligheten. Jag tror nog att de har
            en ganska klar bild av vad skolan kräver.
          </note>
          <note>
            Men jag vill gärna hålla med om att det är tänkbart att vi ligger
            efter på det här området. Därför är det angeläget att lärarhögskolorna
            tar initiativ. Det är också i det syftet som jag har tänkt att
            ha den här diskussionen. Jag vill bl.a. få en kartläggning av
            läget.
          </note>
          <note>
            Jag vill också passa på att nämna för Ulf Melin, för att stilla
            hans oro på den punkten, att den översyn vi skall göra av lärarutbildningen
            inom departementet är avsedd som en sorts förstudie. Min tanke
            är att den så småningom skall leda fram till en litet större utredning
            med en bredare representation och inte enbart en departementsutredning.
          </note>
          <note>
            Anf. 36 ULF MELIN (m)
          </note>
          <note>
            Herr talman! Jag välkomnar det. Jag hoppas också att den här
            utredningen kommer till stånd ganska snabbt.
          </note>
          <note>
            Det är klart att alla inte har varit 20-25 år på en lärarhögskola.
            Det är jag medveten om. Men väldigt många har varit det.
          </note>
          <note>
            Jag hade hoppats, och hoppas fortfarande, att man litet närmare
            studerar hur man skulle kunna få en växelverkan mellan skolorna
            och lärarutbildningen.
          </note>
          <note>
            Som lärare på en skola skulle man kunna gå in i lärarutbildningen
            och jobba några år, och tvärtom. Då får vi bort de vattentäta
            skott som jag upplever finns mellan lärarutbildningarna och skolorna.
            Dessutom får vi då en bättre mångfald och en bättre utveckling
            när det gäller de rön som framkommer. Detta är ett par frågor
            som jag tror är viktiga.
          </note>
          <note>
            Det är bra att statsrådet tar tag i frågan, och jag önskar honom
            lycka till.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1994/95:279 om kommunernas satsning på allergisanering
          </note>
          <note>
            Anf. 37 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Eskil Erlandsson har frågat mig vilka garantier
            regeringen har för att kommunerna kommer att ställa upp med medfinansiering
            i de allergisaneringsprojekt som nu är aktuella efter överenskommelsen
            mellan Socialdemokraterna och Miljöpartiet.
          </note>
          <note>
            Avsikten är att utarbeta ett investeringsprogram som dels bidrar
            till att förbättra miljön, dels skapar sysselsättning. En mycket
            viktig del i programmet är att stimulera allergisanering. Programmet
            kommer att presenteras senare i anslutning till kompletteringspropositionen
            i april. Då kommer regeringen också att redovisa vilken medfinansiering
            som kommer att erfordras.
          </note>
          <note>
            Eskil Erlandsson tycks förutsätta att det är kommunerna som ensamma
            skall svara för medfinansieringen. Detta är inte självklart, även
            om jag vet att kommunerna känner ett stort ansvar för att deras
            lokaler är tillgängliga även för alla de människor som lider av
            allergier och överkänslighet. Jag tänker i synnerhet på barnen
            i skolor och på daghem. Kommunerna har för övrigt tidigare visat
            stort intresse för
          </note>
          <note>
            ROT-bidraget riktat till offentliga lokaler där kommunerna fått
            stå för huvuddelen av finansieringen.
          </note>
          <note>
            Anf. 38 ESKIL ERLANDSSON (c)
          </note>
          <note>
            Herr talman! Jag ber att få tacka statsrådet för svaret.
          </note>
          <note>
            I utbyte mot ett löfte om bidrag till förbättringar av inomhusmiljön
            har alltså Miljöpartiet stött ett regeringsförslag om anställningsstöd.
            Med Miljöpartiets stöd har regeringen ryckt loss ungefär 2 miljarder
            kronor till ett allergisaneringsprogram. Det är tänkt att förbättra
            inomhusmiljön i offentliga lokaler, t.ex.
          </note>
          <note>
            skolor och daghem.
          </note>
          <note>
            Pengarna skall fördelas i form av ett investeringsbidrag om högst
            25 %; allt detta i enlighet med information som nått bl.a. mig.
            Förhoppningen från regeringens sida tycks vara att detta skall
            ge 25 000 nya jobb, främst inom byggbranschen. Men min fråga kvarstår:
            Hur många jobb försvinner egentligen från kommunsektorn när minst
            6 miljarder kronor skall plockas fram från denna sektor - en sektor
            som både statsrådet och jag vet inte är finansiellt stark i dag?
          </note>
          <note>
            Hur många jobb försvinner alltså från vården, omsorgerna och
            utbildningarna, dvs. från de primära verksamheterna, när de här
            pengarna skall plockas fram?
          </note>
          <note>
            Anf. 39 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! De 2 miljarder kronorna skall användas till bostäder
            och offentliga lokaler. Det är alltså inte sagt att 2 miljarder
            kronor oavkortat skall gå till kommunerna. Det är ett räknefel
            i Eskil Erlandsson redovisning.
          </note>
          <note>
            En annan sak som jag tänkte informera Eskil Erlandsson om och
            som jag ofta upplevde när jag som kommunalråd var ute och pratade
            på möten gäller att man ofta blandade ihop utgifter med kostnader.
          </note>
          <note>
            När man investerar t.ex. i en byggnad är det fråga om en utgift.
            Den utgiften kan leda till lägre kostnader. För kommunen är det
            så att om man investerar i en förbättrad arbetsmiljö i skolan,
            i energihushållning eller i åtgärder för ett bättre klimat som
            gör att det blir bättre arbetsinsatser, så minskar kostnaderna.
          </note>
          <note>
            Kommunerna och de kommunalpolitiker som både
          </note>
          <note>
            Eskil Erlandsson och jag känner är säkert så förnuftiga att de
            kan avväga om det är klokt att ta emot ett bidrag på 25 % om det
            gäller en investering som är till nytta för kommunen.
          </note>
          <note>
            Ofta leder de investeringar som kommunerna numera gör till sänkta
            kostnader i driftsbudgeten och därmed till ökade möjligheter att
            upprätthålla välfärden.
          </note>
          <note>
            Anf. 40 ESKIL ERLANDSSON (c)
          </note>
          <note>
            Herr talman! Den andra punkten som jag vill komma till är att
            det föreslagna stödet är ofinansierat både vad gäller staten och
            vad gäller kommunsektorn.
          </note>
          <note>
            Både den kommunala - det gäller då samfällt - och den statliga
            kassakistan är som bekant tomma. Frågan kvarstår därför: Var skall
            pengarna tas?
          </note>
          <note>
            Det skulle vara intressant att få upplysningar om vilka som skulle
            kunna tänkas vara sponsorer. Sponsorer är ju det ord som används.
            Men i svaret från arbetsmarknadsministern görs en omskrivning.
          </note>
          <note>
            Vilka kan alltså medfinansiärerna tänkas vara? Är det byggbranschen
            som skall ställa upp - en bransch som vi med skattemedel har fått
            finansiera på andra sätt?
          </note>
          <note>
            Anf. 41 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Jag tycker nog att vi har klarat ut den första frågan,
            dvs. att investeringar inte automatiskt leder till ökade kostnader.
            Om kommunerna är kloka, och speciellt om bidrag ges, leder en
            investering i form av en utgift i stället till sänkta kostnader
            och därmed till större möjligheter att driva välfärdspolitik.
          </note>
          <note>
            Den andra frågan gäller medfinansieringen. Vad jag här vill understryka
            är att de 2 miljarder kronorna inte enbart skall gå till kommunerna
            utan också till bostadsbolagen. Därmed är bostadsbolagen medfinansiärer.
          </note>
          <note>
            Så till den tredje frågan: Var skall de sammantaget
          </note>
          <note>
            7 miljarder kronorna till stimulanser tas? Ja, de skall vi finansiera
            genom engångsintäkter i staten. Vi skall inte göra som den förra
            regeringen, dvs. låna till arbetslöshetsunderstöd.
          </note>
          <note>
            Anf. 42 ESKIL ERLANDSSON (c)
          </note>
          <note>
            Herr talman! Avslutningsvis kan det konstateras att det hela
            fortfarande är ofinansierat; detta oaktat om vi pratar om bostadsbolag
            som råkar äga lokaler där det bedrivs offentlig verksamhet. De
            skall ju betalas i form av en sorts hyresintäkt från den kommun
            eller det landsting som bedriver verksamhet i lokalerna.
          </note>
          <note>
            Jag tror alltså inte att de många gånger samhällsägda bolagen
            har några pengar undanstoppade, så att de kan sponsra verksamhet
            i den omfattning som det föreslagna stödet i sin tur förutsätter.
          </note>
          <note>
            Det finns alltså inget klart finansieringsförslag på någon sida
            när det gäller finansieringsparter som är tänkta att ta i det
            här. Jag tycker nog att man kan tala om ett slag i luften här.
            Det torde inte bli så mycket av det som i och för sig var en god
            föresats, nämligen detta med att förbättra inomhusmiljön för framför
            allt våra barn.
          </note>
          <note>
            Anf. 43 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Jag har lyssnat på Eskil Erlandsson, men jag har
            litet svårt att få det här att matematiskt gå ihop.
          </note>
          <note>
            Om ett bostadsbolag erbjuds ett 25-procentigt bidrag för investering
            i en bättre miljö och bostadsbolaget gör bedömningen att bidraget
            skall tas emot, är det klart att personerna i det bostadsbolaget
            har funderat över hur de återstående 75 procenten skall finansieras.
          </note>
          <note>
            De gör inte en sådan här investering om den inte är bra för bolaget
            och hyresgästerna.
          </note>
          <note>
            Att ett bidrag skulle kunna vara en belastning för den kommun
            eller det bostadsföretag som vill förbättra miljön har jag alltså
            litet svårt att förstå. Det handlar här om den arbetsmarknadspolitik
            som har tillämpats i årtionden och som i alla år har fungerat.
            Det har aldrig varit något problem att få företag att investera
            om de får statsbidrag i samband med investeringen.
          </note>
          <note>
            Anf. 44 ESKIL ERLANDSSON (c)
          </note>
          <note>
            Herr talman! All byggproduktion förutsätter en långsiktig planering
            och en god framförhållning.
          </note>
          <note>
            Kommuner, bostadsbolag osv. som jag lärde känna bl.a. under min
            tid som kommunalman har haft en sådan. De har beräknat sina hyresuttag
            och liknande utifrån att investeringar görs i en viss tidsordning
            inte utifrån vare sig bidrag eller andra gåvor ovanifrån -
          </note>
          <note>
            även om sådana är bra, om de ligger inom den planering som de
            företag liksom de kommuner och landsting har som vi här talar
            om. Om inte så finns risken att man, som många andra i vårt samhälle
            har gjort, hamnar i en skuldfälla om man lånar till de minst 75
          </note>
          <note>
            procent som förutsätts i det förslag som vi snart får se.
          </note>
          <note>
            Anf. 45 Arbetsmarknadsminister ANDERS
          </note>
          <note>
            SUNDSTRÖM (s)
          </note>
          <note>
            Herr talman! Jag hoppas att de flesta kommunalpolitiker och de
            personer som sitter med i bostadsföretagens styrelser och som
            planerar att göra en investering utnyttjar möjligheten att tidigarelägga
            sin investering om staten erbjuder en rabatt på 25 %. Jag hoppas
            alltså att de flesta som har ansvar för pengar utnyttjar nämnda
            möjlighet och att det inte är en vanlig företeelse att man - om
            man ändå skall göra en investering och kan tidigarelägga denna
            - tackar nej bara därför att pengarna kommer genom en uppgörelse
            mellan Miljöpartiet och Socialdemokraterna, för det kan inte vara
            förnuftigt.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1994/95:276 om principer vid tillsättning
            av tjänst som domprost
          </note>
          <note>
            Anf. 46 Civilminister MARITA
          </note>
          <note>
            ULVSKOG (s)
          </note>
          <note>
            Herr talman! Margitta Edgren har frågat mig efter vilka principer
            regeringen hanterar tillsättning av en tjänst som domprost, t.ex.
            vilken vikt regeringen lägger vid jämställdhet inom områden där
            bristen på jämställdhet är så tydlig.
          </note>
          <note>
            Vid tillsättningen av en domprosttjänst skall regeringen enligt
            kyrkolagen fästa avseende bara vid sakliga grunder såsom förtjänst
            och skicklighet. Skickligheten skall sättas främst om det inte
            finns särskilda skäl för något annat.
          </note>
          <note>
            Strävan att främja jämställdhet mellan kvinnor och män är en
            omständighet som har accepterats som en saklig befordringsgrund.
            Finns det likvärdiga sökande av båda könen skall det underrepresenterade
            könet ha ett visst försteg. Jämställdhetsintresset väger också
            över när det är fråga om sökande av olika kön med kvalifikationer
            som är i stort sett - men inte helt -
          </note>
          <note>
            lika.
          </note>
          <note>
            Jämställdheten kan alltså bli den avgörande faktorn när regeringen
            har att välja mellan sökande som bedöms vara lika eller i det
            närmaste lika meriterade.
          </note>
          <note>
            Detta gäller självklart i särskilt hög grad på sådana områden
            där det ena könet är kraftigt underrepresenterat.
          </note>
          <note>
            Anf. 47 MARGITTA EDGREN (fp)
          </note>
          <note>
            Herr talman! Jag tackar så mycket för svaret. Jag är glad över
            det liksom över civilministerns tydlighet här. Jag hade ju en
            liknande fråga redan 1988 som jag diskuterade med dåvarande civilministern.
          </note>
          <note>
            I just det här fallet vet jag att jag självklart inte kan ställa
            frågor om ett enskilt ärende, utan det gäller principerna.
          </note>
          <note>
            I Uppsala stift finns det 268 präster, av vilka 81 är kvinnor.
            Antalet kyrkoherdar är 84, varav 12 är kvinnor. Antalet domprostar
            i landet är 13, varav 1 är kvinna. Det ena könet är alltså underrepresenterat,
            och det kan aktualiseras i denna fråga.
          </note>
          <note>
            I Uppsala stifts egen jämställdhetsplan står det att stiftets
            rekryteringsansvariga tillser att rekrytering och antagning av
            präster sker utan avseende på kön.
          </note>
          <note>
            I 3 § står det: Vid tillsättning av prästtjänst skall vid likvärdiga
            eller i det närmaste likvärdiga meriter företräde ges åt sökande
            av underrepresenterat kön inom samma tjänstetyp.
          </note>
          <note>
            Till den aktuella domprosttjänsten har två kvinnor sökt. Den
            ena kvinnan uppfyller enligt Uppsalas egen bestämning väl de kriterier
            för skicklighet som behövs för en domprosttjänst. Hon har t.ex.
            teologisk doktorsexamen. Alltså har hon vetenskapligt meriterat
            sig. Hon har 23 års prästtjänst. Alltså har hon förmåga att inspirera
            till församlingsutveckling. Vidare har hon varit arbetsledare
            för tio personer utöver att hon haft ansvaret i två stora stift
            för hela det finskspråkiga utvecklingsarbetet. Alltså har den
            här kvinnan en dokumenterad arbetsledarförmåga.
          </note>
          <note>
            Med detta vill jag bara "sätta civilministern på spåret" med
            tanke på den dag då det här aktualiseras i riksdagen. För övrigt
            är jag mycket nöjd med de klara besked som jag har fått.
          </note>
          <note>
            Anf. 48 Civilminister MARITA
          </note>
          <note>
            ULVSKOG (s)
          </note>
          <note>
            Herr talman! Som Margitta Edgren själv upptäckt finns det inga
            meningsskiljaktigheter oss emellan i den här frågan. Jag är också
            väl medveten om de otillfredsställande förhållandena över huvud
            taget när det gäller kvinnliga prästers möjligheter att avancera
            inom Kyrkan.
          </note>
          <note>
            Utan att diskutera ett enskilt ärende kan jag generellt säga
            att samtliga behöriga sökande till domprosttjänsten i Uppsala
            kommer att vara med vid regeringens ställningstagande. Vi har
            ju flera gånger tidigare vid prästtillsättningar tagit hänsyn
            till just jämställdhetsintresset.
          </note>
          <note>
            Anf. 49 MARGITTA EDGREN (fp)
          </note>
          <note>
            Herr talman! Jag förstår och inser det. Dessutom har JämO varit
            inkopplad på ett väldigt tidigt stadium.
          </note>
          <note>
            Det gäller alltså att bryta trenden. Det är 35 år sedan kvinnor
            fick bli präster. Men fortfarande finns det ett motstånd. Det
            gäller dock inte i officiella beskrivningar eller texter. Jag
            har med mig här en mapp med material bl.a. om kvinnopräster och
            kan inte låta bli att återge vad som sägs i en artikel från 1984
            av Annika Borg och Helene Egnell. De menar att vi läsare inte
            riktigt förstår det här.
          </note>
          <note>
            Det finns alltså kvinnliga präster som betraktas som pestsmittade.
            Det står här att män inte tar dessa kvinnor i handen. Manliga
            präster kan inte vara i samma rum som de och inte bära samma kåpa.
            Män uppmanar konfirmander att inte gå och lyssna på de kvinnliga
            prästernas gudstjänster.
          </note>
          <note>
            Man menar också att det förekommit att föräldrar som låtit döpa
            sina barn har fått klart för sig att barnen inte är riktigt döpta
            därför att en kvinnlig präst döpt dem.
          </note>
          <note>
            Det är sådana attityder som vi måste komma bort från. Därför
            tror jag att även sådana här attityder på sikt försvinner, om
            regeringen och riksdagen är tydliga och just när det gäller sådana
            här tjänster visar att de menar vad de säger.
          </note>
          <note>
            Anf. 50 Civilminister MARITA
          </note>
          <note>
            ULVSKOG (s)
          </note>
          <note>
            Herr talman! Så sent som i går var jag i Gävle och träffade där
            ett antal kvinnliga präster. Vi diskuterade just deras arbetssituation
            och vad de upplever i sina församlingar både från manliga prästkolleger
            och från församlingarna och de kyrkligt aktiva.
          </note>
          <note>
            Margitta Edgren återgav vad som sagts i en artikel från 1984.
            Men på tio år - från 1984 till 1994 - tror jag att det hänt en
            hel del. Det beror naturligtvis på att de kvinnliga prästerna
            har blivit fler. De utgör ungefär
          </note>
          <note>
            25 % av prästkåren. Om denna utveckling fortsätter krävs det
            naturligtvis kvinnliga förebilder även på detta område.
          </note>
          <note>
            Anf. 51 MARGITTA EDGREN (fp)
          </note>
          <note>
            Herr talman! Jag sade fel. 1994 skrevs artikeln.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1994/95:251 om importen av uran
          </note>
          <note>
            Anf. 52 Miljöminister ANNA LINDH (s)
          </note>
          <note>
            Herr talman! Dan Ericsson har frågat mig vad som hänt när det
            gäller undersökningen av svenska kärnkraftverks inköp av uran.
          </note>
          <note>
            Frågan knyter an till frågedebatten i detta ämne här i kammaren
            den 6 december 1994. Jag nämnde då att Miljödepartementet undersökte
            möjligheterna att ställa krav på de svenska kärnkraftverken när
            det gäller inköp av uran.
          </note>
          <note>
            Departementets undersökning har visat att det på sikt inte skullle
            vara omöjligt att införa krav på företagen att i förväg förvissa
            sig om att verksamheten hos en avsedd leverantör bl.a. uppfyller
            internationellt accepterade riktlinjer beträffande strålskydd,
            arbetarskydd och miljöskydd. En förutsättning för detta är emellertid
            att sådana krav får en bred internationell uppslutning och acceptans.
          </note>
          <note>
            Jag vill samtidgt nämna att de svenska kärnkraftsföretagen har
            informerat om att man gemensamt bestämt sig för att i nya upphandlingskontrakt
            införa krav på att internationella riktlinjer beträffande strålskydd
            och miljö uppfylls hos gruvföretag och leverantörer.
          </note>
          <note>
            Sverige kommer att fortsätta att driva frågan om mer bindande
            miljökrav i samband med uranbrytning bl.a. inom Internationella
            atomenergiorganet, IAEA, och inom OECD:s kärnenergibyrå, NEA.
          </note>
          <note>
            Anf. 53 DAN ERICSSON (kds)
          </note>
          <note>
            Herr talman! Jag tackar miljöministern för svaret också denna
            gång - det är ju andra gången som vi diskuterar det här ärendet.
            Senast vi diskuterade detta väcktes vissa förhoppningar, för då
            sade ministern att
          </note>
          <note>
            Miljödepartementet skulle undersöka möjligheterna att ställa
            krav på de svenska kärnkraftverken när det gäller inköp av uran.
          </note>
          <note>
            Jag tycker nog att dessa förhoppningar grusas något i dag. Ministern
            säger i svaret här att departementets undersökning har visat att
            det på sikt "inte skulle vara omöjligt" att införa krav på företagen.
            Min fråga blir då: Varför en så defensiv hållning?
          </note>
          <note>
            Jag skall citera litet grand från den rapport som
          </note>
          <note>
            Greenpeace har upprättat efter sitt besök i just Krasnokamensk.
            Det gäller förhållandena på den orten.
          </note>
          <note>
            Man skriver bl.a.:
          </note>
          <note>
            "Vårt filmteam mötte ett samhälle präglat av förstörd hälsa och
            miljö som en direkt följd av uranbrytningen. Vi fann bl.a. att
            cancerfrekvensen överskred normalfrekvensen i Ryssland med 200-300
            procent samt en mycket hög andel graviditetsstörningar i området
            nära urangruvan i Krasnokamensk. I bostadshus uppmättes radonhalter
            som var tio gånger högre än gränsvärdet i Ryssland och i Sverige."
          </note>
          <note>
            Men Anna Lindh, är det inte så att reaktionen -
          </note>
          <note>
            om det här hade varit en beskrivning av situationen i ett svenskt
            samhälle - hade varit någonting kraftfullare än bara ett uttalande
            om att det "inte skulle vara omöjligt"?
          </note>
          <note>
            Om ett sådant här fall hade inträffat i Sverige tror jag att
            ministern hade slagit näven ordentligt i bordet och agerat för
            att ta fram en lagstiftning i stället för att bara hänvisa till
            vad bolagen nu säger att de vill göra.
          </note>
          <note>
            De har ju hitintills inte handlat därefter.
          </note>
          <note>
            Finns det inte anledning, Anna Lindh, att agera kraftfullare
            än vad som anges i svaret?
          </note>
          <note>
            Anf. 54 Miljöminister ANNA LINDH (s)
          </note>
          <note>
            Herr talman! Jag tror att Dan Ericsson och jag är fullständigt
            överens om att det är fruktansvärda förhållanden som beskrivs
            och att de är helt oacceptabla.
          </note>
          <note>
            Men vad jag skulle göra här var att tala om för Dan
          </note>
          <note>
            Ericsson vilka möjligheter vi har att agera.
          </note>
          <note>
            Det första som jag vill peka på och som jag tycker är viktigt
            är att redan debatten om detta har gjort att kärnkraftföretagen
            nu garanterar att de framdeles inte skall köpa, om sådana här
            förhållanden fortsätter att gälla. Kärnkraftföretagen har alltså
            garanterat att de skall ställa krav på internationella riktlinjer
            i framtiden. Därmed kan vi hoppas att åtminstone de svenska kärnkraftföretagen
            inte köper från den här sortens gruvor i framtiden.
          </note>
          <note>
            Men frågan är även vad vi kan göra för att också på sikt garantera
            detta. Det visade sig vara litet mera komplicerat än vad jag hoppades
            förra gången som jag lämnade svar på frågan. Anledningen är inte
            bristande vilja utan vår anslutning till Euratom och WTO.
          </note>
          <note>
            På grund av vår anslutning till dessa organisationer kan vi tyvärr
            inte ha en helt självständig lagstiftning, utan den måste samordnas
            och sanktioneras internationellt.
          </note>
          <note>
            Dan Ericsson och jag kan däremot säkert vara överens om att vi
            inom våra respektive partier skall hjälpa till med att försöka
            få bort den typ av regler som gör att sådana här frågor behandlas
            handelspolitiskt inom EU och WTO. Jag tror att vi har ett gemensamt
            intresse av detta. Sedan kan vi lagstifta nationellt om detta.
          </note>
          <note>
            Anf. 55 DAN ERICSSON (kds)
          </note>
          <note>
            Herr talman! Det är ju bra att Anna Lindh och jag är överens
            i sak om att det är fråga om en otillständig verksamhet. Men det
            handlar också om vilka åtgärder som man vidtar för att komma åt
            denna verksamhet.
          </note>
          <note>
            Som ministern sade har denna debatt kanske ändå lett till att
            företagen nu säger, precis som ministern gör i svaret, att nya
            krav skall införas i upphandlingskontrakten. Frågan är varför
            det har dröjt så lång tid innan de faktiskt har tagit reda på
            vad som händer på de ställen där man bryter uranet. Jag är rätt
            skeptisk till uppgifterna om vilka insatser de är beredda att
            göra.
          </note>
          <note>
            Vi vet att det här uranet används i våra egna kärnkraftverk,
            framför allt i Barsebäck och i Oskarshamn, och att det inte handlar
            om några små mängder. Ministern sade under den förra frågestunden
            att det rörde sig om 600 ton per år från OSS-länderna. Frågan
            är om ministern litar på att företagen nu på egen hand skall göra
            som de sagt eller om det finns anledning att gå vidare - det har
            ju här antytts att det inte skulle vara omöjligt. Kommer ministern
            att fortsätta att bevaka detta och undersöka vilka möjligheter
            som finns att gå vidare?
          </note>
          <note>
            Anf. 56 Miljöminister ANNA LINDH (s)
          </note>
          <note>
            Herr talman! Jag hade hoppats att Dan Ericsson faktiskt skulle
            kunna utläsa detta av mitt svar. Vi fortsätter att driva kraven
            på mer bindande miljökrav internationellt. Steg två i detta arbete
            är att vi, sedan vi har fått ett bättre underlag från IAEA och
            OECD:s kärnenergibyrå, skall kunna lägga fram det för WTO:s miljöpolitiska
            kommitté för att få till stånd ett gemensamt internationellt beslut.
          </note>
          <note>
            Vi driver alltså nu frågan med sikte på att få ett gemensamt
            internationellt beslut. Jag tror att Dan
          </note>
          <note>
            Ericsson, jag och andra under tiden får hjälpas åt med att sätta
            politisk press på kärnkraftföretagen, så att de inser vad som
            är ett lämpligt agerande vid upphandling av uran. Jag har ingen
            anledning att misstro dem när de garanterar att de skall ha en
            viss policy i fortsättningen.
          </note>
          <note>
            Anf. 57 DAN ERICSSON (kds)
          </note>
          <note>
            Herr talman! Det låter bra att vi är överens om att driva på,
            och vi skall då utöva ett tungt politiskt tryck på aktörerna på
            området. Jag har en liten följdfråga, som jag inte begär att ministern
            skall svara på just nu.
          </note>
          <note>
            I den proposition som ministern presenterade för
          </note>
          <note>
            14 dagar sedan, om lagstiftning med anledning av
          </note>
          <note>
            Sveriges anslutning till Europeiska atomenergigemenskapen (Euratom),
            föreslås en paragraf som ger regeringen möjlighet att föreskriva
            särskilda villkor för företag och andra med tillstånd till kärnteknisk
            verksamhet, vid försörjning med malm eller råmaterial.
          </note>
          <note>
            Jag undrar om miljöministern har haft något speciellt i tankarna
            när hon formulerade denna paragraf, med anknytning till den nu
            aktuella frågeställningen.
          </note>
          <note>
            Anf. 58 Miljöminister ANNA LINDH (s)
          </note>
          <note>
            Herr talman! Jag kan inte svara på i vilken utsträckning vi kan
            använda den paragrafen i det här fallet. Däremot kan jag säga
            att vi allmänt har hållit på principen att man skall ha så stor
            nationell självständighet som det någonsin är möjligt i dessa
            frågor.
          </note>
          <note>
            Men en fullständig nationell självständighet har vi tyvärr inte,
            eftersom vi är bundna av våra överenskommelser med Euratom och
            WTO. Vi kan därför inte ha en helt nationell lagstiftning, där
            det ställs miljökrav på t.ex. kärnkraftföretagens upphandling.
          </note>
          <note>
            Vi fortsätter dock att arbeta för att få till stånd en möjlighet
            både att göra detta nationellt och att få till stånd internationella
            överenskommelser.
          </note>
          <note>
            Anf. 59 DAN ERICSSON (kds)
          </note>
          <note>
            Herr talman! Bara en avslutande fråga: Kommer miljöministern
            nu att följa upp att företagen verkligen genomför det som de har
            sagt när det gäller upphandlingskontrakten? Kommer det att följas
            upp snart, och i vilka former kommer det att ske?
          </note>
          <note>
            Anf. 60 Miljöminister ANNA LINDH (s)
          </note>
          <note>
            Herr talman! Vi räknar med att fortlöpande få information om
            hur företagen hanterar dessa frågor också i framtiden. Jag räknar,
            som sagt, med att det i dag finns en bred förståelse för att det
            är viktigt att ha en sund miljöpolicy vid upphandlingen.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1994/95:281 om bullerproblemen runt Malmens
            flygplats m.m.
          </note>
          <note>
            Anf. 61 Miljöminister ANNA LINDH (s)
          </note>
          <note>
            Herr talman! Maggi Mikaelsson har, med anledning av den provflygning
            med JAS 39 Gripen som bedrivs och är planerad att bedrivas på
            Malmslätts flygplats utanför Linköping, frågat mig vilka åtgärder
            jag är beredd att vidta för att förbättra boendemiljön intill
            Malmslätts flygplats.
          </note>
          <note>
            Maggi Mikaelsson anger också i frågan att antalet provflygningar
            har ökat de senaste åren. Tillstånd till provflygningar med JAS
            39 Gripen meddelades av
          </note>
          <note>
            Koncessionsnämnden för miljöskydd i beslut den 30
          </note>
          <note>
            september 1993 för återstoden av 1993 samt med 15
          </note>
          <note>
            flygningar under januari 1995. Tillstånd till flygningar med
            JAS 39 Gripen i övrigt har inte meddelats. Enligt
          </note>
          <note>
            Försvarets materielverk, som svarar för provflygningarna med
            JAS 39 Gripen, har sedan den första Gripenflygningen 1987, Gripen
            flugit på Malmslätts flygplats 4-5 gånger.
          </note>
          <note>
            Precis som frågeställaren själv påpekar bereds frågan om tillstånd
            enligt miljöskyddslagen till provflygning med JAS 39 Gripen för
            närvarande. Beredningen pågår i Koncessionsnämnden för miljöskydd,
            som kommer att meddela slutligt beslut i frågan inom kort. Vid
            en sådan prövning tillämpas tillåtlighetsbestämmelserna i miljöskyddslagen.
            För det fall ärendet överlämnas till regeringen eller Koncessionsnämndens
            beslut överklagas kommer ärendet att prövas av regeringen efter
            beredning på Miljödepartementet.
          </note>
          <note>
            Vid en sådan eventuell prövning har regeringen också att tillämpa
            miljöskyddslagens tillåtlighetsbestämmelser enligt 4-6 §§. En
            sådan bedömning omfattar lokaliseringen av verksamheten, behovet
            av skyddsåtgärder, begränsningar och andra försiktighetsmått samt
            om verksamheten, mot bakgrund av kvarstående olägenheter efter
            de försiktighetsmått som kan föreskrivas, bör tillåtas. Jag avser
            inte att föregripa den eventuella prövningen i regeringen.
          </note>
          <note>
            Anf. 62 MAGGI MIKAELSSON (v)
          </note>
          <note>
            Herr talman! Jag ber att få tacka miljöministern för svaret.
            Jag har en viss förståelse för att ministern inte vill föregripa
            regeringens prövning, men detta är en fråga som mycket bekymrar
            dem som bor i de berörda områdena.
          </note>
          <note>
            Man kan ha åtminstone tre infallsvinklar på problemen med Malmens
            flygfält. För det första är dessa miljömässiga. För det andra
            handlar det om planfrågor om hur Linköping som stad skall utvecklas.
            För det tredje gäller det de militära frågorna. Man kan också
            litet grand fundera över hanteringen när ett överklagande inte
            kan få någon verkan därför att den åtgärd som överklagas redan
            har vidtagits när överklagandet bifalls.
          </note>
          <note>
            Detta är en gammal fråga. Malmens flygfält är till åren kommet,
            och när det byggdes låg det ett bra stycke utanför staden men
            ligger nu mitt i den. Ända sedan 70-talet har det förekommit restriktioner
            för byggandet i området, och man är där väl medveten om problemen.
            Buller och luftföroreningar är allvarliga störningar för de boende,
            framför allt bullret, som upplevs som mycket besvärande för dessa.
            De har fått erbjudande om att få ljudrutor insatta i huset, men
            de som bor där bedömer en sådan åtgärd vara mera kosmetisk, eftersom
            husen över huvud taget inte är byggda för att klara de bullernivåer
            som det gäller. Det handlar här inte bara om JAS-flygplanet.
          </note>
          <note>
            Det finns kanske också andra skäl till att det inte gjorts så
            många provflygningar som avsikten varit.
          </note>
          <note>
            Enligt planerna har man tänkt sig upp till 2 600
          </note>
          <note>
            olika flygplansrörelser, enligt de uppgifter jag har fått.
          </note>
          <note>
            Därför är det viktigt att de boende får veta någonting om när
            ett beslut skall fattas.
          </note>
          <note>
            Anf. 63 Miljöminister ANNA LINDH (s)
          </note>
          <note>
            Herr talman! Jag förstår problemen. Men nu får vi avvakta Koncessionsnämndens
            beslut. Jag räknar med att det skall komma relativt snart. De
            uppgifter jag har fått säger att Koncessionsnämnden skall fatta
            beslut om några veckor. Då får vi se om ärendet överklagas till
            regeringen. Då kan det ta ytterligare en tid under våren innan
            det finns ett slutligt beslut.
          </note>
          <note>
            Jag kan i dag inte säga något om inriktningen på det slutliga
            beslutet. Jag kan inte föregripa regeringsbeslutet.
          </note>
          <note>
            Anf. 64 MAGGI MIKAELSSON (v)
          </note>
          <note>
            Herr talman! Kan jag tolka svaret så att om ett för linköpingsborna
            negativt beslut fattas, dvs. överklagandet lämnas utan åtgärd
            och det i sin tur överklagas, kommer ärendet upp på regeringens
            bord? Är det så jag skall tolka uttrycket inom några veckor? Det
            är viktigt för dem som bor där att veta.
          </note>
          <note>
            Anf. 65 Miljöminister ANNA LINDH (s)
          </note>
          <note>
            Herr talman! Såvitt jag har förstått kommer Koncessionsnämndens
            beslut inom några veckor. Om det sedan överklagas tas ärendet
            upp i regeringen. Men då dröjer det ytterligare en tid innan överklagandetiden
            har gått ut och regeringen kan börja behandla ärendet.
          </note>
          <note>
            Men under våren måste ett beslut fattas.
          </note>
          <note>
            Anf. 66 MAGGI MIKAELSSON (v)
          </note>
          <note>
            Herr talman! Det beslut som föranledde min fråga var ett tillfälligt
            beslut, ett slags delbeslut, för den begäran som har lagts fram
            för att få göra dessa provflygningar med JAS-planet. Många uppfattar
            delbeslut som något slags positivt förhandsbesked. Finns det risk
            för att det kommer nya tillfälliga ansökningar och att de behandlas
            på samma sätt som för den som gäller för januari månad?
          </note>
          <note>
            Anf. 67 Miljöminister ANNA LINDH (s)
          </note>
          <note>
            Herr talman! Nu har tiden för ett slutligt avgörande närmat sig.
            Därmed tror jag inte att det finns anledning att förvänta sig
            några ytterligare delbeslut. Nu gäller det ett slutligt beslut
            som skall fattas så småningom.
          </note>
          <note>
            Anf. 68 MAGGI MIKAELSSON (v)
          </note>
          <note>
            Herr talman! Ännu en gång tackar jag för svaret.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1994/95:284 om uppföljning av Riokonferensen
          </note>
          <note>
            Anf. 69 Miljöminister ANNA LINDH (s)
          </note>
          <note>
            Herr talman! Lennart Daléus har till mig ställt följande fråga:
            På vilket sätt avser regeringen att på ett samlat sätt följa upp
            de olika uppdragen från Riokonferensen?
          </note>
          <note>
            Som svar på frågan vill jag säga följande:
          </note>
          <note>
            Jag delar Lennart Daléus uppfattning att arbetet med lokala Agenda
            21 är angeläget. Miljövårdsberedningens arbete med lokala Agenda
            21 påbörjades efter miljökonferensen i Rio 1992. Beredningen var
            då, precis som Lennart Daléus antyder, en av knutpunkterna för
            detta arbete i Sverige. I dag har över
          </note>
          <note>
            200 kommuner påbörjat arbete med en lokal Agenda
          </note>
          <note>
            21, och det är det lokala arbetet som bör prioriteras.
          </note>
          <note>
            Regeringen har i budgetpropositionen föreslagit oförändrat stöd
            till detta arbete. Miljövårdsberedningen skall under den kommande
            mandatperioden arbeta med att integrera miljöarbetet i samhällets
            olika sektorer. Även detta ligger i linje med Riokonferensens
            antagna Agenda 21.
          </note>
          <note>
            Vad gäller den fortsatta uppföljningen av Riokonferensen avser
            regeringen att tillsätta en kommission med bred förankring i samhällets
            olika sektorer. Detta skall ske i syfte att utveckla och förankra
            en nationell strategi för en god livsmiljö och en hållbar utveckling.
          </note>
          <note>
            Detta har regeringen tidigare anmält i sin skrivelse till riksdagen
            (skrivelse 1994/95:120). Kommissionens arbete skall också ses
            i ljuset av det extra möte med
          </note>
          <note>
            FN:s generalförsamling 1997 som skall granska och värdera genomförandet
            av Riokonferensen.
          </note>
          <note>
            Anf. 70 LENNART DALÉUS (c)
          </note>
          <note>
            Herr talman! Jag tackar naturligtvis miljöministern för svaret.
            Det andas en förståelse för betydelsen av arbetet med lokala Agenda
            21.
          </note>
          <note>
            Nu är inte min hake om Miljövårdsberedningen som centrum på nationell
            nivå det viktigaste. Som miljöministern vet har jag en viss kärlek
            till Miljövårdsberedningen. Men utöver detta saknar jag fortfarande
            det som kan vara en nationell krok i arbetet för kommunerna att
            arbeta med lokala Agenda 21. Det viktiga är det som miljöministern
            understryker, nämligen arbetet i kommunerna.
          </note>
          <note>
            Jag har märkt när jag har pratat om dessa frågor att det behövs
            en samlingspunkt, någonstans att utbyta erfarenheter och få stöd.
            Jag menar inte primärt det ekonomiska stöd som uppenbarligen kommer
            att fortsätta i enlighet med den tidigare regeringens sätt att
            hantera det hela. Det är fråga om ett stöd på ett annat sätt.
            Det är ett idémässigt stöd, en bank av erfarenheter att diskutera
            kring.
          </note>
          <note>
            Jag vet att inte minst de ungdomsnätverk som bildades under arbetet,
            ett av de viktigare är Q 2000, talar gärna i termer av, och vill
            gärna ha, rundabordssamtal kring frågor som berörs i deras lokala
            Agenda
          </note>
          <note>
            21-arbete.
          </note>
          <note>
            Jag skall inte säga att kommunerna är vilsna. Men jag märker
            att det finns ett sökande i kommunerna kring hur de skall gå vidare,
            utbyta erfarenheter och mycket annat. Jag återvänder till början:
            Det var där som Miljövårdsberedningen spelade en viktig roll under
            den tidigare regeringens arbete. Det behövs något nu också.
          </note>
          <note>
            Jag undrar om miljöministern vill vara med att tillsätta något
            nytt? Jag tror inte riktigt att den kommission som togs upp i
            den senare delen av svaret riktigt återspeglar viljan.
          </note>
          <note>
            Anf. 71 Miljöminister ANNA LINDH (s)
          </note>
          <note>
            Herr talman! Jag tror att kommissionen återspeglar precis det
            Lennart Daléus efterlyser. Det handlar om att följa upp Agenda
            21-arbetet på olika sätt, bl.a.
          </note>
          <note>
            det lokala Agenda 21-arbetet. Jag tycker att det lokala
          </note>
          <note>
            Agenda 21-arbetet i Sverige är något av det mest spännande som
            pågår just nu. Men det gäller samtidigt att finna formerna för
            att uppmuntra, ge goda exempel, stötta idémässigt, men samtidigt
            inte försöka gå in från statlig sida och styra det lokala Agenda
            21-
          </note>
          <note>
            arbetet.
          </note>
          <note>
            Jag har haft många kontakter med kommuner och t.ex. Q 2000. Jag
            har förstått att de flesta vill ha ett idésamarbete, möjligheten
            att hämta goda exempel, men samtidigt inte en statlig styrning
            av deras viktiga arbete. Jag tror att kommissionen kommer att
            bli det vi behöver, både för den lokala och den nationella uppföljningen
            av Agenda 21.
          </note>
          <note>
            Anf. 72 LENNART DALÉUS (c)
          </note>
          <note>
            Herr talman! Vi kan naturligtvis ha olika uppfattning om vad
            arbetet resulterar i. Men under den tidigare regeringens arbete
            var det aldrig tal om att styra uppifrån. Man erbjöd fora för
            diskussion. Jag är fullt medveten om att det var i kommunerna
            som arbetet skulle bedrivas.
          </note>
          <note>
            Miljöministern är fast förvissad om att det kommer att fungera
            med en kommission som skall ha till uppgift att utarbeta en strategi
            för det fortsatta arbetet, inte minst uppföljningen av Riokonferensen.
            Men jag har svårt att tro, med den erfarenhet jag har av sådant
            arbete, att det samtidigt är något som lokala företrädare, miljöorganisationer
            och andra kan samlas och använda som forum för debatten. Det är
            mer av en nationell operatör som drar upp riktlinjer som ofta
            uppfattas som högt upp och långt borta.
          </note>
          <note>
            Anf. 73 Miljöminister ANNA LINDH (s)
          </note>
          <note>
            Herr talman! Med all respekt för Lennart Daléus erfarenhet, tror
            jag att Lennart Daléus blir litet konservativ ibland och vill
            bara följa de tidigare arbetsmönstren.
          </note>
          <note>
            Jag föreslår att Lennart Daléus avvaktar en tid, ser hur kommissionen
            fungerar och ser hur uppföljningen fungerar. Sedan kan vi komma
            tillbaka och diskutera vad vi eventuellt behöver göra ytterligare
            för det lokala Agenda 21-arbetet.
          </note>
          <note>
            Anf. 74 LENNART DALÉUS (c)
          </note>
          <note>
            Herr talman! Det vore mig fjärran att försöka framstå som konservativ
            i dessa frågor. Det får väl arbetet utvisa. Jag tar gärna miljöministerns
            ambitioner för gott. Jag ser naturligtvis att det finns tid att
            se vad som händer med kommissionen. I sådana fall får vi säkert
            anledning att återkomma. Jag skall gärna medverka till en diskussion
            i dessa talarstolar för att se om kommissionen har fyllt ungdomarnas,
            kommunernas och de andras krav på närhet till den nationella nivån.
          </note>
          <note>
            I avvaktan på det får jag önska miljöministern bättre hälsa framöver.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1994/95:250 om initiativrätt för regeringen
            i enskilda utlänningsärenden
          </note>
          <note>
            Anf. 75 Statsrådet LEIF BLOMBERG (s)
          </note>
          <note>
            Herr talman! Georg Andersson har frågat mig om när regeringen
            kan komma att lägga fram förslag om en lagändring som ger regeringen
            initiativrätt i enskilda utlänningsärenden.
          </note>
          <note>
            Det uppdrag den förra regeringen gav en särskild utredare rör
            regeringens ansvar för praxis i utlänningsärenden och prövningsförfarandet
            vid ansökan om uppehållstillstånd. De frågeställningar utredaren
            skall belysa är hur nuvarande styrmedel fungerar och överväga
            vilka styrmedel regeringen bör ha i utlänningsärenden samt undersöka
            i vilka avseenden rättssäkerheten vid prövningen av ansökningar
            om uppehållstillstånd kan ökas.
          </note>
          <note>
            Vilka styrmedel utredaren kommer att föreslå att regeringen skall
            ha kan jag i dag naturligtvis varken förutse eller uttala mig
            om.
          </note>
          <note>
            Den särskilde utredaren skall senast den 31 mars
          </note>
          <note>
            1995 avsluta sitt arbete och redovisa sina överväganden och förslag,
            som kommer att lämnas över till kommittén för översyn av invandrings-
            och flyktingpolitiken. Den utredningen skall i sin tur avsluta
            sitt arbete den 1 juli 1995 och kommer då att bl.a. lägga fram
            förslag om vilka styrmedel som regeringen skall ha till sitt förfogande
            i utlänningsärenden.
          </note>
          <note>
            Med den tidsplanering som vi nu arbetar efter kan regeringen
            lägga fram sitt förslag till riksdagen tidigast vid årsskiftet
            1995/96.
          </note>
          <note>
            Anf. 76 GEORG ANDERSSON (s)
          </note>
          <note>
            Herr talman! Jag ber att få tacka för svaret. När
          </note>
          <note>
            Utlänningsnämnden inrättades avhände sig den dåvarande regeringen
            möjlighet att på eget initiativ avgöra enskilda asylärenden. Bara
            i de fall Utlänningsnämnden eller Invandrarverket överlämnar ärenden
            till regeringen får regeringen själv ta ställning till en ansökan
            om asyl.
          </note>
          <note>
            Detta förhållande har begränsat regeringens möjligheter att utforma
            praxis. Utvecklingen har, enligt min mening, visat att det här
            skapar problem.
          </note>
          <note>
            Min fråga är föranledd av vad som inträffat i ett antal enskilda
            ärenden. Senast gällde det familjen
          </note>
          <note>
            Sincaris i Åsele. I det ärendet finns, såvitt jag kan se, åtminstone
            två intressanta förhållanden som har betydelse för vilken praxis
            som bör gälla.
          </note>
          <note>
            Dels gäller det vilka skäl som kan föranleda upphävande av redan
            utfärdat tillstånd. Dels rör det frågan om i vilken utsträckning
            regeringens beslut gäller att familjer med barn som kommit före
            den 1 januari
          </note>
          <note>
            1993 skall ha rätt till uppehållstillstånd.
          </note>
          <note>
            Men det förekommer många ärenden av liknande karaktär. Därför
            menar jag att det är nödvändigt att lagen ändras så att regeringen
            kan vara mer aktiv när det gäller att ange praxis.
          </note>
          <note>
            Statsrådet talar om styrmedel. Men av svaret framgår att det
            är tidigast om ett år som vi kan se fram emot en förändring av
            den ordning som nu gäller. Jag anser att invandrarministern bör
            överväga att ta initiativ för att skynda på denna process. Det
            vore bra för de enskilda asylsökanden, det vore bra för debatten
            och det vore bra också för regeringens agerande i frågan.
          </note>
          <note>
            Anf. 77 Statsrådet LEIF BLOMBERG (s)
          </note>
          <note>
            Herr talman! Förslag skall läggas fram av kommittén, och det
            kommer att ske vid halvårsskiftet. Därefter skall betänkandet
            ut på en remissrunda, och det tar sin tid. Därefter kommer ärendet
            tillbaks till regeringen. Då kan vi börja jobba med det i syfte
            att utveckla propositioner.
          </note>
          <note>
            Jag tror inte att det i dag finns förutsättningar att åstadkomma
            detta snabbare än utifrån dessa tidsrymder.
          </note>
          <note>
            Vad gäller det fall i Åsele som Georg Andersson påtalade är det
            fallet överlämnat till regeringen för dess ställningstagande.
            Utlänningsnämnden har anmält att ärendet är översänt till regeringen
            och regeringen har ärendet på sitt bord.
          </note>
          <note>
            Anf. 78 GEORG ANDERSSON (s)
          </note>
          <note>
            Herr talman! Det enskilda ärendet har som sagt överlämnats till
            regeringen. Det skedde efter det att jag ställt denna fråga.
          </note>
          <note>
            Men min fråga är av generell karaktär. Det skulle vara bra om
            regeringen kunde överväga att bryta ut frågan om praxisbildning
            från de övriga frågor som ligger i hela utredningsarbetet om asylmottagningen.
          </note>
          <note>
            Anf. 79 Statsrådet LEIF BLOMBERG (s)
          </note>
          <note>
            Herr talman! Regeringen anser att det är väsentligt att hålla
            samman helheten och kommer att göra en totalförändring i den mån
            sådana förslag kommer fram; regeringen vill göra alla eventuella
            förändringar på en gång. Därför kommer jag inte heller att vidta
            några åtgärder i syfte att tidigarelägga hanteringen av speciellt
            denna fråga.
          </note>
          <note>
            Anf. 80 GEORG ANDERSSON (s)
          </note>
          <note>
            Jag beklagar detta. Men jag ser fram emot ett snabbt arbete i
            kommittén och i övrigt.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1994/95:256 om asyl för homosexuella
          </note>
          <note>
            Anf. 81 Statsrådet LEIF BLOMBERG (s)
          </note>
          <note>
            Herr talman! Barbro Westerholm har frågat mig om vilka åtgärder
            regeringen avser vidta för att möjliggöra asyl för homosexuella.
          </note>
          <note>
            De asylsökande som på grund av sin homosexualitet riskerar förföljelse
            vid ett återvändande till hemlandet beviljas i dag uppehållstillstånd
            av humanitära skäl; de får alltså stanna.
          </note>
          <note>
            Dagens praxis grundar sig på uttalanden i proposition 1983/84:144,
            "Riktlinjer för invandrings- och flyktingpolitiken" i vilken föredragande
            statsråd anförde att denna grupp asylsökande bör få stanna på
            grund av humanitära skäl, om en samlad bedömning av utlänningens
            situation vid ett återsändande till hemlandet ger anledning till
            det. Samtidigt konstaterades att detta inte uteslöt möjligheten
            att homosexuella asylsökande skulle kunna beviljas asyl som de
            facto-flyktingar, men att det var en fråga för de rättstillämpande
            myndigheterna att avgöra.
          </note>
          <note>
            I direktiven till invandrings- och flyktingpolitiska kommittén
            finns denna frågeställning inte speciellt omnämnd. Jag utgår från
            att frågan aktualiseras i utredningens diskussioner om vilka som
            i framtiden skall anses ha skyddsbehov i Sverige - grunderna därför.
            Utredningen skall avsluta sitt arbete den 1 juli
          </note>
          <note>
            1995. I väntan på ställningstagande till invandringspolitiken
            i sin helhet är det regeringens ambition att inte göra fler ändringar
            i regelsystemet än vad som redan aviserats.
          </note>
          <note>
            Anf. 82 BARBRO WESTERHOLM (fp)
          </note>
          <note>
            Herr talman! Jag tackar statsrådet för svaret. Skälet till min
            fråga är att det, trots att Utlänningsnämnden skall bevilja av
            humanitära skäl, rapporteras att detta inte fungerar. Man stöder
            sig nämligen på det aktuella landets lagstiftning och ser inte
            att den lagstiftningen är en papperstiger och att diskrimineringen,
            förföljelsen, de facto fortsätter i det aktuella landet.
          </note>
          <note>
            Men jag hoppas att denna debatt, trots frånvaron av direktiv
            till utredningen, leder till att kommittén tar upp denna fråga
            och tydliggör hur vi skall bedöma situationen för homosexuella
            asylsökande.
          </note>
          <note>
            Det finns nämligen rader av länder där det råder totalförbud
            mot manlig homosexualitet, i exempelvis
          </note>
          <note>
            Armenien, Aserbajdsjan, Bosnien-Hercegovina, Cypern, Georgien,
            Makedonien, Moldavien, Vitryssland;
          </note>
          <note>
            jag kan rabbla upp en hel rad länder i såväl Europa,
          </note>
          <note>
            Asien och Afrika som i Sydamerika. I Nordamerikas förenta stater
            finns det också en fientlig inställning mot homosexuella.
          </note>
          <note>
            Och det gäller att arbeta mot denna diskriminering och att ändra
            attityder. Jag anser att Sverige aktivt bör arbeta mot den diskriminering
            och förföljelse som här sker, dels i bedömningen av asylansökningar
            och i den utformning av utlänningslagen som skall följa Genè-
          </note>
          <note>
            vekonventionens definition av flykting, dels i internationella
            organ.
          </note>
          <note>
            Anf. 83 Statsrådet LEIF BLOMBERG (s)
          </note>
          <note>
            Herr talman! Låt mig helt kort notera att i den proposition som
            den förra socialdemokratiska regeringen lade fram 1990/1991, och
            som vi i dagligt tal brukar kalla Maj-Lis lilla lila, finns ett
            resonemang kring de homosexuella och kring könsstympningar.
          </note>
          <note>
            Jag utgår från att den tillsatta kommittén ser över dessa frågor
            utifrån de utgångspunkter som finns där.
          </note>
          <note>
            Det är nämligen den propositionen som i huvudsak är underlag
            för våra direktiv till kommittén. Det vore underligt om dessa
            frågor då förbigås.
          </note>
          <note>
            Anf. 84 BARBRO WESTERHOLM (fp)
          </note>
          <note>
            Herr talman! Jag tar denna debatt som intäkt för att frågan kommer
            att följas upp både av utredningen och av regeringen när det blir
            dags att lägga fram proposition i ärendet.
          </note>
          <note>
            Överläggningen var härmed avslutad.
          </note>
          <note>
            18 § Svar på frågorna 1994/95:262 och 269 om asylsökande judar
            från f.d. Sovjetunionen
          </note>
          <note>
            Anf. 85 Statsrådet LEIF BLOMBERG (s)
          </note>
          <note>
            Herr talman! Dan Ericsson har frågat mig om jag är beredd att
            vidta åtgärder för att ge ökade möjligheter för judar från f.d.
            Sovjetunionen att få asyl och
          </note>
          <note>
            Marianne Andersson vilka åtgärder jag tänker vidta när det gäller
            behandlingen av asylsökande judar från f.d. Sovjetunionen. Jag
            besvarar frågorna tillsammans.
          </note>
          <note>
            Som minister får jag inte lägga mig i fristående myndigheters
            beslut. Statens invandrarverk och Utlänningsnämnden är självständiga
            myndigheter och fattar sina beslut självständigt. När Invandrarverket
            eller Utlänningsnämnden vill ha regeringens vägledning lämnar
            de över ett ärende till regeringen. Vad gäller judar från f.d.
            Sovjetunionen har man också gjort så. Senast i november 1993 fattade
            regeringen beslut som lägger fast praxis i dessa frågor.
          </note>
          <note>
            Jag utgår från att myndigheterna följer gällande praxis men också
            anpassar den till förändringar som kan inträffa. Myndigheterna
            prövar varje enskilt fall och gör en bedömning av den enskilda
            individens skyddsbehov och huruvida de motsvarar de krav som ställs
            i svensk utlänningslagstiftning. Bland judar från f.d. Sovjetunionen
            är det i jämförelse med andra grupper en hög andel som får stanna
            vilket tyder på att myndigheterna bedömer att många, dock inte
            alla, har skyddsbehov eller humanitära skäl för att få tillstånd
            att stanna i Sverige.
          </note>
          <note>
            Självfallet är det så att jag, även om det är myndigheterna som
            fattar beslut i de allra flesta fall, noga följer utvecklingen
            och situationen för judar som lever i f.d. Sovjetunionen. För
            att göra detta har jag bl.a.
          </note>
          <note>
            tagit initiativ till att några av mina medarbetare i regeringskansliet
            tillsammans med personer som är engagerade i frågeställningen
            skall resa till ett par länder i f.d. Sovjetunionen för att på
            plats studera frågorna. Denna resa förbereds nu, och jag har tänkt
            att gruppen bör få en bred sammansättning.
          </note>
          <note>
            Jag kommer också under våren att arrangera ett seminarium vilket
            jag hoppas skall ge en bred belysning av situationen för judar
            i f.d. Sovjetunionen.
          </note>
          <note>
            Anf. 86 MARIANNE ANDERSSON (c)
          </note>
          <note>
            Herr talman! Jag tackar för svaret. Det är klart att jag tycker
            att det är positivt att invandrarministern tar dessa frågor på
            så stort allvar att han skickar över en delegation för att studera
            dem. Egentligen tycker jag att invandrarministern skulle åka med
            själv. Jag hoppas också att man studerar dessa frågor och inte
            bara träffar officiella representanter, utan verkligen går på
            djupet och träffar folket, så att man får veta hur det är.
          </note>
          <note>
            Utlänningsnämnden gjorde en resa av detta slag. Man kom tillbaka
            och sade att det inte fanns några problem. Det är uppenbarligen
            felaktigt.
          </note>
          <note>
            Seminariet är också bra. Men jag förutsätter att inga nu fattade
            utvisningsbeslut verkställs och att inga fler beslut fattas, i
            avvaktan på resultatet av resan och seminariet. Om så sker faller
            ju syftet.
          </note>
          <note>
            Det finns många frågor man vill ställa och mycket man kan säga
            när det gäller judarnas situation i f.d.
          </note>
          <note>
            Sovjetunionen. I ett frågesvar här i höstas sade invandrarministern
            att det har skett förbättringar. Jag undrar varifrån det uttalandet
            kommer, vad det grundas på och vilka förbättringar som har skett.
            I november 1994, ungefär samtidigt med den aktuella frågedebatten,
            utfärdade Helsingforskommittén för mänskliga rättigheter en varning
            till alla ESK-stater, som det hette då, för den växande faran
            när det gäller extremt nationalistiska rörelser i Ryssland. De
            omfattar öppet deklarerad nazism och fascism osv. Man fortsatte
            med att uppmana ESK-staterna att uppmärksamma att situationen
            börjar bli mycket hotande och att sätta press på den ryska regeringen.
            Därför ställer jag denna fråga, i första hand till invandrarministern.
          </note>
          <note>
            Anf. 87 DAN ERICSSON (kds)
          </note>
          <note>
            Herr talman! Jag vill tacka statsrådet för svaret också denna
            gång. Vi hade en debatt här i kammaren den 15 november. Då hävdade
            statsrådet att man inte har ändrat praxis vad gäller just judiska
            flyktingar från f.d. Sovjet. Jag har i dag uppgifter om en annan
            verklighet. De uppgifterna säger att i Stockholmsområdet mottog
            under det sista kvartalet 1994 tio ryskjudiska familjer avvisningsbeslut,
            medan tre familjer fick stanna. Under de tidigare nio månaderna
            var det ett omvänt förhållande. Ca 45 asylsökande ryskjudiska
            familjer fick positivt besked, medan 16 familjer avvisades. Om
            dessa uppgifter stämmer, vilket jag inte har någon anledning att
            betvivla, finns det starka skäl att tro att en praxisförändring
            inträtt. Om det har skett i samband med regeringsskiftet eller
            inte skall jag låta vara osagt. Men formuleringarna i statsrådets
            svar förra gången var litet oroväckande. Då sade statsrådet att
            de trakasserier som tidigare förekommit från statens och samhällets
            sida har upphört, både i Ryssland och Ukraina, och att det är
            det viktiga. Men så är det ju inte, herr talman. Det är inte det
            som är det viktiga.
          </note>
          <note>
            Den tidigare regeringen ansåg att det som kallas folklig antisemitism
            - hur otäckt begreppet än är används det i dessa sammanhang -
            skulle vägas in vid bedömande av asylsökande flyktingar från f.d.
            Sovjetunionen. Det finns en skillnad i hållning från denna regerings
            sida och den tidigare regeringen. Det kan vara det som har gett
            de resultat jag tidigare redovisade, ett ökat antal avvisningar.
          </note>
          <note>
            Jag ser fram mot den resa som statsrådet talar om.
          </note>
          <note>
            Jag vill dock ställa ungefär samma fråga som Marianne Andersson.
            Är detta besked tillräckligt för att Utlänningsnämnden nu inte
            skall fatta några beslut om ytterligare avvisningar innan vi får
            denna undersökning till stånd?
          </note>
          <note>
            Anf. 88 Statsrådet LEIF BLOMBERG (s)
          </note>
          <note>
            Herr talman! Jag vill börja med att notera den bristande kunskap
            som uppenbarligen finns när det gäller hanteringen av dessa ärenden.
            Det var den borgerliga regeringen som under sin mandatperiod stängde
            dörren för regeringens möjligheter att styra praxis. När man inrättade
            Utlänningsnämnden gav man inte regeringen möjlighet att styra.
            Regeringen var hänvisad till att myndigheterna själva skulle överlämna
            ärenden till regeringen. Alltså sitter vi i dag utan styrmöjligheter.
            Det var, precis som jag svarade på Georg Anderssons fråga, ett
            av problemen.
          </note>
          <note>
            Det noterade också den borgerliga regeringen under slutet av
            mandatperioden och tillsatte en enmansutredning. Det är viktigt
            att komma ihåg.
          </note>
          <note>
            Det framförs insinuationer att den socialdemokratiska regeringen
            skulle ha en annan hållning när det gäller judarna. Det finns
            ingen sådan annorlunda hållning. Vi har inte på något sätt gett
            uttryck för någon uppfattning som skulle vara annorlunda eller
            hårdare mot de asylsökande judarna.
          </note>
          <note>
            Tillbaka till Marianne Anderssons funderingar.
          </note>
          <note>
            Marianne Andersson sade att Utlänningsnämnden efter sin resa
            sade att det inte fanns några problem.
          </note>
          <note>
            Det sade man inte. Det visas också av det faktum att ett ganska
            stort antal personer från f.d. Sovjetunionen har fått uppehållstillstånd
            i Sverige.
          </note>
          <note>
            Vad vi har sagt i våra rapporter är att det inte finns någon
            samhällelig antisemitism i dessa länder. Det står inte inskrivet
            i några författningar eller lagar.
          </note>
          <note>
            Men det innebär inte att man inte kan känna sig eller vara förföljd.
            Det är också de skäl som har åberopats av många som har haft grund
            för att få asyl. Därför har de också fått stanna.
          </note>
          <note>
            Jag vet inte om det är fler som har avvisats än tidigare. Jag
            har inte sett den statistiken. Om det är på det sättet kan det
            också bero på att de personer som har kommit nu har haft mindre
            tungt vägande skäl än de som kommit tidigare. Det behöver inte
            vara såsom det beskrevs här tidigare.
          </note>
          <note>
            Anf. 89 MARIANNE ANDERSSON (c)
          </note>
          <note>
            Herr talman! Det är riktigt att beslutet om Utlänningsnämnden
            fattades under den förra mandatperioden. Jag hoppas att det inte
            finns någon annorlunda hållning från den nya regeringen. Jag vill
            inte påstå det. I alla fall är det fler som har fått ta emot avvisningsbeslut
            under det senaste halvåret. Den statistiken stämmer säkert. Det
            kan bero på att det är andra fall.
          </note>
          <note>
            Det kan bero på att det är fler ensamstående osv.
          </note>
          <note>
            Det som är viktigt är att man tar på allvar de problem som finns
            i länderna i f.d. Sovjetunionen när det gäller antisemitism. Det
            var inte heller förut så att antisemitismen var formellt sanktionerad
            i Sovjetsamhället. Men man levde efter den. Myndigheterna osv.
            levde efter den. Det skedde med myndigheternas tysta medgivande.
            Det sitter samma människor i myndigheterna i dag. Antisemitismen
            finns kvar där.
          </note>
          <note>
            Den jude som anmäler trakasserier får inget gehör, ingen hjälp
            eller stöd någonstans. Skillnaden för den enskilda personen är
            inte särskilt stor - man är förföljd för att man är jude.
          </note>
          <note>
            Anf. 90 DAN ERICSSON (kds)
          </note>
          <note>
            Herr talman! Leif Blomberg säger nu att det finns bristande kunskaper.
            Jag kanske får returnera med att säga att det är litet uppseendeväckande
            när statsrådet säger att han inte känner till antalet avvisningsbeslut.
          </note>
          <note>
            Det är tre månader sedan jag ställde denna fråga förra gången
            och undrade hur det ligger till. Nu säger statsrådet att han inte
            känner till statistiken över antalet avvisningar och beviljade
            asyler. Det tycker jag att
          </note>
          <note>
            Leif Blomberg borde ta reda på rätt snart. Det kan ge en annan
            bild än den jag beskrev. Men om den bild jag beskrev är den riktiga,
            då har det hänt någonting.
          </note>
          <note>
            Det kan vara så som statsrådet i frågesvaret säger, att man inte
            uppfattar det så att det pågår trakasserier från samhällets sida.
            Det är det viktiga. Då har man en annan hållning än den tidigare
            regeringen. Det handlar också om den s.k. folkliga antisemitismen.
          </note>
          <note>
            Jag vill upprepa min fråga: Kan ministern, i avvaktan på resan
            och utredningen, ge någon som helst signal när det gäller avvisningsbeslut
            från Utlänningsnämndens sida?
          </note>
          <note>
            Anf. 91 Statsrådet LEIF BLOMBERG (s)
          </note>
          <note>
            Herr talman! Folklig antisemitism är just skälet till att de
            judar som söker uppehållstillstånd i Sverige får det. De får det
            på den grunden att de känner sig förföljda och är förföljda, utan
            att staten för den skull står för förföljelsen eller att det är
            inskrivet i någon form av lag, förordning eller författning.
          </note>
          <note>
            Vi har inte ändrat ett kommatecken i den tidigare praxisen. Den
            ligger som den ligger, och någon förändring därvidlag har inte
            gjorts. Vi har också klart uttalat att vi inte har någon som helst
            avsikt att förändra den praxis som den borgerliga regeringen har
            lagt fast senast i sitt beslut 1993. Jag har ingen sådan avsikt.
          </note>
          <note>
            Anf. 92 MARIANNE ANDERSSON (c)
          </note>
          <note>
            Herr talman! Jag skulle vilja ha ett besked om det blir några
            verkställigheter eller fler beslut innan resan och seminariet
            är avklarade.
          </note>
          <note>
            Jag ställde en fråga i mitt första inlägg om vad som var grunden
            för uttalandet, att det under senare tid skulle ha blivit bättre.
            Helsingforskommittén gör samtidigt ett mycket allvarligt och kraftfullt
            uttalande i motsatt riktning.
          </note>
          <note>
            Anf. 93 DAN ERICSSON (kds)
          </note>
          <note>
            Herr talman! Bristen på besked är frapperande, och det oroar
            mig starkt. Kan vi få ett svar på de frågor som ställts här, vore
            jag oerhört tacksam.
          </note>
          <note>
            Det finns tydligen olika uppfattningar. Ministern vet inte hur
            många avvisningar det handlar om. Jag har uppgifter som tyder
            på att avvisningarna har ökat högst dramatiskt sedan regeringsskiftet.
            Vad det beror på vet inte jag. Jag har inte insinuerat någonting,
            utan jag bara konstaterar vad statsrådet har sagt i tidigare debatter,
            vad praxisen var från den förra regeringens sida och hur situationen
            nu kan tänkas se ut. Det vore bra att få ett underlag för att
            se om det verkligen är så att antalet avvisningar ökat dramatiskt.
          </note>
          <note>
            Kan vi inte, ministern, få ett besked? Kom då inte och säg att
            ministern inte kan göra någonting därför att det här är myndigheternas
            sak! Också en invandrarminister har faktiskt möjlighet att agera
            och uttala sig i olika frågor.
          </note>
          <note>
            Anf. 94 Statsrådet LEIF BLOMBERG (s)
          </note>
          <note>
            Herr talman! Det är mycket enkelt för både Marianne Andersson
            och Dan Ericsson att i talarstolen ställa nya frågor och be om
            preciseringar av statistiken och annat. Men ni ställer nu nya
            frågor. Jag har inte statistiken i näven så att jag exakt kan
            ange antal hit eller dit, kors eller tvärs. Ni har inte frågat
            om detta i de skriftliga frågorna. Reglerna för denna frågestund
            är sådana att ni på förhand skall ange vad ni vill fråga om. Det
            har jag svarat på.
          </note>
          <note>
            Andelen judar från f.d. Sovjetunionen som får sin asylansökan
            beviljad i Sverige ligger runt 60 %. I
          </note>
          <note>
            många fall kan skälen variera. Det är samma sak med alla andra
            folkgrupper. Ibland kommer det människor med mycket tunga och
            starka skäl som får stanna.
          </note>
          <note>
            Andra gånger kommer det människor med tunnare skäl och magrare
            argument. De får avvisningsbeslut.
          </note>
          <note>
            Så är det i dessa sammanhang.
          </note>
          <note>
            Sedan ställer ni frågan, och avkräver ministern ett svar på,
            om Utlänningsnämnden kommer att inställa avvisningarna. Det är
            en anmärkningsvärd fråga ställd av två riksdagsmän. Ni borde veta
            att jag icke kan påverka Utlänningsnämndens beslut.
          </note>
          <note>
            Anf. 95 MARIANNE ANDERSSON (c)
          </note>
          <note>
            Herr talman! I min skriftliga fråga till statsrådet framkommer
            det mycket tydligt att jag tyckte att nuvarande ordning inte är
            tillfredsställande, att det är alldeles för många utvisningar
            och att skälen därtill inte är tillräckligt starka. Jag frågade
            vilka åtgärder statsrådet vill vidta. Men vi har inte hört någonting
            om statsrådets åsikt, om statsrådet har en uppfattning om situationen
            för judarna i f.d. Sovjetunionen.
          </note>
          <note>
            Inte heller har jag fått svar på frågan om en positiv utveckling.
            Säger statsrådet i talarstolen att det har varit en positiv utveckling
            är det ganska intressant för oss att få veta vari den består och
            vad statsrådet grundar det uttalandet på, när jag samtidigt har
            uttalandet från Helsingforskommittén.
          </note>
          <note>
            Anf. 96 DAN ERICSSON (kds)
          </note>
          <note>
            Herr talman! Jag har inte begärt att statsrådet skall ha statistiken.
            När Leif Blomberg tyckte att det fanns bristande kunskap tillät
            jag mig faktiskt ställa frågan.
          </note>
          <note>
            Det var för tre månader sedan vi senast hade en debatt i detta
            ämne. Frågan är inte ny. Ändå kommer statsrådet hit utan att ha
            fakta på bordet. Det var det som gjorde att jag ville följa upp
            frågan.
          </note>
          <note>
            Är det ändå inte så, Leif Blomberg, att ett statsråd har möjlighet
            att avge en uppfattning i frågan?
          </note>
          <note>
            Min ursprungliga fråga har inte heller besvarats.
          </note>
          <note>
            Jag frågade om statsrådet är beredd att vidta några åtgärder
            för att ge ökade möjligheter för judar från f.d. Sovjetunionen
            att få asyl. Åtgärden är den att man skall skicka människor för
            att titta på läget. Men det är inte svar på själva frågan om ökade
            möjligheter på de bedömningsgrunder som den förra regeringen hade.
          </note>
          <note>
            Anf. 97 Statsrådet LEIF BLOMBERG (s)
          </note>
          <note>
            Herr talman! Vad jag sagt tidigare upprepar jag nu: Den socialdemokratiska
            regeringen har ingen önskan att ändra praxis när det gäller våra
            judar. Det har jag sagt många gånger förut. Det skrev jag också
            i ett pressmeddelande där vi talade om att vi ämnade göra att
            en delegationsresa med departementsfolk med bred förankring och,
            på det sätt som Marianne Andersson talade om, prata med människor
            för att få en bred uppfattning. De behöver inte vara några företrädare
            för officiella myndigheter.
          </note>
          <note>
            Jag tycker att det är viktigt att påpeka att det är en allvarlig
            och seriös verksamhet som vi vill inleda, nämligen att försöka
            åstadkomma ett bättre underlag, i den mån det brister i det gamla,
            för framtida bedömningar. Efter delegationsresan kan vi ha en
            djuplodande debatt och dialog i seminarieform, där vi gemensamt
            kan försöka utröna huruvida antisemitismen breder ut sig och hur
            situationen är i det forna
          </note>
          <note>
            Sovjetunionen. Det tycker jag är ett väldigt viktigt besked.
            Något annat besked kan jag inte lämna här i dag.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1994/95:263 om avvisning av asylsökande
          </note>
          <note>
            Anf. 98 Statsrådet LEIF BLOMBERG (s)
          </note>
          <note>
            Herr talman! Ulla Hoffmann har frågat mig om regeringen avser
            att vidta några åtgärder för att se till att avvisningar av asylsökande
            inte sker till länder som inte anses säkra av FN:s flyktingkommissariat
            och Amnesty International.
          </note>
          <note>
            Det är min uppfattning att både Invandrarverket och Utlänningsnämnden
            väger in de synpunkter som
          </note>
          <note>
            UNHCR och/eller Amnesty International har i de avvisningsbeslut
            man fattar. Det gäller även bedömningar om ett land kan anses
            säkert för den enskilde.
          </note>
          <note>
            Det finns därför inte något skäl för regeringen att vidta några
            åtgärder i den här frågan.
          </note>
          <note>
            Då Ulla Hoffmann, som framställt frågan, anmält att hon var förhindrad
            att närvara vid sammanträdet, medgav förste vice talmannen att
            Eva Zetterberg i stället fick delta i överläggningen.
          </note>
          <note>
            Anf. 99 EVA ZETTERBERG (v)
          </note>
          <note>
            Herr talman! Jag tackar för möjligheten att ta emot svaret i
            Ulla Hoffmanns ställe, och jag vill också tacka för svaret till
            Ulla Hoffmann.
          </note>
          <note>
            Jag vill börja med att uttrycka samma förhoppning som finns i
            Leif Blombergs svar, nämligen att Invandrarverket och Utlänningsnämnden
            i sina bedömningar i avvisningsärenden väger in synpunkter från
            både
          </note>
          <note>
            UNHCR och Amnesty International. Sedan tror jag att vi skiljer
            oss åt i uppfattningen huruvida de gör detta.
          </note>
          <note>
            I de fall av olika slag som har kommit till vår kännedom är det
            helt uppenbart att man inte har tagit de alarmerande rapporter
            som kommit från UNHCR och
          </note>
          <note>
            Amnesty International på allvar.
          </note>
          <note>
            Ulla Hoffmann har åberopat ett enskilt ärende om en kvinna som
            kommer från Irak och nu skall utvisas till Syrien. Man har bl.a.
            hävdat att det är första asylland. Men det gäller en person som
            har en mycket liten anknytning till Syrien. Syrien är över huvud
            taget inte ett säkert första asylland.
          </note>
          <note>
            Jag vill hänvisa till utlänningslagen från 1989, som en socialdemokratisk
            regering lade fram förslag om. Där nämns just detta att det land
            man utvisar en person till skall vara säkert, bl.a. lagligt sett.
            Syrien har inte undertecknat 1951 års flyktingkonvention och uppvisar
            inte heller i praxis den här säkerheten.
          </note>
          <note>
            Jag vill föregripa ett svar från Leif Blomberg att han inte kommenterar
            enskilda fall, genom att fråga om regeringen har möjlighet att
            till Invandrar- och flyktingkommittén, som arbetar med de här
            frågorna, ge uppdraget att undersöka hur lagen tillämpas och i
            vilken utsträckning Utlänningsnämnden och Invandrarverket tar
            in faktiska rapporter om läget i världen när man gör bedömningarna.
          </note>
          <note>
            Anf. 100 Statsrådet LEIF BLOMBERG (s)
          </note>
          <note>
            Herr talman! Vi känner inte till det fall som Ulla
          </note>
          <note>
            Hoffmann har tagit upp - det går inte att identifiera -
          </note>
          <note>
            och vi vet alltså inte på vilken grund Ulla Hoffmann har formulerat
            sin fråga. De uppgifter vi har fått fram är att avvisning av en
            asylsökande irakisk medborgare till Syrien sker när han tidigare
            har vistats där länge.
          </note>
          <note>
            Det är aldrig fråga om så kort tid som anges i frågan.
          </note>
          <note>
            Vi har också fått fram att varken UNHCR eller
          </note>
          <note>
            Amnesty har ingripit i något ärende och motsatt sig avvisning
            till Syrien. UNHCR har uppmanat svenska myndigheter att alltid
            i förväg ta reda på om en person kommer att släppas in i Syrien.
            Detta är något som har skett och alltid sker, även utan UNHCR:s
            påpekande, innan en verkställighet påbörjas, exempelvis via bistånd
            av svenska ambassaden i Damaskus.
          </note>
          <note>
            Det är mycket viktigt att vi har dessa fakta på bordet. Det är
            de svenska myndigheternas tillämpning.
          </note>
          <note>
            Mot den bakgrunden finner jag inget skäl att svara ja på den
            fråga som Eva Zetterberg ställde.
          </note>
          <note>
            Anf. 101 EVA ZETTERBERG (v)
          </note>
          <note>
            Herr talman! Jag skall börja med frågan om att
          </note>
          <note>
            Invandrar- och flyktingkommittén borde få detta uppdrag, därför
            att frågan har en generell betydelse. Bl.a.
          </note>
          <note>
            UNHCR har påpekat detta, vilket framgår av protokoll från Flyktingpolitiska
            rådet. UNHCR:s chef Lennart Kotsalainen har just påpekat att den
            nuvarande tillämpningen av begreppet säkert första asylland och
            inre flyktalternativ kan komma att undergräva asylrätten. Detta
            har framförts som ett mycket starkt önskemål.
          </note>
          <note>
            Jag vill hävda att det finns klara och entydiga fall, nämligen
            bl.a. just det fall som Ulla Hoffmann har åberopat. Det gäller
            en irakisk medborgare som har vistats i Syrien två veckor 1990
            och en mycket kort period på 80-talet, utan att ha någon som helst
            anknytning till landet i fråga. Detta har i det enskilda fallet
            påpekats av UNHCR och av Amnesty International, som just har krävt
            garantier när denna person skall avvisas till Syrien, så att hon
            kan vara säker för sin framtid där.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1994/95:274 om flyktingbarn och FN:s barnkonvention
          </note>
          <note>
            Anf. 102 Statsrådet LEIF BLOMBERG (s)
          </note>
          <note>
            Herr talman! Barbro Westerholm har frågat mig vad regeringen
            avser att göra för att Sverige skall leva upp till FN:s barnkonvention
            vad avser flyktingbarn.
          </note>
          <note>
            Jag håller med Barbro Westerholm om att det är mycket viktigt
            att barns och ungdomars behov och rättigheter sätts i centrum.
            Detta gäller alla barn, även flyktingbarn.
          </note>
          <note>
            En av de första åtgärderna som jag vidtog, efter det att jag
            fått ansvar för flykting- och invandringsfrågor, var därför att
            inom ramen för den parlamentariska kommittén, som ser över hela
            invandrings- och flyktingpolitiken, begära en översyn av hur myndigheterna
            tillämpar svensk lag och beaktar det åtagande som Sverige gjort
            i och med anslutningen till FN:s konvention om barnens rättigheter.
            Uppdraget skall genomföras med förtur och redovisas till regeringen
            redan i och med mars månads utgång. Därefter får vi ta ställning
            till eventuella åtgärder.
          </note>
          <note>
            Anf. 103 BARBRO WESTERHOLM (fp)
          </note>
          <note>
            Herr talman! Jag får tacka statsrådet för svaret.
          </note>
          <note>
            Frågan är viktig, och den är föranledd av debatt om flera fall
            som har inträffat, både nu och tidigare.
          </note>
          <note>
            Socialstyrelsen och Invandrarverket hade en utfrågning om barn
            till asylsökande, och den redovisades
          </note>
          <note>
            1994 i en rapport. Av rapporten framgår att beslut om utvisning
            ofta fattas utan att någon bedömning har gjorts av barnens behov,
            och att avvisningsbeslutet kan medföra att familjer med barn ofta
            gömmer sig.
          </note>
          <note>
            Utfrågningen visade också att barn som hålls gömda bevisligen
            far illa. De har levt i skuggan av sina föräldrars politiska aktivitet
            innan de flydde till
          </note>
          <note>
            Sverige. Barnen har redan på grund av detta förlorat en del av
            sin barndom. Många av dem bär sedan på svåra minnen, vilket leder
            till att de får mardrömmar eller s.k. flash-backs dagtid, depressioner,
            apati och psykotiska tillstånd. Man har iakttagit depression även
            hos spädbarn.
          </note>
          <note>
            Jag lyssnade för några veckor sedan till en debatt mellan ansvarig
            myndighet och barnläkare, och det var uppenbart att det fanns
            en brist på förståelse för barns speciella behov och tidsbegrepp.
            Genom att man inte tar hand om barn till asylsökande på ett ur
            barnens perspektiv tillfredsställande sätt, anser jag att man
            bryter mot flera av barnkonventionens paragrafer. Barnombudsmannen
            har också påpekat att barnkonventionens intentioner måste tas
            in i utlänningslagen.
          </note>
          <note>
            Jag emotser redovisningen av utredningen i slutet av mars och
            hoppas att beslut också kommer att fattas med förtur här i Sveriges
            riksdag. Barn har ett annat tidsperspektiv än vuxna.
          </note>
          <note>
            Anf. 104 Statsrådet LEIF BLOMBERG (s)
          </note>
          <note>
            Herr talman! Vi har samma uppfattning när det gäller omsorgen
            om barnen - det är viktigt att vi håller fanan högt. Därför har
            den här frågan förtur i kommittén, för att vi snabbt skall få
            fram uppgifterna.
          </note>
          <note>
            Därefter ämnar vi, om det finns skäl till detta, vidta de åtgärder
            som krävs av oss.
          </note>
          <note>
            Samtidigt måste vi erinra om att barnkonventionen inte är svensk
            lag. Vad riksdagen har gjort är att ställa upp lagen och fundera
            om barnkonventionens anda och mening står i överensstämmelse med
            den svenska lagstiftningen. Man har sedan gjort korrigeringar
            och sagt att vi nu har en lag som i sin tillämpning också tar
            hänsyn till vad vi själva har skrivit under i FN:s barnkonvention.
            Våra myndigheter har sedan att tilllämpa den.
          </note>
          <note>
            Det är mycket viktigt att göra distinktionen att det är på det
            sättet det har gått till. Jag vet också att enskilda riksdagsledamöter
            och även partier har motionerat om att vi skall gå mycket längre
            i vår lagstiftning för att på ett ännu bättre sätt uppfylla andan
            och meningen i barnkonventionen. Men det är en annan fråga.
          </note>
          <note>
            Anf. 105 BARBRO WESTERHOLM (fp)
          </note>
          <note>
            Herr talman! Herr statsråd! Sverige har ratificerat barnkonventionen,
            men vi har också drivit fram utformningen av den - Sverige har
            varit en spjutspets.
          </note>
          <note>
            Därför är det mycket viktigt att vi i vår lagstiftning åtminstone
            lever upp till konventionens intentioner.
          </note>
          <note>
            Det gör vi inte när det gäller bl.a. asylbarnen.
          </note>
          <note>
            Därför tycker jag att det är bra att det här ärendet behandlas
            med förtur. Jag kommer att följa handläggningen noga, och jag
            hoppas att regeringen snart återkommer med förslag om de förändringar
            som behöver göras i svensk lagstiftning för att vi skall leva
            upp till konventionen.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1994/95:272 om flyttning av statlig verksamhet
            m.m. från Östersund
          </note>
          <note>
            Anf. 106 Statsrådet JAN NYGREN (s)
          </note>
          <note>
            Herr talman! Rune Berglund har frågat mig om regeringen avser
            att utreda de regionalpolitiska konsekvenserna av de rationaliseringsåtgärder
            som nu genomförs i statliga verk och bolag.
          </note>
          <note>
            I årets budgetproposition föreslår regeringen utgiftsminskningar
            på 21,7 miljarder kronor, varav 8
          </note>
          <note>
            miljarder hänför sig till besparingar i de statliga myndigheternas
            anslag. (2,4 miljarder kronor för hela budgetåret 1995/96 och
            totalt 5,6 miljarder kronor år
          </note>
          <note>
            1998). Det statsfinansiella läget kräver fortsatta besparingar
            och strukturförändringar inom hela den statliga förvaltningen.
          </note>
          <note>
            Riksdagen har den 1 juni 1994 godkänt nya riktlinjer för förvaltningsmyndigheternas
            ledningsformer.
          </note>
          <note>
            Riksdagsbeslutet innebär bl.a. att alla myndigheterna i fortsättningen
            i regel själva får bestämma sin inre organisation. Det är således
            de enskilda myndigheterna som själva bestämmer på vilket sätt
            verksamheten kan effektiviseras så att besparingsmålen kan uppnås.
          </note>
          <note>
            Myndigheternas instruktioner ändras nu successivt i denna del.
          </note>
          <note>
            I frågan berörs de effekter som kan uppstå om
          </note>
          <note>
            Tullverket och kriminalvården upphör med sina verksamheter i
            Östersund. När det gäller Tullverket är det i huvudsak verket
            självt som tar ställning till hur verksamheten skall organiseras
            och rationaliseras på grundval av de krav som riksdagen och regeringen
            beslutar om. När det gäller kriminalvården är det regeringen som,
            efter förslag från Kriminalvårdsstyrelsen, beslutar om inrättande
            respektive nedläggning av anstalter och häkten
          </note>
          <note>
            Enligt verksförordningen skall myndigheterna se till att verksamheten
            bedrivs författningsenligt och effektivt och anpassas till de
            krav som ställs på dem. I
          </note>
          <note>
            denna samlade bedömning skall bl.a. beaktas de krav som ställs
            av hänsyn till regionalpolitiken.
          </note>
          <note>
            Regeringen kommer att vidta åtgärder för att förbättra uppföljningen
            av organisations- och strukturförändringar inom statsförvaltningen.
            Effekterna av organisations- och strukturförändringarna skall
            kunna bedömas avseende de ekonomiska, verksamhetsmässiga och personalmässiga
            konsekvenserna. Uppföljningarna skall vara återkommande och kommer
            att redovisas för riksdagen.
          </note>
          <note>
            Regeringen följer också noga den regionala utvecklingen och avser
            att återkomma till riksdagen i dessa frågor.
          </note>
          <note>
            Anf. 107 RUNE BERGLUND (s)
          </note>
          <note>
            Herr talman! Jag vill tacka statsrådet för svaret.
          </note>
          <note>
            Det som händer föranleds naturligtvis av det finansiella läget.
            Vi kan i statsrådets svar se att det handlar om stora rationaliseringar
            och besparingar.
          </note>
          <note>
            En del i detta gäller besparingar. En normal och naturlig kostnadseffektivisering
            måste alla acceptera.
          </note>
          <note>
            Det var kanske inte så mycket det det handlade om när Evert Ljusberg
            förra veckan kom hit med säckarna med alla protester från Jämtland.
            Det finns även där en förståelse och ett krismedvetande när det
            gäller rationaliseringsåtgärder som är föranledda av ny teknik
            och nya arbetsmetoder.
          </note>
          <note>
            Det jämtarna är litet oroliga för är att det sedan vi fick den
            här sektorsstyrningen tycks som om många statliga bolag och verk
            fattar samma beslut, nämligen att flytta därifrån. Den oro man
            kan känna är att detta kan ge signaler till andra aktörer som
            är beroende av statlig service och att detta också kan få konsekvenser
            för regionalpolitiken i framtiden.
          </note>
          <note>
            Jag tror att det här är en allvarlig fråga. Även om myndigheter
            enligt verksförordningen skall se till att beakta de krav som
            ställs med hänsyn till regionalpolitiken, tycker jag att informationen
            i det här fallet inte har fungerat bra.
          </note>
          <note>
            Anf. 108 Statsrådet JAN NYGREN (s)
          </note>
          <note>
            Herr talman! Det är naturligtvis inte bara jämtarna som är oroliga.
            Det finns oro även i andra delar av landet, och det är fullt förståeligt.
            Däremot tror jag att det är viktigt att man ser huvudingrediensen
            i regeringens ekonomiska politik, nämligen de åtgärder som tar
            sikte på att bringa ner statsskulden och på det viset långsiktigt
            klara sysselsättningsproblemen. Man får inte låta enskildheter,
            som kan vara nog så knepiga, skymma detta faktum, som är lika
            viktigt för Jämtland som för andra delar av landet.
          </note>
          <note>
            Icke förty kan det här naturligtvis, inte minst kortsiktigt,
            få effekter som kan vara bekymmersamma. Jag sade i mitt svar:
            "Regeringen följer noga den regionala utvecklingen och avser att
            återkomma till riksdagen i dessa frågor." Det betyder mer i klartext
            att jag vet att arbetsmarknadsministern kommer att titta på regionalpolitiken
            från de här utgångspunkterna, och då inte naturligtvis bara effekterna
            av eventuella neddragningar i statliga verk, utan han kommer att
            se på helheten. Detta blir ändå en del, en pusselbit, i det som
            då skall värderas. Det betyder också att arbetsmarknadsministern
            avser återkomma, sannolikt redan i vår, med någon typ av bedömning
            av läget.
          </note>
          <note>
            Någon regelrätt utredning kan jag därför inte utlova men väl
            att vi, under Arbetsmarknadsdepartementets ledning, kommer att
            följa utvecklingen, och då finns ju möjligheter att återkomma,
            om vi upptäcker något som är mer alarmerande än det vi har förväntat
            oss.
          </note>
          <note>
            Anf. 109 RUNE BERGLUND (s)
          </note>
          <note>
            Herr talman! En stor del av problematiken kan bestå i informationsklyftor.
            Det som litet grand har förvånat folk från kommuner och landsting
            i Jämtland, särskilt i Östersund, är att man har sagt att man
            behöver spara pengar och rationalisera och att man då fattar ett
            beslut om att flytta men att man inte har fört några diskussioner
            med landsting, kommuner och andra intressenter om på vilket sätt
            verksamheten skulle kunna göras bättre och billigare där den finns.
          </note>
          <note>
            Det borde man enligt min mening ha gjort. Framför allt bör man
            informera de kommunala företrädarna i sådana här ärenden.
          </note>
          <note>
            I övrigt har jag inget att tillägga. Tack för svaret!
          </note>
          <note>
            Överläggningen var härmed avslutad.
          </note>
          <note>
            22 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1994/95:146 till jordbruksutskottet
          </note>
          <note>
            23 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1994/95:118 Lagstiftning med
            anledning av Sveriges anslutning till Europeiska atomenergigemenskapen
          </note>
          <note>
            1994/95:N10 av Per Westerberg m fl. (m)
          </note>
          <note>
            1994/95:N11 av Lennart Daléus (c)
          </note>
          <note>
            1994/95:N12 av Eva Goës (mp)
          </note>
          <note>
            med anledning av prop. 1994/95:128 Ändring i telelagen (1993:597),
            m.m.
          </note>
          <note>
            1994/95:T25 av Wiggo Komstedt m. fl. (m)
          </note>
          <note>
            med anledning av prop. 1994/95:135 Ändrade ersättningsregler
            i lagen (1983:292) om införande av vattenlagen (1983:291)
          </note>
          <note>
            1994/95:Bo7 av Knut Billing m. fl. (m)
          </note>
          <note>
            med anledning av prop. 1994/95:136 Överklagande av beslut enligt
            arbetsmiljölagen
          </note>
          <note>
            1994/95:A23 av Ingrid Burman och Hans Andersson
          </note>
          <note>
            (v)
          </note>
          <note>
            med anledning av skr. 1994/95:116 Konvention om kärnsäkerhet
          </note>
          <note>
            1994/95:N9 av Eva Goës (mp)
          </note>
          <note>
            med anledning av skr. 1994/95:127 Ungdomsfrågor
          </note>
          <note>
            1994/95:Kr1 av Juan Fonseca (s)
          </note>
          <note>
            1994/95:Kr2 av Ola Ström m. fl. (fp)
          </note>
          <note>
            1994/95:Kr3 av av Ewa Larsson (mp)
          </note>
          <note>
            1994/95:Kr4 av Inger Davidson och Fanny Rizell
          </note>
          <note>
            (kds)
          </note>
          <note>
            24 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 februari
          </note>
          <note>
            1994/95:57 av Juan Fonseca (s) till statsrådet Pierre
          </note>
          <note>
            Schori om lokaliseringen av biståndsmyndigheten
          </note>
          <note>
            1994/95:58 av Eva Zetterberg (v) till utrikesministern om Tjetjenien
          </note>
          <note>
            Interpellationerna publiceras i bilaga som fogas till riksdagens
            snabbprotokoll tisdagen den 21 februari.
          </note>
          <note>
            25 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 13 februari
          </note>
          <note>
            1994/95:286 av Johan Lönnroth (v) till statsministern om Näringslivsrådet
          </note>
          <note>
            Frågan publiceras i bilaga som fogas till riksdagens snabbprotokoll
            tisdagen den 21 februari.
          </note>
          <note>
            26 § Kammaren åtskildes kl. 16.16.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
