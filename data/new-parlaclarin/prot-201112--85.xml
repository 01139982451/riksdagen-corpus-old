<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--85</head>
          <docDate when="2011-03-20">2011-03-20</docDate>
        </div>
      </front>
      <body>
        <div>
          <note xml:id="i-13d7257e4c545419-0">
            ﻿
          </note>
          <note xml:id="i-8ed74b635e0c1ed1-0">
            Riksdagens protokoll
          </note>
          <note xml:id="i-7037786aa3cdc1dc-0">
            2011/12:85
          </note>
          <note xml:id="i-d304b52c88b64ba6-0" type="date">
            Tisdagen den 20 mars
          </note>
          <note xml:id="i-03fc1d0b25401c12-0">
            Kl. 13:00 - 20:13
          </note>
          <note xml:id="i-7bd6725fb4699536-0">
            1 § Justering av protokoll
          </note>
          <note xml:id="i-f112ffa8da9687bc-0">
            Justerades protokollet för den 14 mars.
          </note>
          <note xml:id="i-e7b12db00ff9c919-0">
            2 § Avsägelser
          </note>
          <note xml:id="i-643166b896118398-0">
            Tredje vice talmannen meddelade
          </note>
          <note xml:id="i-fe80f830fe3c63b7-0">
            att Jessica Rosencrantz (M) avsagt sig uppdraget som suppleant
            i finansutskottet från och med den 21 mars,
          </note>
          <note xml:id="i-43695973b86070e5-0">
            att Cecilia Magnusson (M) avsagt sig uppdraget som suppleant
            i trafikutskottet från och med den 21 mars,
          </note>
          <note xml:id="i-0cf4fe7ec2edabaf-0">
            att Christina Höj Larsen (V) avsagt sig uppdraget som suppleant
            i miljö- och jordbruksutskottet från och med den 21 mars samt
          </note>
          <note xml:id="i-822de229584f8a1e-0">
            att Lars Ohly (V) avsagt sig uppdraget som suppleant i Nordiska
            rådets svenska delegation.
          </note>
          <note xml:id="i-b8c5caf864b15ad4-0">
            Kammaren biföll dessa avsägelser.
          </note>
          <note xml:id="i-4bd522493a379d36-0">
            3 § Anmälan om kompletteringsval till utskott och Nordiska rådets
            svenska delegation
          </note>
          <note xml:id="i-643166b896118398-1">
            Tredje vice talmannen meddelade
          </note>
          <note xml:id="i-30449fdc6a52d90e-0">
            att Moderata samlingspartiets riksdagsgrupp på grund av uppkomna
            vakanser anmält Edip Noyan som suppleant i finansutskottet från
            och med den 21 mars och Gunnar Hedberg som suppleant i trafikutskottet
            från och med den 21 mars,
          </note>
          <note xml:id="i-39f35488367ff6d0-0">
            att Vänsterpartiets riksdagsgrupp på grund av uppkommen vakans
            anmält Jonas Sjöstedt som suppleant i Nordiska rådets svenska
            delegation samt
          </note>
          <note xml:id="i-62be5f2688dc7cf6-0">
            att Folkpartiet liberalernas riksdagsgrupp på grund av uppkomna
            vakanser anmält Mathias Sundin som suppleant i konstitutionsutskottet,
            utrikesutskottet och utbildningsutskottet under Karin Granbom
            Ellisons ledighet.
          </note>
          <note xml:id="i-9cfa6e1b0eb79bef-0">
            Tredje vice talmannen förklarade valda från och med den 21 mars
            till
          </note>
          <note xml:id="i-a1941beb1c4e6c0a-0">
            suppleant i finansutskottet
          </note>
          <note xml:id="i-e82a5aad98b42750-0">
            suppleant i trafikutskottet
          </note>
          <note xml:id="i-238f61260fe59ab2-0">
            Tredje vice talmannen förklarade vald till
          </note>
          <note xml:id="i-5c0453ec289ceb46-0">
            suppleant i Nordiska rådets svenska delegation
          </note>
          <note xml:id="i-9eed95590b7c70ec-0">
            Tredje vice talmannen förklarade vald under tiden den 1 maj31
            december till
          </note>
          <note xml:id="i-78394b64832fdc44-0">
            suppleant i konstitutionsutskottet
          </note>
          <note xml:id="i-4eb308b337e1294d-0">
            suppleant i utrikesutskottet
          </note>
          <note xml:id="i-382ff68a9a3ed527-0">
            suppleant i utbildningsutskottet
          </note>
          <note xml:id="i-76c718ca0b846983-0">
            4 § Anmälan om vice ordförande i finansutskottet
          </note>
          <note xml:id="i-df3b77e6acd30909-0">
            Tredje vice talmannen anmälde att Fredrik Olovsson (S) valts
            till vice ordförande i finansutskottet från och med den 1 mars.
          </note>
          <note xml:id="i-85f7121ce6d7cb16-0">
            5 § Anmälan om fördröjda svar på interpellationer
          </note>
          <note xml:id="i-818397df3582ebe1-0">
            Till riksdagen hade inkommit följande skrivelser:
          </note>
          <note xml:id="i-f56dc6eaeece010d-0">
            Interpellation 2011/12:273
          </note>
          <note xml:id="i-a240ec13825233b8-0">
            Interpellation 2011/12:273 Rätt räckestyp på svenska vägar
          </note>
          <note xml:id="i-9711b5b5be3a3d63-0">
            Interpellationen kommer att besvaras tisdagen den 10 april 2012.
          </note>
          <note xml:id="i-3c8ab8c695849d37-0">
            Skälet till dröjsmålet är ont om tider i kammaren och tidigare
            inbokade arrangemang och resor.
          </note>
          <note xml:id="i-1e3aa83ad5c645e4-0">
            Fredrik Ahlén
          </note>
          <note xml:id="i-44463f4b97c992ff-0">
            Interpellation 2011/12:279
          </note>
          <note xml:id="i-222bf0a3364e9843-0">
            Interpellation 2011/12:279 Egenintresse i regeringens välfärdsutvecklingsråd
          </note>
          <note xml:id="i-8704f03cb12bb903-0">
            Interpellationen kommer att besvaras tisdagen den 27 mars 2012.
          </note>
          <note xml:id="i-bbecdabbe46cfa71-0">
            Skälet till dröjsmålet är tidigare inbokade arrangemang och resor.
          </note>
          <note xml:id="i-1e3aa83ad5c645e4-1">
            Fredrik Ahlén
          </note>
          <note xml:id="i-c0c357adc81455eb-0">
            6 § Hänvisning av ärenden till utskott
          </note>
          <note xml:id="i-16e7bc35130b16ad-0">
            Föredrogs och hänvisades
          </note>
          <note xml:id="i-7b476a8e987b9814-0">
            den 11 maj.
          </note>
          <note xml:id="i-2f9ab7b6bbc267dc-0">
            7 § Förnyad bordläggning
          </note>
          <note xml:id="i-fdd5ef02cbb42bb4-0">
            Föredrogs och bordlades åter
          </note>
          <note xml:id="i-baee750c67ac5c83-0">
            8 § Svar på interpellation 2011/12:262 om minskade skatteintäkter
            genom F-skattsedelssystemet
          </note>
          <note type="speaker" xml:id="i-dfa0a7d9029b725f-0">
            Anf. 1 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-0">
            <seg xml:id="i-b956d8f38d95bae1-0">
              Fru talman! Eva-Lena Jansson har frågat mig om jag avser att
              vidta några åtgärder för att förändra systemet med F-skattsedlar.
            </seg>
            <seg xml:id="i-19e8eab7df0928f3-0">
              Frågan är ställd mot bakgrund av att det enligt interpellanten
              verkar utländska bemanningsföretag i Sverige som inte betalar
              socialavgifter vare sig i Sverige eller i sina hemländer.
            </seg>
            <seg xml:id="i-fae70f11676c3342-0">
              Det är ett problem om företag svenska såväl som utländska fuskar
              med skatt och avgifter. Det problem som nu är i fråga kommer man
              dock inte åt genom att ändra reglerna för hur preliminär skatt
              och socialavgifter ska betalas. Det är i stället främst genom
              Skatteverkets kontrollåtgärder och internationellt samarbete mellan
              skatteförvaltningar som problemet kan åtgärdas.
            </seg>
            <seg xml:id="i-351b60254a68354c-0">
              Det kan emellertid ändå finnas anledning att utvärdera hur F-skattesystemet
              fungerar ur uppbördssynpunkt samt dess effekter på företagande
              och arbetsmarknad i övrigt. Innan en sådan utvärdering har gjorts
              är jag inte beredd att överväga några ändringar av reglerna.
            </seg>
          </u>
          <note type="speaker" xml:id="i-57a0aa89df85e14a-0">
            Anf. 2 EVA-LENA JANSSON (S):
          </note>
          <u who="eva-lena_jansson_13df82" xml:id="i-958d7e374a9c1915-0">
            <seg xml:id="i-8b081ab58d5331c7-0">
              Fru talman! Tack för svaret, finansministern! Min interpellation
              handlar om minskade skatteintäkter genom F-skattsedelssystemet.
              Inom olika branscher i Sverige verkar utländska bemanningsföretag
              med F-skattsedel som inte betalar några sociala avgifter i Sverige
              eller i sitt hemland. Bara inom skogsbranschen har man räknat
              med att staten har förlorat uppemot en halv miljard i sociala
              avgifter under en femårsperiod på grund av de utländska oseriösa
              bemanningsföretagen. Man har även sett liknande effekter inom
              transportnäringen. Man kringgår dagens system med anställda och
              låter personer jobba med F-skattsedel fast de egentligen är anställda.
              Man betalar inte några sociala avgifter, och man betalar inte
              skatt i hemlandet. Även Skatteverket har uppmärksammat regeringen
              på den här frågan.
            </seg>
            <seg xml:id="i-38480de1cce95e70-0">
              Att man inte betalar några sociala avgifter gör att företagen
              kan hålla nere sina lönekostnader genom lönedumpning och konkurrera
              ut svenska företag på ett oseriöst sätt. Effekten av detta kommer
              att bli att man pressar ned lönerna på hela den svenska arbetsmarknaden.
              Detta medför att staten får lägre skatteintäkter och att pensionerna
              blir lägre. Man urholkar den svenska modellen och det svenska
              välfärdssystemet, och därav min fråga till ministern.
            </seg>
            <seg xml:id="i-b13c9fb0e0ab5394-0">
              Finansministern har svarat att innan en sådan utvärdering är
              gjord är han inte beredd att överväga några ändringar av reglerna.
              Nu har skatteutskottet enats om jag har förstått det så att även
              Moderaterna tyckte att motionen från Socialdemokraterna var bra
              att man nu ska se över regelverket för F-skattsedlar.
            </seg>
            <seg xml:id="i-c2e30ac26ed46eed-0">
              Det är inte bara utländska företag som är problemet, utan detta
              finns också i Sverige. Människor har F-skattsedel utan att egentligen
              vara företagare. Det handlar om att man dumpar lönerna.
            </seg>
            <seg xml:id="i-98aa64018cdf946c-0">
              Något som också är ytterst allvarligt men som kanske inte nämns
              i interpellationen är de personer som har F-skattsedel från andra
              länder och som nekas att ta del av våra trygghetssystem här i
              Sverige. De kommer inte i fråga för socialförsäkringen trots att
              de befinner sig i landet därför att de inte har betalat in de
              här avgifterna via bemanningsföretag eller via sin F-skattsedel.
            </seg>
            <seg xml:id="i-c62ffa02d18e56c5-0">
              Det blir alltså inte så att personer kommer hit och får tillgodoräkna
              sig socialförsäkringssystemet, utan i stället utnyttjas de som
              billig arbetskraft här i Sverige. Vi tycker att det är ytterst
              allvarligt att människor som kommer till Sverige och vill arbeta
              inte kan göra det under samma rimliga förhållanden som svenskar,
              det vill säga ta del av de här trygghetssystemen när de är anställda
              här. Därav min fråga.
            </seg>
            <seg xml:id="i-1730226981d7eb43-0">
              Man använder sig av ett F-skattsedelssystem som öppnades av den
              nuvarande regeringen. Och Maud Olofsson tyckte att det var viktigt
              att till och med nyfödda kunde förses med en F-skattsedel. Man
              har en poäng med det system som man har infört. Min bild är att
              poängen med att inte behöva ha fler uppdragsgivare för att få
              en F-skattsedel är att det egentligen handlar om att omvandla
              anställningsförhållandena så att var och en blir sin egen och
              därmed får tävla med varandra om vem som har lägst pris på sitt
              arbete. Jag tycker att det är allvarligt, och jag tycker att det
              hänger ihop med regeringens politik. Det är därför jag har lyft
              upp frågan.
            </seg>
            <seg xml:id="i-8bece1a6077b168e-0">
              Nu när det trots allt tillsatts en utvärdering är min fråga till
              finansministern: Är finansministern beredd att göra någonting
              ytterligare och ta några initiativ för att föra samtal med arbetsmarknadens
              parter om den effekt som har uppstått på arbetsmarknaden? Det
              hoppas jag att finansministern ska kunna svara på.
            </seg>
          </u>
          <note type="speaker" xml:id="i-9876bdf09f8e50c3-0">
            Anf. 3 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-1">
            <seg xml:id="i-cf57499f1c87cfbf-0">
              Fru talman! Det är lätt att få intrycket att den här diskussionen
              i realiteten handlar om lite olika syn på vad företagsamhet har
              att bidra med i samhället. Vi som företräder alliansregeringen
              anser att företagsamhet är något positivt och bra för samhället.
              Det bidrar till både jobb och tillväxt. Vi vet att en oproportionerligt
              stor andel av de nya jobb som skapas i samhället kommer från snabbväxande
              företag där entreprenörer med en ny organisation, en ny produkt
              eller ett nytt sätt att sälja går in på en marknad och växer väldigt
              snabbt. Det som man i Dagens Industri brukar titta på vid de så
              kallade Gasellutnämningarna är bolag som år efter år växer snabbt.
              De har en oerhört stor betydelse för samhället i termer av skatteintäkter,
              jobb och tillväxt.
            </seg>
            <seg xml:id="i-d1ec36caeba449ed-0">
              Men företagsamhet är inte bara tillväxt och jobb, utan det handlar
              också om någonting helt annat. Man får möjlighet att bli sin egen
              herre och slipper vara en del av en stor hierarkisk organisation
              med många chefer och kanske till med oklara chefer och oklart
              beslutsfattande och får i stället en större möjlighet att styra
              över sitt eget liv och sitt eget arbete.
            </seg>
            <seg xml:id="i-733a4842d90f2614-0">
              Det tror jag är en tillfredsställelse som många människor sedan
              också upplever i företagsamheten och som man inte riktigt kan
              få som anställd. Det finns nackdelar i termer av större ekonomisk
              osäkerhet, men det finns fördelar i termer av att vara sin egen
              herre.
            </seg>
            <seg xml:id="i-cb78f324f4fb2839-0">
              Jag tror att det grundläggande skälet till att företagsamhet
              är någonting som växer och som kommer att växa i allt större utsträckning
              är att man helt enkelt i ett modernt samhälle vill uppleva att
              man faktiskt styr över sitt eget hus.
            </seg>
            <seg xml:id="i-25b84bcb67358a47-0">
              Den här regeringen har gjort en lång rad reformer för att vi
              ska få fler företagare i Sverige, dels utifrån de här ekonomiska
              resonemangen, dels utifrån en föreställning om att det är bra
              för människor att få möjlighet att vara företagare om de så önskar.
            </seg>
            <seg xml:id="i-175b801ad2f032eb-0">
              Då kommer vi till diskussionen om F-skattsedlar. Låt mig konstatera
              att vi inte har uppfattat att det har skett någon stor och dramatisk
              förändring på det här området. Det som i allt väsentligt gjordes
              med den förändring av lagstiftningen som vi lade på plats under
              2008 var att det lades fast en kodifiering och ett tydliggörande
              för att få en rättssäkerhet i fråga om vilken ordning som gällde.
            </seg>
            <seg xml:id="i-97e9cef2897a45ad-0">
              Jag vill bara erinra om att Lagrådet ansåg detta så till den
              milda grad att man skrev i sin bedömning att den huvudsakliga
              omständigheten var att rättspraxis lagts till grund för prövning,
              och nu skulle man, som man skrev, kodifiera gällande rättspraxis
              så att man därigenom skulle få en större tydlighet. Då menade
              dock Lagrådet att man kunde ifrågasätta om förslaget över huvud
              taget behövde lagstiftas eftersom det här var den ordning som
              gällde. Det finns alltså inte någon stor skillnad vad gäller F-skattsedlarna
              före och efter det här beslutet.
            </seg>
            <seg xml:id="i-a9a13cba89391dc8-0">
              Sedan har vi gjort många andra förändringar för att vi ska få
              fler företagare inom RUT och ROT, och vi har gjort förändringar
              av arbetsgivaravgifter, förmögenhetsskatt och sådant. Men vi har
              i grund och botten, om Lagrådets bedömning är riktig, ingen anledning
              att tro att det här problemet vare sig blivit större eller mindre
              sedan vi gjorde den här lagändringen.
            </seg>
            <seg xml:id="i-27a254171bef47c6-0">
              Jag tror inte heller att vi i någon större utsträckning kan påverka,
              om vi vill vidmakthålla en möjlighet för människor att vara företagare
              och att det ska vara enkelt att få tillstånd att vara företagare,
              med mindre än att man har de här reglerna kvar ungefär som de
              är.
            </seg>
            <seg xml:id="i-7dc09be616ae49d8-0">
              Skatteverket ska arbeta med kontroll, och skatteförändringar
              ska vi bidra med som gör att man har mindre anledning att skattefuska
              eller undandra sig skatt och att det ska vara svårare att göra
              det. Skatteverket jobbar med devisen att det ska vara enkelt att
              göra rätt och svårt att göra fel, och det är den som är utgångspunkten.
            </seg>
            <seg xml:id="i-9d4e7a4d9431522b-0">
              Den bedömning som gjordes från Lagrådets sida när förslaget lades
              fram och den bedömning vi gör är att det inte har skett någon
              dramatisk förändring och heller ingen dramatisk ökning på grund
              av den här lagändringen när det gäller skatteundandragandet.
            </seg>
          </u>
          <note type="speaker" xml:id="i-ac8a8933a140cf04-0">
            Anf. 4 EVA-LENA JANSSON (S):
          </note>
          <u who="eva-lena_jansson_13df82" xml:id="i-958d7e374a9c1915-1">
            <seg xml:id="i-521690bd535cb067-0">
              Fru talman! Om man uppskattar att det försvinner skatteintäkter
              på närmare en halv miljard tycker jag att den som är ansvarig
              för statens finanser, det vill säga finansministern, borde vara
              bekymrad och borde vara intresserad av att komma till rätta med
              de problem som uppenbarligen finns.
            </seg>
            <seg xml:id="i-5a04634f830745ff-0">
              I det särskilda yttrandet i skatteutskottets betänkande skriver
              Socialdemokraterna och Vänsterpartiet följande: Vi vill klargöra
              att vi anser att möjligheten att få F-skatt då sökanden har varit
              inblandad i skattefusk eller annan brottslig verksamhet måste
              begränsas. Ett godkännande för F-skatt ska återkallas då en innehavare
              dömts för skattefusk eller annan ekonomisk brottslighet, och en
              förnyad prövning ska kunna ske först efter att grunderna för indragningen
              har undanröjts och en karenstid har gått ut.
            </seg>
            <seg xml:id="i-3bc78de4ed6d22d9-0">
              Min fråga till finansministern är: Tycker finansministern att
              det är ett bra förslag?
            </seg>
          </u>
          <note type="speaker" xml:id="i-8a431807c399faa5-0">
            Anf. 5 PETER PERSSON (S):
          </note>
          <u who="peter_persson_b021b6" xml:id="i-ee006a5d2218982d-0">
            <seg xml:id="i-71255ae6f862f7b2-0">
              Fru talman! Den moderatledda regeringen säger sig drivas av ett
              övergripande mål om att klara full sysselsättning. Jag konstaterar
              att under de år man har haft på sig har man presterat det motsatta.
              Arbetslösheten har ökat.
            </seg>
            <seg xml:id="i-2d5b219aac4316ba-0">
              Jag tror i stället att regeringen har en annan strategi som man
              inte talar så högt om, nämligen att man driver en lönesänkningspolitik.
            </seg>
            <seg xml:id="i-90511cd847dd23ec-0">
              Det började med arbetslöshetsförsäkringen. Sönderslagningen av
              a-kassan innebär i dag att bara var femte arbetslös har ett fullgott
              försäkringsskydd. Det vet Anders Borg leder till en lönenedpressning.
              Den var fullt medveten. Man försöker piska ut människor till jobb
              som inte finns. Det var er strategi.
            </seg>
            <seg xml:id="i-b5c03cb65dd1fcdb-0">
              Sedan argumenterar ni för att de så kallade jobbskatteavdragen
              gör att man inte behöver kräva så höga löner. Det är den andra
              delen av strategin där ni nu har fått en orättvis beskattning
              av olika inkomstslag i landet.
            </seg>
            <seg xml:id="i-8b2358bbf21ce07c-0">
              När Borg är ute och talar på så långt avstånd från Schlingmann
              att denne inte kan höra det säger han till kommunalråden: Håll
              tillbaka löneökningarna för de kommunanställda! Se till att få
              ned ingångslönerna!
            </seg>
            <seg xml:id="i-73944da7f44fe283-0">
              Nu skickar man ut skilda allianspartier med kravet att ungdomslönerna
              ska sänkas. Det handlar om reella sänkningar av ungdomars löner.
              Jag vill påstå att F-skattepolitiken är en del i strategin, nämligen
              att omvandla trygga anställningar med försäkringsskydd till att
              man själv har det fulla ansvaret. I kombination med utnyttjandet
              av arbetskraft som kommer till vårt land leder detta till katastrofala
              konsekvenser på svensk arbetsmarknad.
            </seg>
            <seg xml:id="i-fed44f519b7e3b16-0">
              Vi håller i dag på att slå ut näringsgrenar, och människor lever
              under villkor som är orimliga, särskilt inom transportnäringen.
              Såväl arbetsgivare som fackliga organisationer är överens om att
              man måste göra någonting för att rätta till systemet. Denna press
              kände moderaterna i skatteutskottet, och det är glädjande att
              man var med och fattade ett beslut om att se över ett system både
              vad gäller skatteuppbörd och de enskilda arbetstagarnas möjligheter.
            </seg>
            <seg xml:id="i-cb3e65f1adcb8294-0">
              Jag måste säga att jag tycker att finansministerns svar på Eva-Lena
              Janssons viktiga interpellation är generande svagt. Det uttrycker
              över huvud taget ingen värdering, utan Anders Borg framställer
              det som en stor frihetsreform att vi har människor som kör lastbil
              i detta land för 4 000 kronor i månaden, inte levererar in skatter
              och saknar allt skydd om ohälsa skulle drabba dem.
            </seg>
            <seg xml:id="i-1158389f24237350-0">
              Jag tycker att Anders Borg visar nonchalans mot en utveckling
              i en näringsgren och i ett system som för mig och för oss socialdemokrater
              är fullständigt oacceptabel.
            </seg>
          </u>
          <note type="speaker" xml:id="i-b1071fbace972531-0">
            Anf. 6 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-2">
            <seg xml:id="i-75dcb0a97f36cb92-0">
              Fru talman! Låt oss börja med att ställa fakta i centrum för
              den här diskussionen. Lagrådet konstaterar när man prövar propositionen
              för att förändra F-skattsedeln att det är en kodifiering av gällande
              rätt. Det har alltså inte skett någon förändring, och det system
              som Peter Persson beskriver som fullständigt orimligt och med
              katastrofala följder är alltså exakt det system som Socialdemokraterna
              administrerade under tolv år. Det här är en uppblåst diskussion
              där man tar en frågeställning och för den bortom alla rimliga
              proportioner.
            </seg>
            <seg xml:id="i-03478ba38f5818b6-0">
              Det har alltså inte skett någon regelförändring, och därför har
              det inte heller skett någon avgörande förändring av det samhällsproblem
              som interpellationen gäller. Lagrådet har gjort bedömningen att
              det i huvudsak är en kodifiering, och jag skulle gärna vilja höra
              en redovisning från de socialdemokratiska ledamöterna om hur Lagrådet
              har missförstått det här på vilket sätt Lagrådets bedömning inte
              är korrekt och på vilket sätt det i lagrummet har skett förändringar
              som har bidragit till det problem som man talar om. Annars blir
              det bara att Peter Persson och Eva-Lena Jansson här i praktiken
              för en debatt med sitt eget förflutna. Det är vi i och för sig
              vana vid i den här kammaren.
            </seg>
            <seg xml:id="i-8a4740d3b0f63a0b-0">
              Jag tror att det här i grund och botten handlar om någonting
              annat, och det är att socialdemokrater är obekväma med att det
              finns företagare. Man vill kunna inorganisera alla som arbetar
              i fackliga organisationer, och vill de inte vara i fackliga organisationer
              är de ett störningsmoment i samhället som retar upp socialdemokrater.
            </seg>
            <seg xml:id="i-7377d4a53486691f-0">
              Vi delar inte den synen. Vi tycker att det är bra att människor
              kan driva företag. Vi tycker att det är bra att man kan göra det
              inom kommuner och landsting. Vi tycker inte att det är konstigt
              att man som elektriker kan jobba för landstinget som egenföretagare.
              Vi tycker inte att det är konstigt att man kan göra det som sjuksköterska
              eller sjukgymnast, även om man i praktiken har en enda uppdragsgivare.
            </seg>
            <seg xml:id="i-bd1726751fd62a76-0">
              För de allra flesta människor som jobbar med den typen av verksamhet
              handlar det om att man tar sina arbetsredskap oavsett om man är
              sjukgymnast eller rörmokare, åker till jobbet och är glad och
              stolt över att man driver en egen företagsamhet, är en del av
              ett samhälle och bidrar precis som alla andra till skatter och
              avgifter inom de sociala system vi har.
            </seg>
            <seg xml:id="i-4366c75a0d187db7-0">
              Detta att misstänkliggöra alla företagare och få det till att
              det skulle vara någon typ av underförstått skattefusk är ett synsätt
              som jag inte delar. Vi vill inte ha onödigt regelkrångel och hinder.
            </seg>
            <seg xml:id="i-7fbe2eb3f46b454d-0">
              Den beskrivning av regeringens politik som att den får katastrofala
              konsekvenser för Sverige, om jag ska citera er, är en beskrivning
              av det land i Europa som uppvisar starkast sysselsättningstillväxt
              och som har bland de bästa reallöneökningarna, den starkaste tillväxten
              och de tveklöst starkaste offentliga finanserna.
            </seg>
            <seg xml:id="i-0e374ed4bbf7e88e-0">
              Det är ett land som vi ska beskriva som att regeringens politik
              leder till katastrofala konsekvenser. Orden börjar snart förlora
              sin valör. Vad ska vi beskriva det som sker i Spanien, Portugal
              och Grekland med för ord? Det finns inga ord kvar om det land
              som har haft den snabbaste sysselsättningstillväxten, dubbelt
              så snabb som i Finland, tre gånger så snabb som i Danmark, ska
              beskrivas som en katastrofekonomi.
            </seg>
            <seg xml:id="i-a50271ccb1038817-0">
              Det är bara att välkomna att Socialdemokraterna håller fast vid
              den svartmålningen och den företagsfientliga linjen. Det kommer
              att tydliggöra för väljarna att detta är ett parti som sitter
              fast i sitt eget förflutna.
            </seg>
          </u>
          <note type="speaker" xml:id="i-f5af3e7c5c420cfc-0">
            Anf. 7 EVA-LENA JANSSON (S):
          </note>
          <u who="eva-lena_jansson_13df82" xml:id="i-958d7e374a9c1915-2">
            <seg xml:id="i-86f9eaf0667431ea-0">
              Fru talman! Det är talande att finansministern suckar och stönar
              och att han under fyra minuters tid inte klarar av att svara på
              min enkla fråga om han tyckte att det var ett bra ställningstagande
              som Socialdemokraterna och Vänsterpartiet har gjort i skatteutskottet.
            </seg>
            <seg xml:id="i-aca4399a664f04ae-0">
              Det är också talande att vi har en finansminister som vägrar
              att diskutera att det försvinner miljarder i skatteintäkter som
              skulle kunna komma välfärden till del. Den frågan recenserar inte
              ens finansministern. Han vill inte se företagare som skattesmitare
              eller brottslingar. Det vill inte heller jag göra. Men jag pekar
              på att det finns ett antal personer som begår brott, och då måste
              man göra någonting åt det.
            </seg>
            <seg xml:id="i-e2a52569aa6b0454-0">
              Det jag och Peter Persson försöker peka på är att den tidens
              arbetare som kallades daglönare har uppstått igen genom att personer
              kommer till Sverige och tvingas arbeta under urusla och orimliga
              arbetsvillkor till löner som inte någon skulle godkänna med kollektivavtal.
              Det kallar Anders Borg för frihet. Frihet är slaveri, okunnighet
              är styrka och krig är fred. Det är ord från George Orwells 1984
              . Det kallas för nyspråk. Jag tycker att det är helt befängt,
              fru talman.
            </seg>
            <seg xml:id="i-35f3671095d29c6b-0">
              Om det uppstår lönedumpning vet jag att det får effekter. Det
              kommer att få effekter som att människor är fattiga fastän de
              inte är arbetslösa. Vi ser det systemet i USA där 42 miljoner
              arbetare varje dag lever på matkuponger trots att de har arbete.
              Det vi försöker peka på är att det är rimligt att människor som
              kommer till Sverige jobbar under samma villkor som svenskar. De
              ska inte utnyttjas.
            </seg>
            <seg xml:id="i-ede8b1b6174a6656-0">
              Nu har vi ett system som innebär att det försvinner skatteintäkter
              och att människor förvägras socialförsäkringar. Det kommer inte
              in skatteintäkter i den omfattning det ska, och finansministern
              är nöjd. Jag blir faktiskt besvärad.
            </seg>
          </u>
          <note type="speaker" xml:id="i-589e5c852f09a26c-0">
            Anf. 8 PETER PERSSON (S):
          </note>
          <u who="peter_persson_b021b6" xml:id="i-ee006a5d2218982d-1">
            <seg xml:id="i-407286cbe6890a28-0">
              Fru talman! Anders Borg må putsa sina medaljer och citera valda
              textstycken ur Financial Times. Men kan du inte åka till Eurostop
              i Jönköping och tala med lastbilschaufförerna som jobbar för 4
              000 kronor i månaden? De saknar försäkringsskydd och får vänta
              tills nästa last kommer om en månad eller två så att de kan åka
              hem och leverera en liten slant till hemlandet.
            </seg>
            <seg xml:id="i-cbb68582d4942d30-0">
              Det är den verkligheten som breder ut sig. Det är den andra verkligheten.
              Du kan inte prata bort, Anders Borg, att vi i dag i vårt land
              har fler arbetslösa och särskilt en katastrofal ungdomsarbetslöshet
              än när du tillträdde som finansminister. Den är den ekonomiska
              politikens verkliga utfall. Den handlar om hur vi utnyttjar landets
              samlade produktionsresurser och ger människor förhoppningar. Det
              har du misslyckats med, och det tänker jag fortsätta att vidhålla.
            </seg>
            <seg xml:id="i-de034b67fdee12e0-0">
              När det gäller F-skattsedeln tror jag att ni har lärt er en del
              av ert brittiska systerparti. Thatcher använde det oerhört effektivt.
              Det handlade om att leverera F-skattsedlar, skapa egna företagare
              och slå sönder de fackliga organisationerna. Ni talar inte om
              det så tydligt, men vi ser hur det utvecklas i landet.
            </seg>
            <seg xml:id="i-d96e97f75961a148-0">
              Arbetsmarknaden blir otryggare, och människor tvingas arbeta
              under orimliga arbetsvillkor. Det kan du aldrig prata bort, Anders
              Borg. Du nonchalerar också frågan här i kammaren.
            </seg>
          </u>
          <note type="speaker" xml:id="i-5ce5b66dc204976f-0">
            Anf. 9 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-3">
            <seg xml:id="i-97e645960fbae9f2-0">
              Fru talman! Låt mig understryka att det jag citerat i talarstolen
              har varit lagrådsremissen. Det är Lagrådets yttrande om propositionen
              om förändrade F-skatteregler. Jag upprepar att lagrådsyttrandet
              ifrågasätter om man ens behövde göra ändringen av lagstiftningen
              eftersom detta i allt väsentligt var en kodifiering av gällande
              praxis.
            </seg>
            <seg xml:id="i-a8b1854e610c68bd-0">
              Eva-Lena Jansson och Peter Persson hävdar med upprörda adjektiv
              att det har skett någon form av systemskifte. Det väcker frågan:
              Vari skulle detta systemskifte ha bestått? Det finns ingen som
              helst beskrivning av detta eftersom Lagrådet har hävdat att detta
              i allt väsentligt är en kodifiering.
            </seg>
            <seg xml:id="i-f2e570a5f2784462-0">
              Det går inte att föra en diskussion utifrån ett låtsasproblem
              som konstrueras här i talarstolen. Man kan föra många seriösa
              diskussioner om skatteundandraganden och företagsamhet. Det är
              därför vi har försökt att vidta åtgärder.
            </seg>
            <seg xml:id="i-0dbdc4db155fb50a-0">
              Vi har både RUT, ROT och ändrad restaurangmoms för att minska
              drivkrafterna för fusk. Vi har gjort omvänd moms för byggsektorn
              och har krav på kassa och personalliggare för at säkra att det
              blir minskade möjligheter till skatteundandraganden.
            </seg>
            <seg xml:id="i-87b00d8dada45025-0">
              Den diskussionen kan man föra. Men att göra det utifrån en förändring
              av lagstiftningen om F-skattsedlar, som Lagrådet konstaterar inte
              är någon förändring, blir väldigt märkligt.
            </seg>
            <seg xml:id="i-5dc537fa47a93108-0">
              Jag kan inte se att vi ska beskriva företagsamheten i Sverige
              som någonting som handlar om slaveri och lönedumpning. Det är
              inte rimliga beskrivningar av hur förhållandena är i Sverige.
            </seg>
            <seg xml:id="i-54cfb35cbaf3be5c-0">
              Vi har vare sig sett någon lönedumpning eller något slaveri.
              Vi har haft reallönetillväxt i god utvecklingstakt jämfört med
              andra länder. Vi har haft stigande disponibla inkomster, och vi
              har haft en mycket bättre sysselsättningsutveckling än vad man
              haft på de allra flesta håll. Jag delar helt enkelt inte interpellanternas
              beskrivning av problemet.
            </seg>
          </u>
          <note xml:id="i-d96a513a2eab77ea-0">
            Överläggningen var härmed avslutad.
          </note>
          <note xml:id="i-1868273211e99858-0">
            9 § Svar på interpellation 2011/12:274 om nedläggning av det
            statliga servicekontoret i Angered
          </note>
          <note type="speaker" xml:id="i-3fca915e450665fe-0">
            Anf. 10 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-4">
            <seg xml:id="i-fd15923cb4b1f209-0">
              Fru talman! Shadiye Heydari har frågat mig på vad jag grundar
              att en stängning av det statliga servicekontoret i Angered är
              förenligt med regeringens ambition att ge fler ökad makt över
              den egna vardagen.
            </seg>
            <seg xml:id="i-7b53c404d801ef4c-0">
              Regeringens styrning av myndigheterna syftar till att skapa bästa
              möjliga förutsättningar för statsförvaltningen att förverkliga
              regeringens politik, utföra sina uppgifter i övrigt och upprätthålla
              grundläggande värden.
            </seg>
            <seg xml:id="i-b39a0dfafc30b656-0">
              Utgångspunkt för regeringens styrning är därför att myndigheterna
              ska ha stor handlingsfrihet att utföra sina uppgifter. Val av
              lokal för att bedriva verksamhet är en fråga som avgörs av den
              myndighet som ansvarar för verksamheten.
            </seg>
            <seg xml:id="i-ccb7b8e04e344e88-0">
              Regeringen har däremot en strategiskt viktig uppgift i att belysa
              och utreda frågor så att myndigheternas verksamhet utvecklas i
              önskvärd riktning.
            </seg>
            <seg xml:id="i-01fce0c1b089a41b-0">
              När det gäller de gemensamma servicekontoren har regeringen gett
              två uppdrag i frågan där båda ska redovisas i mitten av april
              2012.
            </seg>
            <seg xml:id="i-ac438ee3940b9a0a-0">
              Statskontoret ska kartlägga medborgares och företagares behov
              av service i samverkan samt hur myndigheters service i dag uppfyller
              dessa behov i hela landet.
            </seg>
            <seg xml:id="i-9278b34ee3302356-0">
              Försäkringskassan ska i samråd med Arbetsförmedlingen, Skatteverket
              och Pensionsmyndigheten genomföra en djupgående analys över medborgarnas
              servicebehov och presentera en långsiktig lösning för hur myndigheten
              på olika sätt ska möta de försäkrade och medborgarna.
            </seg>
          </u>
          <note type="speaker" xml:id="i-517707ad9942943b-0">
            Anf. 11 SHADIYE HEYDARI (S):
          </note>
          <u who="shadiye_heydari_3184ac" xml:id="i-07f4f96fe6b1abe0-0">
            <seg xml:id="i-b737eb4c7fed74ad-0">
              Fru talman! Jag tackar ministern för svaret, men vill att ministern
              ska lära sig uttala mitt namn: Shadiye Heydari.
            </seg>
            <seg xml:id="i-32dd9cc494cc5078-0">
              Jag har full respekt för att myndigheterna ska ha handlingsfrihet,
              men samtidigt handlar det om att statens medel ska användas på
              bästa möjliga sätt. Servicekontoret har stor betydelse för tillgängligheten
              och närheten till medborgarna. Det handlar om trygghet och personliga
              möten. Jag vet, för jag bor själv i Angered.
            </seg>
            <seg xml:id="i-03d39933b12ff4c2-0">
              Enligt Skatteverket sker flytten av arbetsmiljöskäl och därför
              att lokalerna inte är ändamålsenliga. Det är klart att man ska
              ha bra lokaler, men sådana finns i Angered. Om man bara hade pratat
              med Göteborgs stad, vilket man inte gjorde före beslutet, hade
              verket fått god hjälp att finna andra och bättre lokaler i Angered.
              Tycker finansminister Anders Borg att det är bra att staten lägger
              ned sitt servicekontor i Angered, ett kontor som ger brukarna
              bättre förutsättningar att komma tillbaka i arbete?
            </seg>
            <seg xml:id="i-0855f42e63e53881-0">
              Fru talman! I går kväll såg jag på nyheterna statsministern besöka
              en nattförskola i en stadsdel i Helsingforss stad. Statsministern
              sade ungefär så här: Man ska bedriva verksamhet efter behov. Jag
              anser att statsministerns uttalande är relevant i detta fall.
            </seg>
            <seg xml:id="i-db454cd2b81d4a24-0">
              Varför vill ni försämra servicen för de boende i Angered? Tycker
              inte ministern att statens medel ska användas där behovet finns?
            </seg>
          </u>
          <note type="speaker" xml:id="i-de439060be8a5211-0">
            Anf. 12 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-5">
            <seg xml:id="i-20a74857546e6c37-0">
              Fru talman! Det problem som Heydari tar upp handlar i grunden
              om hur vi ska se på statens styrning. Den grundläggande utgångspunkten
              för den här regeringen och tidigare regeringar är att styrning
              sker via lagstiftning som riksdagen fattar beslut om. Sedan lägger
              man fast förordningar och övrig styrning på ett ordnat sätt mot
              myndigheten. Därefter planerar de sin verksamhet utifrån hur de
              bedömer situationen.
            </seg>
            <seg xml:id="i-92e9dfee6b4d97e7-0">
              Det är klart att jag som minister inte kan gå in i ett beslut
              om ett enskilt servicekontor i en stadsdel. Det är en detaljstyrning
              av myndigheter som jag inte tror att vi har haft i Sverige någonsin
              och som jag inte heller tycker att vi ska ha i Sverige. Det är
              en orimlig modell att statsråd kliver in i myndigheter och överprövar
              de beslut som fattas utifrån att man själv anser sig ha bättre
              information. Vi ger generella riktlinjer. De riktlinjerna ska
              följas, och det tror jag att vi i allt väsentligt får hävda att
              myndigheterna gör.
            </seg>
            <seg xml:id="i-81aff6c7d12809ef-0">
              Sedan får man utvärdera om det har fungerat. Nu har vi två pågående
              utvärderingar, en från Statskontoret och en från de berörda myndigheterna,
              som jag nämnde. Det får naturligtvis visa sig i dem vad man ska
              landa i för slutsatser om det generella systemet med servicekontor.
              Jag tror att det i allt väsentligt har fungerat väl.
            </seg>
            <seg xml:id="i-2a559d10b5a2e4dd-0">
              Jag kan inte som statsråd ha synpunkter på huruvida man har haft
              möjligheter att hitta en annan fastighet, om det funnits problem
              med ventilationen i lokalen eller om det är motiverat med den
              ena eller andra ressträckan till kontoren. Det måste vara beslut
              som fattas av myndigheten relativt långt ned i myndigheternas
              organisationsstruktur, föreställer jag mig för att vi ska få en
              väl fungerande statsförvaltning.
            </seg>
          </u>
          <note type="speaker" xml:id="i-f606a028820d10ee-0">
            Anf. 13 SHADIYE HEYDARI (S):
          </note>
          <u who="shadiye_heydari_3184ac" xml:id="i-07f4f96fe6b1abe0-1">
            <seg xml:id="i-7f8fc527bcc29585-0">
              Fru talman! Jag har full förståelse för att finansministern inte
              kan gå ned i enskilda ärenden eller detaljfrågor. Men samtidigt
              handlar det om hur statens medel ska användas på rätt sätt och
              där det behövs.
            </seg>
            <seg xml:id="i-2766ba80a2ebbe26-0">
              I det här fallet rör det sig om det växande Angered, Göteborgs
              yngsta stadsdel, där omkring 50 000 människor bor. Angereds servicekontor
              har dagligen 230 besökare. Det innebär att det finns ett stort
              behov av ett närliggande servicekontor.
            </seg>
            <seg xml:id="i-85e67bbe48880871-0">
              Både kommunen och regionen har gjort stora satsningar, bland
              annat genom att anställa fler lärare, bygga skolor, förskolor,
              bad- och isanläggning och närsjukhus samt utvidga köpcentret.
              Kommunen vill att andra aktörer såsom privata företag ska etablera
              sig i stadsdelen. Men statens offentliga resurser flyttas därifrån.
              För mig är beslutet obegripligt och ologiskt.
            </seg>
            <seg xml:id="i-50705e4f9b13c276-0">
              Jag ställer samma fråga till finansministern: Tycker inte ministern
              att statens medel ska användas där behovet finns?
            </seg>
          </u>
          <note type="speaker" xml:id="i-48384ae08afb6f66-0">
            Anf. 14 LARS JOHANSSON (S):
          </note>
          <u who="lars_johansson_de76bc" xml:id="i-0302a698bcb3aad8-0">
            <seg xml:id="i-1872c137061ae5fe-0">
              Fru talman! Detta kan uppfattas som en liten fråga för finansministern,
              men det är egentligen inte det. Som Shadiye Heydari berättade
              utgör Angeredsområdet med 50 000 invånare en stor del av Göteborg.
              I svaret säger finansministern att det inte ankommer på regeringen
              att fastställa hur Skatteverket organiserar sin verksamhet. Jag
              kan delvis hålla med om det, men det är ändå så att regeringen
              genom sina regleringsbrev till myndigheter kan tala om hur man
              vill att verksamheterna ska bedrivas och att det är viktigt att
              man upprätthåller en hög service överallt där människor bor.
            </seg>
            <seg xml:id="i-dd2635f65e080f27-0">
              När jag var kommunalråd i Göteborg hade vi alltid en väldig kamp
              med administrationen om att flytta ut administrativa uppgifter
              som var angelägna för människor i Angeredsområdet, eftersom det
              oftast är så i administrationen att väldigt många vill vara i
              city och bortser från att man ska vara där människors behov av
              service finns. Det är det som är utgångspunkten. Man kan inte
              hela tiden utgå från att människor kan läsa på internet och på
              annat sätt ta del av den information som myndigheten tillhandahåller,
              utan det krävs också mänskliga kontakter och diskussioner för
              att kunna förklara våra olika samhällssystem på ett bra sätt.
            </seg>
            <seg xml:id="i-7054559333630ed2-0">
              Därför såg vi med glädje på att det statliga servicekontoret
              etablerades i Angered; nu gjorde också staten en insats som påminde
              om den som Göteborgs kommun tidigare gjort. Man kunde samverka
              kring olika samhällsuppgifter. Det är därför som nedläggningshotet
              nu är så allvarligt. Det påverkar också hela den diskussion vi
              har kring integrationsfrågorna i Angeredsområdet. Det är nämligen
              väldigt viktigt att det svenska samhället ställer upp och visar
              på att människor oavsett var de bor har samma rättigheter och
              möjligheter. Då ska man också vara aktiv när det gäller att informera
              och hålla kontakt med människor, framför allt i områden där det
              kanske finns vissa språksvårigheter. Det är därför sådana här
              insatser är av väldigt stort värde.
            </seg>
            <seg xml:id="i-44626d035ff97412-0">
              Jag beklagar att finansministern är så passiv i den här frågan.
              Om man menar allvar med integrationspolitiken, såsom det uttrycks
              i andra sammanhang, måste man också i den konkreta verkligheten
              vara väldigt aktiv och även trycka på för att statliga myndigheter
              ska fullfölja de uppdrag de har enligt riksdagens beslut.
            </seg>
          </u>
          <note type="speaker" xml:id="i-150cd292a483d548-0">
            Anf. 15 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-6">
            <seg xml:id="i-d29c152065490f13-0">
              Fru talman! Vi lägger fast vilka krav vi har på myndigheter på
              vilken service de ska ge och vilka värden de ska eftersträva.
              Vi vill ha en bra service i hela Sverige från våra myndigheters
              sida. Vi vill att det ska finnas en möjlighet att möta olika medborgares
              olika servicebehov. Det är utgångspunkten för den svenska statsförvaltningen,
              som jag skulle säga sköter detta på ett väldigt bra sätt genomgående.
              Jag vill framhålla att just Skatteverket, som diskuteras här och
              som jag har ansvar för, i en lång rad undersökningar framhållits
              som en myndighet som ger väldigt bra service till medborgarna.
            </seg>
            <seg xml:id="i-e542668fbf272b09-0">
              Men genomförandet av politiken utifrån de mål vi ställer upp
              sker via lag, förordning och regleringsbrev. Det finns ett mycket
              stort antal servicekontor runt om i landet. Man kan naturligtvis
              alltid väga vilka avstånd man behöver ha och vilken service man
              kan ge, men det är inte rimligt att den styrningen sker genom
              att jag som statsråd gör bedömningar av huruvida de ventilationsproblem
              man haft i en viss fastighet har varit så grava att man måste
              avsluta kontraktet, vilken information som givits eller inte givits
              mellan kommunen och myndigheten eller vilka placeringar som är
              rimliga för att man ska ha de restider som ska eftersträvas. Det
              är inte den styrningen vi kan ha av svenska myndigheter.
            </seg>
            <seg xml:id="i-e209a297f9a78a3a-0">
              Det vore också orimligt att jag skulle göra en överprövning av
              de beslut som fattats inom Skatteverket. Så har det inte varit
              historiskt när man har styrt de här myndigheterna, och så kommer
              det inte att bli. Vi har i bred enighet i Sveriges riksdag, inklusive
              moderater och socialdemokrater, varit överens om de grundläggande
              utgångspunkterna för hur vi styr myndigheter. I det ligger att
              vi respekterar att de fattar den typen av beslut. I grund och
              botten är det en fördel att den typen av beslut inte fattas i
              verksledningar utan långt ut i organisationen där den nödvändiga
              informationen finns.
            </seg>
            <seg xml:id="i-c0e793f06abc5cd6-0">
              Med den utgångspunkten är den rimliga hållningen att jag inte
              har en stark uppfattning om huruvida man bör eller inte bör ha
              ett servicekontor i Angered.
            </seg>
          </u>
          <note type="speaker" xml:id="i-2204a8e9204d1f90-0">
            Anf. 16 SHADIYE HEYDARI (S):
          </note>
          <u who="shadiye_heydari_3184ac" xml:id="i-07f4f96fe6b1abe0-2">
            <seg xml:id="i-2fe9529f4dc3c40d-0">
              Fru talman! Jag blir mer och mer upprörd av svaret när Anders
              Borg säger att han inte kommer att lägga sig i om servicekontoret
              ska vara kvar eller inte. Men finansministern har ansvar för hur
              medlen används i verkligheten. Det är där de behövs. Det är Anders
              Borgs ansvar att se till att medborgarna, de boende i Angered,
              får bra service.
            </seg>
            <seg xml:id="i-45cb89db6019f85e-0">
              Myndigheten har inte ens varit i kontakt med Göteborgs kommun
              innan beslutet fattades. Det är en miss. Det är kanske dags att
              Skatteverket rättar till felet.
            </seg>
            <seg xml:id="i-2c2d12e3738396f6-0">
              Enligt regeringsförklaringen i september 2011 ska utanförskapet
              trängas tillbaka och fler ges ökad makt över den egna vardagen.
              Genom att stänga statens servicekontor i Angered riskerar utanförskapet
              att öka. Kommunen har under flera år satsat på integration och
              nya jobb för att minska utanförskapet. Stängningen av servicekontoret
              i Angered är ett bakslag i det arbete som har åstadkommits de
              senaste åren. I stället för att skapa nya jobb och se till att
              Angeredsborna kommer ut i arbete flyttar staten sina resurser
              från stadsdelen. Det är beklagligt.
            </seg>
            <seg xml:id="i-d1bd0c2ee25b095c-0">
              Jag ställer återigen samma fråga till ministern: Tycker finansminister
              Anders Borg att det är bra att staten lägger ned sitt servicekontor
              i Angered? Det är ett kontor som ger brukarna bättre förutsättningar
              att komma tillbaka i arbete. Tycker inte ministern att statens
              medel ska användas där behoven finns?
            </seg>
          </u>
          <note type="speaker" xml:id="i-96b7e32f662dd6ac-0">
            Anf. 17 LARS JOHANSSON (S):
          </note>
          <u who="lars_johansson_de76bc" xml:id="i-0302a698bcb3aad8-1">
            <seg xml:id="i-6ef0b74d5bc6148d-0">
              Fru talman! Det är viktigt att komma ihåg att det inte är fråga
              om bara en myndighet utan tre myndigheter. Det är Skatteverket,
              Försäkringskassan och Pensionsmyndigheten tillsammans som har
              haft ett servicekontor. Hur frågorna fördelas i regeringen får
              finansministern svara för.
            </seg>
            <seg xml:id="i-0a7ad314ad83ec9e-0">
              Frågan är varför det är så viktigt att lägga ned hela denna enhet
              som omfattar tre myndigheter som har stor betydelse för människorna
              i området. Vi har många års politisk erfarenhet av att det är
              viktigt att det finns möjligheter till nära relationer.
            </seg>
            <seg xml:id="i-3103e0b743a5383e-0">
              Det ska väl ändå inte vara så som integrationsminister Erik Ullenhag
              från Folkpartiet gjorde, nämligen att flytta ut till Rinkeby någon
              vecka och sedan säga att man tagit del av verkligheten. Det väsentliga
              är att myndigheterna arbetar på ett sådant sätt att de verkligen
              tar till sig de behov som föreligger. Det är trist att se att
              finansministern slår dövörat till, att de tre statliga myndigheterna
              slår dövörat till, de bryr sig inte om att människor är upprörda
              över utvecklingen och ser det som ett tillbakarullande av en sedan
              tidigare viktig politisk insats. De bryr sig inte om detta utan
              flyttar ändå in till centrala staden. Finansministern skyller
              på att han inte kan lägga sig i huruvida det är fråga om miljöproblem,
              luftproblem eller arbetsmiljöproblem. Det kan jag väl också förstå,
              men det är inte vad det handlar om. Det finns en massa möjligheter
              att skaffa andra lokaler än de lokaler de just nu befinner sig
              i. Det är ett centrum med gymnasieskola, vårdcentral, stadsdelsförvaltning,
              och det kommunala bostadsföretaget Poseidon har sitt kontor där,
              etcetera.
            </seg>
            <seg xml:id="i-70b94cc9ac094dce-0">
              Det finns alla möjligheter att finnas kvar i stadsdelen, men
              då måste man tala om det. Det är därför som vi har väckt denna
              interpellation, för att alltför många har slagit dövörat till.
              Jag hoppas att finansministern efter interpellationsdebatten kan
              lyfta luren.
            </seg>
          </u>
          <note type="speaker" xml:id="i-e0bfd867e14727f3-0">
            Anf. 18 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-7">
            <seg xml:id="i-a21250cb82ae15bf-0">
              Fru talman! Sverige har bland de bästa och mest effektiva offentliga
              myndigheterna som något land kan uppvisa. Vi har en hög grad av
              rättssäkerhet, hög grad av service och hög grad av likabehandling
              i hela landet. Det är den bedömning jag gör av den svenska statsförvaltningen.
              Utifrån god resurshushållning sköter man en verksamhet på ett
              bra sätt. Det är utgångspunkten.
            </seg>
            <seg xml:id="i-635f8f3630ce9fe2-0">
              Det här sker utifrån att det är så vi vill ha det, att vi är
              överens i riksdagen om det sätt vi vill att myndigheterna ska
              styras.
            </seg>
            <seg xml:id="i-729a7115ede1f549-0">
              Jag får långa redovisningar från Skatteverket på vilka grunder
              de har fattat besluten, vilka kontakter de har haft och inte haft
              med kommunerna. Om jag ger mig in i och börjar recensera den typen
              av beslut tar jag över besluten till staten och därmed till regeringen.
              Det är inte den rimliga ordningen. Den rimliga ordningen är att
              ha en självständig myndighet, att den myndigheten fattar beslut
              om hur verksamheten ska organiseras, att vi med hjälp av generella
              riktlinjer sedan gör utvärderingar. I det här fallet handlar det
              om en struktur som utvärderas av dels Statskontoret, dels myndigheterna.
              Då får det ske en prövning om det finns generella problem som
              måste hanteras.
            </seg>
            <seg xml:id="i-a602336c2831a23d-0">
              Det är inte rimligt att man styr en stat utifrån att statsråd
              överprövar varje beslut som enskilda myndigheter fattar. De bör
              fattas enligt gällande lagar, regler och förordningar. Såvitt
              jag kan bedöma är det vad som har skett i det här fallet.
            </seg>
          </u>
          <note xml:id="i-d96a513a2eab77ea-1">
            Överläggningen var härmed avslutad.
          </note>
          <note xml:id="i-b499b0e1d9d5bf8b-0">
            10 § Svar på interpellation 2011/12:275 om inkomstskillnader
            och demokratin
          </note>
          <note type="speaker" xml:id="i-4018aea907656817-0">
            Anf. 19 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-8">
            <seg xml:id="i-a5802edb2964adc5-0">
              Fru talman! Maryam Yazdanfar har frågat mig hur jag avser att
              agera för att minska inkomstspridningen i Sverige och för att
              de besparingsåtgärder som många EU-länder nu genomför också får
              folklig förankring och demokratisk legitimitet.
            </seg>
            <seg xml:id="i-c0f31fc9e96ff04c-0">
              Sverige har, tillsammans med de övriga nordiska länderna, den
              lägsta inkomstspridningen i världen. När länder i vår omvärld
              nu tvingas till tuffa besparingsprogram med höjda skatter och
              minskad välfärd kan vi fortsätta med en reformpolitik som ökar
              tillväxten och stärker konkurrenskraften. Tack vare en ansvarsfull
              ekonomisk politik som värnat ordning och reda i de offentliga
              finanserna kan vi också fortsätta att stärka välfärden. Det gör
              vi bland annat genom att förbättra den ekonomiska situationen
              för grupper med pressade marginaler, däribland de pensionärer
              och barnfamiljer som har låg inkomst.
            </seg>
            <seg xml:id="i-e989f8090bc64b0b-0">
              Det är genom att fler arbetar och färre är bidragsberoende som
              inkomstfördelningen hålls samman. Regeringen har sedan den tillträdde
              fört en politik för att stärka arbetslinjen och sänka trösklarna
              in på arbetsmarknaden. Jag avser att fortsätta med den politiken.
            </seg>
            <seg xml:id="i-0f36fa6caa5d2059-0">
              Många länder i Europa står nu inför den tuffa uppgiften att stabilisera
              en ohållbar skuldutveckling och återställa förtroendet för den
              ekonomiska politiken. Då behövs både besparingsåtgärder och strukturella
              reformer.
            </seg>
            <seg xml:id="i-fad92163139b2ebe-0">
              Det är de nationella parlamenten som ytterst beslutar om vilka
              åtgärder och reformer som ett land ska genomföra. Jag vill dock
              framhålla att vi från svensk sida förespråkat vikten av en jämn
              fördelning av de bördor som följer av en konsolideringspolitik.
              Detta är enligt min mening avgörande för att skapa demokratisk
              legitimitet och folklig förankring.
            </seg>
          </u>
          <note type="speaker" xml:id="i-2e144708b4823e7e-0">
            Anf. 20 MARYAM YAZDANFAR (S):
          </note>
          <u who="unknown" xml:id="i-385c3f79713c5fab-9">
            <seg xml:id="i-3126be5d52255d84-0">
              Fru talman! Jag som verkligen uppskattar finansminister Anders
              Borgs debattförmåga skulle faktiskt sätta värde på om han ville
              sluta använda copypaste-funktionen på datorn så mycket i interpellationssvaren.
              Det börjar gå inflation i Sverige är bäst, jag är världens bästa
              finansminister och svensk ekonomi står stabil. Vi känner alla
              till fakta att i förhållande till konkursfärdiga länder, till
              exempel Grekland, är Sveriges ekonomi stabil. Att i det sammanhanget
              bli utnämnd till Europas främsta finansminister är som att, som
              en tyckare skrev, bli utnämnd till Afrikas bästa skidåkare. Det
              är kanske inte så mycket att hänga i julgranen.
            </seg>
            <seg xml:id="i-a5032dceea0d0ec3-0">
              Min interpellation skrev jag mot bakgrund av den inkomstspridning
              som sker i Sverige och i Europa efter den lilla dippen under finanskrisen
              2008. Oavsett vilken copypaste-funktion man använder på sin dator,
              Anders Borg, ökar klyftorna. Vidare ökar barnfattigdomen och ungdomsarbetslösheten.
              Siffertricksande kommer inte att lösa problemen utan det sker
              endast med hjälp av politiska åtgärder.
            </seg>
            <seg xml:id="i-7e91e5578e6d3ca5-0">
              Det här kommer att ge sociala, ekonomiska och demokratiska problem,
              inte bara i Sverige utan också i Europa. Det kommer att bli förlorade
              generationer som kommer att ha svårt att lita på de system som
              finns, som inte kommer att vara inkluderade i de sociala, ekonomiska
              eller demokratiska delarna av samhällslivet.
            </seg>
            <seg xml:id="i-3c27bdc5bae96ab0-0">
              Från svensk sida är det bra att finansministern menar att han
              har försökt trycka på sina europeiska kolleger när det gäller
              att ha en jämn fördelning av bördorna för att, som Anders Borg
              skriver, få legitimitet i konsolideringspolitiken. Men det skriver
              inte finansministern i interpellationssvaret. Därför undrar jag:
              Är finansministern nöjd med den inkomstspridning som finns i dag
              i Sverige? I dag går det ungefär 17 industriarbetarlöner på en
              lön i makteliten. Man kan ställa upp 17 personer här i kammaren
              samt en stor börsbolags-vd. De tjänar lika mycket.
            </seg>
            <seg xml:id="i-50d4f06123b9711d-0">
              Tycker finansministern att det är en bra inkomstspridning i ett
              land? Är det denna modell som finansministern försöker ge sina
              europeiska kolleger inspiration till? Eller var går finansministerns
              gräns för när inkomstspridningarna är tillräckligt stora? Går
              den vid 20 eller vid 25 industriarbetarlöner? Eftersom skillnaderna
              ökar igen tycker jag att det är en relevant fråga. Svaret berättar
              vad det är för solidarisk fördelning som finansministern eftersträvar
              i EU.
            </seg>
          </u>
          <note type="speaker" xml:id="i-5cacbc84aaa48c0b-0">
            Anf. 21 FINN BENGTSSON (M):
          </note>
          <u who="finn_bengtsson_813f74" xml:id="i-5ce196bf35c73d11-0">
            <seg xml:id="i-fd524ad816ce2902-0">
              Fru talman! Interpellationen är intressant, för den lyfter upp
              en ideologisk fråga som vi ofta debatterar i den här kammaren.
              Den förtjänar också att debatteras.
            </seg>
            <seg xml:id="i-2500f3b3b7ed0c9c-0">
              När man talar om de ökade klyftorna skulle jag hellre vilja lyfta
              fram det som står att läsa i budgetpropositionen för 2011/12,
              nämligen att utanförskapet i Sverige de facto minskar och har
              minskat med hela 5 procent från 2006 till 2010. Där finns också
              en prognos fram till 20142015 där vi ytterligare kommer ned till
              kanske 1213 procent från att ha varit uppe i 20 procent i utanförskap
              något som låg högre under de socialdemokratiska regeringsåren.
            </seg>
            <seg xml:id="i-e5e0ad53c29a420b-0">
              Det är precis som finansministern tydligt beskriver i sitt svar:
              Om man använder sig av den så kallade Gini-koefficienten, som
              ofta har nämnts i debatten här, ligger Sverige bäst till i världen.
              Gini-koefficienten beskriver hur inkomstspridningen ser ut, och
              den korrigerar dessutom för de välfärdstjänster som vi solidariskt
              finansierar. Om man sedan tittar på de rika länderna, som också
              nämns i finansministerns svar, ser man att det inte bara är de
              nordiska länderna utan rätt många andra länder som ligger hyfsat
              till, på en Gini-koefficient runt ungefär 0,20. Om man har 0 har
              man inga inkomstskillnader och om man har 1 har man de största
              skillnaderna.
            </seg>
            <seg xml:id="i-d0bab918bf27e146-0">
              Den fråga man egentligen bör ställa till denna typ av interpellanter
              är: Vad är den optimala Gini-koefficienten? Är det där Sverige
              nu ligger bäst i klassen? Ska vi ned till en ännu lägre nivå?
              Ska vi kanske ned till noll och inte ha några skillnader över
              huvud taget i samhället?
            </seg>
            <seg xml:id="i-22a942a216217ef1-0">
              Som har yttrats av tidigare socialdemokratiska ministrar är det
              så att om alla lever i armod är det hela på ett sätt rättvist
              fördelat när det gäller inkomstskillnadsproblematiken. Å andra
              sidan tror jag inte att någon vill komma dit.
            </seg>
            <seg xml:id="i-a716cbefdd4142f0-0">
              Fru talman! Vänsterpartiet har varje år från riksdagens utredningstjänst
              tagit fram frågan om fattigdom i Sverige och får nu svar för år
              2011. Det är lite slående att följande då konstateras: Den absoluta
              fattigdomen har varit relativt konstant under åren, men andelen
              har sjunkit något jämfört med 2003 oavsett om man mäter hushåll,
              män, kvinnor eller barn. För barn ligger siffran som lägst på
              5,9 procent år 2007 och som högst på 7,5 procent år 2005. 2012
              beräknas den bli 6,7.
            </seg>
            <seg xml:id="i-d21d5ff2e814a0b8-0">
              Detta innebär alltså att det finns siffror som visar att antalet
              familjer som har fått ekonomiskt bistånd var över 150 000 år 2005
              och nu sedan år 2007 är under 120 000. Det ska sägas att det har
              ökat något de senaste åren, men det ligger fortfarande under 2005
              års siffror.
            </seg>
            <seg xml:id="i-fa00754ef6a8a4c7-0">
              Fru talman! Hur man än resonerar om vad som egentligen är förutsättningarna
              för att hålla detta utanförskap i schack finns det en sak som
              har nämnts tydligt i statsrådets svar, nämligen Sveriges stabila
              ekonomi. Och den är inte bara stabil, utan den är bedömd som den
              kanske starkaste i hela Europa.
            </seg>
            <seg xml:id="i-31303daf6ef456ef-0">
              Det ger lite grann svaret på den andra fråga som interpellanten
              har rest, nämligen hur man ur ett europeiskt perspektiv ska se
              på Sveriges position och Sveriges möjlighet att påverka. Det är
              ingen hemlighet att finansministern får höra gång efter annan
              och med all respekt, för han förtjänar det att den svenska modellen
              enligt alliansregeringens sätt att hålla stabila statsfinanser
              nu gärna exporteras till de länder som bäst behöver se till strukturella
              reformer. Det är länder där man har varit slösaktig och hamnat
              i en fruktansvärd situation som ingen vill dela.
            </seg>
            <seg xml:id="i-9bd641631103aaa0-0">
              Jag vill påminna om att Sverige har hamnat i liknande situationer
              tidigare på grund av tidigare socialdemokratiska försyndelser
              under både 70- och 80-talen. De ledde fram till en intern finanskris,
              och dit vill vi inte tillbaka igen.
            </seg>
          </u>
          <note type="speaker" xml:id="i-1352e908ba8b85fd-0">
            Anf. 22 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-10">
            <seg xml:id="i-c99f177b77110dfd-0">
              Fru talman! Låt oss ta en diskussion om hur det ser ut i Sverige
              och hur vi vill att det ska se ut. Låt oss konstatera att vi vill
              ha ett samhälle som präglas av sammanhållning. Sammanhållning
              bygger inte minst på att de som har det tuffast i samhället har
              det någorlunda bra och på att de som har det bäst i samhället
              inte drar i väg alltför långt.
            </seg>
            <seg xml:id="i-82ada4a2d06cb7cf-0">
              Vi vill se många andra värden i samhället som också är viktiga.
              Detta är inte det enda värde som är viktigt. Det är bra att vi
              har en starkt reallönetillväxt. Det är bra att vi har en stark
              välfärdsutveckling. Det är bra att vi har en god ekonomisk tillväxt
              för alla människor.
            </seg>
            <seg xml:id="i-154b482921cd3cb6-0">
              Interpellationen tar sin utgångspunkt i makteliternas situation.
              Det fick mig att sätta mig ned och räkna lite på hur de samlade
              andelarna av toppinkomster har utvecklats. Man kan konstatera
              att under de år som vi nu har data för, 20062009, har toppinkomsternas
              andel ökat med 1,5 procent. Detta är att jämföra med att de under
              20022006 ökade med 15 procent. Det var alltså en väsentligt snabbare
              ökning av toppinkomsternas andel under den förra socialdemokratiska
              mandatperioden och en kraftig ökning under hela den socialdemokratiska
              mandatperioden. Då drog verkligen toppinkomsterna i väg. Andelen
              ökade alltså med 15 procent under de åren och med 1,5 procent
              under de här åren. Det kan vara en viktig utgångspunkt när vi
              funderar på vad vi ska utläsa ur siffrorna.
            </seg>
            <seg xml:id="i-bbec9142cd506bb3-0">
              Drev den socialdemokratiska regeringen medvetet isär Sverige
              och ökade skillnaderna var det därför siffrorna såg ut så? Motverkar
              den här regeringen medvetet skillnader är det därför siffrorna
              ser ut så här? Det finns säkert många olika förklaringar.
            </seg>
            <seg xml:id="i-1acd480995ed8d3c-0">
              Den generella bilden av Sverige och den är viktig att vi håller
              fast vid är att vi har små förändringar av de ekonomiska skillnaderna
              jämfört med de flesta andra länder. Vi har små ekonomiska skillnader,
              och det är bra. Vi har ett samhälle som i allt väsentligt präglas
              av att vi håller ihop. Om vi jämför toppinkomsternas andel i USA
              med andelen i Sverige ser vi att den är ungefär tre fyra gånger
              så stor, lite grann beroende på vilken tidsperiod man jämför.
              Det är bra att det inte riktigt ser ut så i Sverige.
            </seg>
            <seg xml:id="i-ce9dc3b679a463f1-0">
              Varför måste vi diskutera hur Sverige ser ut? Det är en diskussion
              som Socialdemokraterna måste föra lite grann med varandra. Den
              beskrivning vi får av Sverige är att det är katastrofala effekter
              och att allt försämras. Om det är beskrivningen måste vi åtminstone
              få redovisa att tillväxtsiffrorna i Sverige de senaste fem åren
              är högre än i praktiskt taget alla andra länder. Sysselsättningssiffrorna
              är bättre än i praktiskt taget alla jämförbara länder. De är tre
              gånger så höga som i Danmark, för att ta det som ett exempel.
              De är dubbelt så höga som i Finland. Vi måste ändå få redovisa
              att de offentliga finanserna har utvecklats på ett starkt sätt
              och att vi inte behöver genomföra åtstramningar.
            </seg>
            <seg xml:id="i-4c95b40235fcf018-0">
              Vi ställer oss frågan: Vad är det för politiska åtgärder vi har
              att vidta om vi vill ha både tillväxt och sammanhållning? Den
              första och mest uppenbara är utbildning ett utbildningssystem
              som premierar kunskap, som ställer krav och som ger stöd så att
              elever kan utvecklas utifrån sin egen förmåga. Det är grundbulten
              i ett system som ger små inkomstskillnader.
            </seg>
            <seg xml:id="i-70f128afbc49a1fa-0">
              Det andra är rörlighet. Sverige och de nordiska länderna har
              mer av social rörlighet än andra länder. Man sitter inte fast
              i en samhällsklass, i ett yrke eller i en grupp därför att man
              är född i den. Det finns goda möjligheter för människor i Sverige
              att röra sig tack vare utbildning och tack vare ett öppet samhällssystem.
            </seg>
            <seg xml:id="i-7f62f5953f75e2bd-0">
              Det är viktigt med stabilitet eftersom sociala skillnader byggs
              under kriser. Det är under kriser människor hamnar i sociala situationer
              som gör att utanförskap och stora sociala skillnader blir följden.
              Därför är ekonomisk stabilitet också en del av politiken för sammanhållning.
            </seg>
            <seg xml:id="i-444ca7821407a42f-0">
              Ytterst måste vi naturligtvis ha en välfärdsstat som gör att
              vi tar hand om människor som av olika skäl har hamnat i bekymmer.
              Utgångspunkten måste vara att vi vill ha ett samhälle som präglas
              av sammanhållning och att vi ska ha en politik som är förenlig
              med sammanhållning och utveckling.
            </seg>
          </u>
          <note type="speaker" xml:id="i-2b4be6e3aa3b815a-0">
            Anf. 23 MARYAM YAZDANFAR (S):
          </note>
          <u who="unknown" xml:id="i-385c3f79713c5fab-11">
            <seg xml:id="i-420c835f0e55b4f8-0">
              Fru talman! Finansministern berättade inte vad som var den optimala
              inkomstspridningen i hans tycke. Det är tråkigt, men jag går in
              och försöker kommentera de tre faktorer som finansministern nämnde
              som stabiliserande för ekonomi och social välfärd.
            </seg>
            <seg xml:id="i-7490b6c1720f1891-0">
              Det är stabiliteten i ekonomin. Jag tror faktiskt att vår ekonomisk-politiska
              talesperson Magdalena Andersson, när hon senast deltog i en större
              medial diskussion, gav legitimitet till den stabilitetspolitik
              som Anders Borg har fört.
            </seg>
            <seg xml:id="i-90aae9eeeb2ed93f-0">
              Det är ingenting vi är oense om. Vi har ett ramverk som vi båda
              är överens om, som vi var med och drog fram. Jag tror någonstans
              att finansministern själv kommer att behöva tröttna på att försvara
              någonting som han egentligen inte blir kritiserad för förr eller
              senare.
            </seg>
            <seg xml:id="i-b003ff402bf86bb6-0">
              Det andra är den sociala rörligheten. Det som händer, som all
              forskning är tydlig med, är att den sociala rörligheten sjunker
              när inkomstskillnaderna ökar. Det bästa sättet att hålla människor
              på plats och inte låta dem utvecklas är att låta de rika få det
              bättre och de fattiga få det sämre. Det är precis det som har
              hänt med det reformutrymme som Anders Borg har gett. Den rikaste
              procenten i samhället har fått 5 procent av dina reformer, hittills.
              Vi får se var det slutar.
            </seg>
            <seg xml:id="i-584461c68fe12335-0">
              Sedan är det utbildningssystemet, som var det första som Anders
              Borg nämnde. Anders Borg ingår i en regering som har sett till
              att fler unga människor i dag går ut med ofullständiga betyg och
              är sämre rustade för att möta utmaningarna i livet. Det är i dag
              färre unga människor som får en bra start i livet än det var före
              2006. Och det är någonting som regeringen är ansvarig för.
            </seg>
            <seg xml:id="i-0a39f199a2ec46ce-0">
              Jag måste också kommentera det som Anders Borg sade om att ett
              samhälle är framgångsrikt när inkomstskillnaderna inte är för
              stora. Det håller jag med om, även om jag oftast tror att det
              mest är läpparnas bekännelse.
            </seg>
            <seg xml:id="i-60739dcda3a6202c-0">
              Anders Borg sade att det här betyder att de som har det sämst
              ska ha det någorlunda bra. Jag tror faktiskt att mycket av våra
              politiska skiljelinjer ligger där. Anders Borg! Jag undrar om
              du vill ha det någorlunda bra. Vill du att dina barn ska ha det
              någorlunda bra? Vilka barn är det som ska ha det någorlunda bra?
            </seg>
            <seg xml:id="i-ae0fc7215a0c64a8-0">
              För mig duger inte det. Jag nöjer mig inte förrän alla barn som
              växer upp i Sverige får komma ut och uppfylla sina drömmar och
              nå sin högsta kapacitet. Någorlunda bra duger inte. Det är bara
              bäst för varenda unge som duger. Där går också den politiska skiljelinjen,
              som jag är jätteglad för att finansministern klargjorde.
            </seg>
          </u>
          <note type="speaker" xml:id="i-ca8f98c0085e0e97-0">
            Anf. 24 FINN BENGTSSON (M):
          </note>
          <u who="finn_bengtsson_813f74" xml:id="i-5ce196bf35c73d11-1">
            <seg xml:id="i-229dd84364f9661e-0">
              Fru talman! Ja, ideologi är viktigt. Här har vi talat från finansministerns
              håll och Alliansens håll om arbetslinjen och ställt den i relation
              till bidragslinjen. Det kommer sannolikt att bli ett tema inför
              avslutningen av den här mandatperioden och under kommande valrörelse.
            </seg>
            <seg xml:id="i-c3abdc24bc79fe85-0">
              Låt mig betona bland annat inblandningen av socialförsäkringssystemet,
              inte minst när det gäller sjukförsäkringen. Vi kan i princip säga
              att vi är relativt överens om ersättningsnivåerna i det systemet,
              som bygger upp en del av inkomsterna för en del av befolkningen.
              Däremot har vi varit helt oense om hur sjukförsäkringen bör utformas.
            </seg>
            <seg xml:id="i-4c67f371994756d8-0">
              År 2002 och 2003 var det toppår i Sverige i förhållande till
              resten av jämförbara länder. Vi hade dubbelt så många som var
              sjukskrivna dubbelt så länge som i just jämförbara länder. Vi
              hade också en geografisk spridning som visade att sjukförsäkringssystemet,
              som är så viktigt för oss för att vi ska ha en trygghet vid arbetsoförmåga
              på grund av sjukdom, egentligen fungerade som ett arbetsmarknadspolitiskt
              redskap, vilket den aldrig har varit avsedd att vara.
            </seg>
            <seg xml:id="i-14b66c63c342d571-0">
              Det genomfördes en reform under förra mandatperioden, och den
              har förbättrats ytterligare under den här mandatperioden. Nu har
              vi i princip ett sjuktal, ett ohälsotal, som är jämförbart med
              hur det är i jämförbara länder runt oss.
            </seg>
            <seg xml:id="i-7f7f712ca76c9fef-0">
              Fru talman! Jag vill påstå att detta kanske är en lika viktig
              faktor som att vi bedriver en allmän sysselsättningsstärkande
              politik i vårt land. Det handlar nämligen om att befinna sig i
              utanförskap när man inte är sjuk, med en sjukersättning som ger
              mycket lägre ersättning än vad en arbetsinkomst ger. Det är kanske
              den allra värsta otjänsten man kan göra mot någon, om man nu vill
              se att inkomstskillnaderna ska vara mindre än vad de är i dag.
            </seg>
            <seg xml:id="i-59594112af976aa4-0">
              Därför tror jag att finansministern och alliansregeringen är
              på helt rätt spår. Det handlar om att driva en aktiv sysselsättningspolitik
              men också om att se till att bevaka och bevara den sjukförsäkringsreform
              som ändå har fört svenska folket betydligt närmare arbetsmarknaden.
            </seg>
          </u>
          <note type="speaker" xml:id="i-1c619e4345dbb387-0">
            Anf. 25 LARS JOHANSSON (S):
          </note>
          <u who="lars_johansson_de76bc" xml:id="i-0302a698bcb3aad8-2">
            <seg xml:id="i-d660a1088290eddd-0">
              Fru talman! Jag anmälde mig på talarlistan när jag upplevde att
              finansministern dribblade med siffror. Anders Borg sade nämligen
              att inkomstökningar för de bäst betalda har ökat väldigt lite
              mellan 2006 och 2009. Men varför använda år 2009 när det var det
              år som det gick riktigt dåligt för Sverige? Varför inte använda
              2011, när vi vet att direktörerna har fått ännu mer betalt än
              vad löntagarna har fått?
            </seg>
            <seg xml:id="i-01fbd38f4c266f21-0">
              Om vi jämför hela perioden, från 2006 till och med 2011, får
              vi helt andra siffror. Dribbla inte med siffrorna!
            </seg>
            <seg xml:id="i-4dbf592b76f573b5-0">
              Samhället dras isär. Vi har många exempel på det. Jag kan ta
              ett exempel. I fredags i förra veckan besökte jag ett fas 3-projekt,
              som det så vackert heter, på Marieholmsgatan 4 i Göteborg. Det
              var 109 personer som var i den aktiviteten, som det heter. Det
              finns inga avtal. Det finns inga fackliga avtal. Tre personer
              hade fackliga avtal. Det var de som var medlemmar i Unionen och
              som fungerade som arbetsledare.
            </seg>
            <seg xml:id="i-4c2771f1a07a2b67-0">
              De här människorna har mellan 340 kronor och 680 kronor om dagen,
              i genomsnitt ca 10 000 kronor i månaden, medan de är i fas 3.
              Det stora flertalet har gått där i ett år. Av dem som har gått
              i ett år är det fem personer som har kommit ut i arbetslivet.
              De flesta av dem som där är inlåsta i denna fas 3-åtgärd, tillsammans
              med de andra ca 30 000 i Sverige, vågar inte berätta för tänkta
              arbetsgivare att de är i fas 3, för alla vet att det är en åtgärd
              utan aktivitet.
            </seg>
            <seg xml:id="i-d21612a781147e80-0">
              Det är kanske socialt okej att man träffar andra människor i
              samma situation, men man har ingen utveckling. Det är ingen utbildning.
              Det är ingen kompetensutveckling som sker. Man stannar av.
            </seg>
            <seg xml:id="i-4d9345b565b9a773-0">
              Jag måste säga att när man möter människor i den situationen
              och möter den håglöshet som de känner förstår man att människor
              är förtvivlade över regeringens politik. Det är klart att samhället
              dras isär. Alldeles nyss fick vi också uppgifter om att det är
              28 000 fler barn som är drabbade av barnfattigdomen. Det var Rädda
              Barnen som kom med de siffrorna, inte Socialdemokraterna.
            </seg>
            <seg xml:id="i-6bddd6f1dd353773-0">
              Det kommer nu uppgift efter uppgift om att inkomstskillnaderna
              i samhället ökar. Jag är väldigt förvånad när jag tittar på interpellationssvaret.
              Finansministern säger: Det gör vi bland annat genom att förbättra
              den ekonomiska situationen för grupper med pressade marginaler,
              däribland de pensionärer och barnfamiljer som har låg inkomst.
            </seg>
            <seg xml:id="i-2ab0e73e71a59c89-0">
              Det är inte sant. Det som står här är inte sant. Det är inte
              sant att ni sänker trösklarna in på arbetsmarknaden för människor
              i fas 3. Det som står här är inte sant. Men ni säger att ni ska
              fortsätta med den politiken. Det är en förfärande politik för
              stora grupper i samhället.
            </seg>
            <seg xml:id="i-bd0d68d245f6b2ef-0">
              Sedan är det precis som Maryam sade tidigare. När det gäller
              det ekonomiska ramverket har vi ingen annan uppfattning. Vi är
              tydliga på den punkten. Det har vi varit hela tiden i opposition.
              Det vore väl sjutton annars, eftersom vi var med och skapade det
              en gång i tiden, när Moderaterna var emot. Men när det gäller
              det som sker på andra områden i den ekonomiska politiken är det
              ett ökat utanförskap, och det innebär ökade ekonomiska klyftor
              i samhället.
            </seg>
          </u>
          <note type="speaker" xml:id="i-d0a3f6421ab555b2-0">
            Anf. 26 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-12">
            <seg xml:id="i-f100d4934a8d0714-0">
              Fru talman! Den här interpellationen gäller ytterst, fru talman,
              hur det har gått för makteliten. Hur har utvecklingen för makteliten
              varit i relation till andra?
            </seg>
            <seg xml:id="i-512e49037072853a-0">
              Då redovisar jag den statistik som finns, som är internationellt
              jämförbar, som löper fram till 2009 och kan då konstatera att
              under perioden 2002 till 2006 ökade inkomstandelen för de med
              de högsta inkomsterna, toppinkomsterna, med 15 procent. Under
              motsvarande jämförbara tid under alliansregeringen det är visserligen
              tre år, men jag har mycket svårt att tro att det kommer att bli
              någon avgörande skillnad för 2010 har det ökat med 1 ½ procent.
            </seg>
            <seg xml:id="i-a728e3f66e7ba506-0">
              Det här är inte den enda statistiken som ser ut på det sättet.
              Vi vet ju att inkomstskillnaderna ökade kraftigt under de socialdemokratiska
              åren, och vi vet att även förmögenhetskoncentrationen ökade kraftigt.
              Någon gång kunde det vara på sin plats att Socialdemokraterna
              förde en självgranskande diskussion om varför man under tolv års
              regeringsinnehav bidrog till att öka klyftorna så kraftigt. Vad
              var det man gjorde som bidrog till detta, och vad var det man
              gjorde som inte fungerade?
            </seg>
            <seg xml:id="i-c61fcacc6e5ff437-0">
              Någon gång kommer det att hända att svenska folket röstar tillbaka
              Socialdemokraterna. Finns det då ingen självgranskning, där man
              kritiskt frågar sig varför misslyckandet var så pyramidalt när
              det gäller klyftorna, är det svårt att se att det kan bli på något
              annat sätt än att Socialdemokraterna återigen kommer att bidra
              till att både toppinkomsternas andel och inkomstskillnaderna ökar
              och att klyftorna grävs djupare.
            </seg>
            <seg xml:id="i-662730146c47520d-0">
              Det är naturligtvis så här att varje samhälle måste bygga på
              en avvägning mellan trygghet och drivkrafter. Det finns alltid
              en avvägning mellan hur mycket inkomsttrygghet och stöd vi vill
              erbjuda människor och hur mycket drivkrafter som krävs för att
              vi ska få dem tillbaka i arbete.
            </seg>
            <seg xml:id="i-7c9f6ce9d9c38c14-0">
              Det vi har gjort som är speciellt och som har förskjutit den
              svenska modellen är att vi har valt att sänka inkomstskatterna,
              där marginalskatterna i särklass har sänkts mest för dem med lägst
              inkomster. Vi har värnat övriga skattebaser, vilket gör att vi
              alltjämt har starka offentliga finanser, en stor offentlig sektor
              och en stor andel av de sysselsatta som jobbar med välfärdstjänster.
            </seg>
            <seg xml:id="i-6624b19ddef94107-0">
              Så har vi kunnat bevara en stark välfärdsstat men även förstärka
              drivkrafterna. Vi har förstärkt arbetslinjen men bibehållit sammanhållningen.
              Det var ju så den svenska modellen en gång i tiden var konstruerad.
              Fram till sent 60-tal och början av 70-talet hade vi starka drivkrafter
              och stark sammanhållning. Sedan överlagrade vi det med alltför
              mycket marginaleffekter, regleringar och transfereringssystem.
            </seg>
            <seg xml:id="i-f36688ffae1ec574-0">
              Det här tog Socialdemokraterna på allvar i regeringsställning.
              Man backade när det gällde marginaleffekterna genom att kompensera
              för egenavgifter. Man tog undan sådant som arvs- och gåvoskatt
              som hade betydande negativa effekter för sysselsättningsklimatet.
              Man stramade upp förtidspension, a-kassa och arbetsförmedling.
            </seg>
            <seg xml:id="i-a0287686bd641879-0">
              I opposition verkar man dock helt ha glömt att det finns en besvärlig
              och komplicerad avvägning mellan trygghet och drivkrafter om man
              vill värna en välfärdsstat som är förenlig med stark sysselsättning
              och bra utveckling. Det Socialdemokraterna nu står för är att
              vältra ut breda bidragshöjningar som finansieras med höga skattehöjningar
              på företag och anställda. Det är klart att effekterna av det blir
              mer utanförskap och färre människor i jobb.
            </seg>
            <seg xml:id="i-eddd586e61c3fc0e-0">
              Det vi eftersträvar är ett samhälle där varje medborgare får
              en chans att komma till sin rätt och få ut sin fulla potential.
              Där klarar sig Sverige bättre än de flesta länder, eftersom vi
              har en bra skola, bra social rörlighet och bra trygghetssystem.
              I den svenska modellen finns en bra balans för att skapa detta,
              och den balansen har vi bidragit till, inte minst genom att vi
              nu under krisåren när andra har skurit ned, kunnat prioritera
              att förstärka bostadsbidragens barndel, höja flerbarnstilläggen
              och göra riktade insatser till de pensionärer som har det sämst.
            </seg>
            <seg xml:id="i-0ff5b835ad524416-0">
              Det är precis så vi har gjort för att också i kristider, när
              resurserna är knappa, bidra till sammanhållningen. Det är en bra
              krispolitik, därför att den bidrar till att hålla ihop samhället
              samtidigt som den är statsfinansiellt ansvarsfull.
            </seg>
          </u>
          <note type="speaker" xml:id="i-7556d1dc061dc172-0">
            Anf. 27 MARYAM YAZDANFAR (S):
          </note>
          <u who="unknown" xml:id="i-385c3f79713c5fab-13">
            <seg xml:id="i-4c3e39506fa94815-0">
              Fru talman! Anders Borg förklarade ganska tydligt i det föregående
              inlägget hur ni ser på inkomstfördelning i ett samhälle, men jag
              tror inte att finansministern själv var medveten om det.
            </seg>
            <seg xml:id="i-8653aa1d976b46ef-0">
              Finansministern förklarade att man vill ha ett samhälle där den
              fattige har det någorlunda bra. Det är också det som är den stora
              politiska skiljelinjen. Anders Borg och regeringen tror att den
              som har mest bara behöver trygghet i form av skattesänkningar
              och mer pengar på kontot för att nå framgång, medan den som är
              fattig bara behöver mer drivkrafter och att bli ännu lite fattigare
              så att han eller hon måste kämpa lite hårdare.
            </seg>
            <seg xml:id="i-eba20b6e95abbfcc-0">
              Som socialdemokrat delar jag inte den människosynen. Jag menar
              att alla människor faktiskt har en potential och att man tillsammans
              med resurser som man får av samhället ska göra sitt yttersta för
              att nå sin främsta potential.
            </seg>
            <seg xml:id="i-ed0474d8f5493f98-0">
              Observera att det inte är jag, interpellanten som utmålas som
              kommande från bidragspartiet, som talar om bidrag här, utan det
              är Anders Borg som talar om bidrag. Han står nämligen för något
              slags allmosepolitik där man gör de stora skattesänkningarna och
              de stora ekonomiska lättnaderna för dem som har mest pengar, medan
              de fattiga får några hundralappar vid sidan om.
            </seg>
            <seg xml:id="i-5654d46acc9f690a-0">
              Jag tror att vi ska byta ut denna allmosepolitik mot en framgångspolitik
              för alla, där alla människor får chansen att nå sin högsta potential.
              Det finns nämligen inte en konstant mängd framgång i samhället
              som man måste dela på, utan jag tror att man kan nå hur mycket
              framgång som helst, bara tillräckligt många får chansen.
            </seg>
          </u>
          <note type="speaker" xml:id="i-a6e1cdb582195638-0">
            Anf. 28 LARS JOHANSSON (S):
          </note>
          <u who="lars_johansson_de76bc" xml:id="i-0302a698bcb3aad8-3">
            <seg xml:id="i-bd7e2bcd7538b62e-0">
              Fru talman! Det är ju så här, Anders Borg, att man kan använda
              statistik lite som man vill ibland. Att använda 2009, året när
              vi hade en svår ekonomisk kris i Sverige, som utgångspunkt för
              att visa att de ekonomiska skillnaderna inte har blivit så stora
              upplever jag nog ändå är att använda fel årtal.
            </seg>
            <seg xml:id="i-6ecc1e147011e31e-0">
              Det är det ena, och det kan vi återkomma till. Men vi behöver
              som sagt var inte hålla på med det, utan vi kan i stället titta
              i dagstidningarna där det står att direktörerna får det ena lönelyftet
              efter det andra som är oerhört mycket större än vad vanliga människor
              får.
            </seg>
            <seg xml:id="i-eafc3911271a969e-0">
              Utvecklingen är tyvärr den att samhället dras isär. Jag nämnde
              fas 3 i mitt förra inlägg. Jag ska nu nämna ett annat område,
              nämligen a-kassan, en omställningsförsäkring som vi tycker är
              viktig. Jag noterar att finansministern i sitt svar tidigare inte
              nämnde de arbetslösa över huvud taget, de 400 000 personer varav
              många går med låg ersättning.
            </seg>
            <seg xml:id="i-e82af8cb54d23dea-0">
              Här är bara ett exempel på vad som har skett: År 2006 i september
              var det ungefär 50 procent av de arbetslösa i åldern 1824 år som
              hade a-kasseersättning. Vi vet att man inte alltid går med i facket
              och blir a-kasseberättigad under de första åren när man kommer
              ut på arbetsmarknaden, men det var ändå 50 procent.
            </seg>
            <seg xml:id="i-398c73cbba39c9e6-0">
              I september förra året var det 5 ½ procent. Vad har hänt? Jo,
              den politik som ni har drivit har gjort att människor inte går
              med i a-kassan i någon större omfattning längre. Man avstår eftersom
              det har blivit så väldigt mycket dyrare. Då får det den effekten
              att man i stället, när man är arbetslös, får leva på försörjningsstöd.
            </seg>
            <seg xml:id="i-7a50c2b6ed3fecf5-0">
              Det är detta som gör att sammanhållningen i samhället inte är
              lika stark i dag som den var tidigare. Samhället dras isär, och
              det är det vi kritiserar regeringens ekonomiska politik för att
              ni inte ser helheten utan bara ser till vad vissa delar av den
              ekonomiska politiken leder till. Titta på helheten! Titta på hur
              människor drabbas av den politik ni företräder!
            </seg>
          </u>
          <note type="speaker" xml:id="i-22bd0b67c791e956-0">
            Anf. 29 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-14">
            <seg xml:id="i-f3093bfcff6f7015-0">
              Fru talman! Den socialdemokratiska självgranskningen och självkritiken
              kring klyftorna kommer aldrig. Bara för att säkra att det inte
              var fel på just toppinkomsternas andel kontrollräknade jag på
              Gini-koefficienterna som också är redovisade fram till 2009, eftersom
              det är det slutår som redovisas i tabellerna. Gini-koefficienterna
              ökade från 2002 till 2011 med 11 procent. Under vår period har
              de ökat med 1 procent.
            </seg>
            <seg xml:id="i-3dd6eda160e4075e-0">
              Återigen har vi ett mått som visar hur tydligt inkomstskillnaderna
              ökade under de socialdemokratiska åren. Någon gång skulle det
              kunna finnas en socialdemokratisk företrädare som tog en seriös,
              självkritisk debatt om detta: Varför ledde ett långvarigt socialdemokratiskt
              regeringsinnehav till så stora ökningar av de ekonomiska skillnaderna?
            </seg>
            <seg xml:id="i-3abc87a7fccd4783-0">
              Det blir väldigt svårt att förstå hur man ska kunna hävda någon
              trovärdighet i att man är ett parti som kan minska skillnaderna
              om man inte självkritiskt granskar varför man orsakade så stora
              ökningar av dem.
            </seg>
            <seg xml:id="i-77e0beb51126c9d6-0">
              Jag tycker naturligtvis att vi ska debattera varandras ståndpunkter
              och inte konstruerade skillnader. Jag har aldrig förordat någonting
              som kan beskrivas som allmosepolitik. Vad jag försökte beskriva
              med mina ord, i dess ofullkomlighet, var att när vi tittar på
              mått som beskriver hur de som har det materiellt sämst i samhället
              har det så är den andelen i Sverige och i de nordiska länderna,
              när man mäter det som tillgång till olika materiella tillgångar,
              mindre än i andra länder.
            </seg>
            <seg xml:id="i-229f30946cf1c527-0">
              Häpnadsväckande nog har skillnaderna inte ökat under krisen,
              vilket varit fallet i många andra länder. Det tycker jag är bra.
              Det betyder att vi bygger ett samhälle som visserligen aldrig
              kan bli perfekt, vi kan inte erbjuda alla människor de perfekta
              chanserna, men det ger en grad av väl fungerande välfärdsstat.
              Sedan är målet naturligtvis att människor ska komma till sin rätt.
              Det är därför vi gör så stora och omfattande insatser för utbildning,
              för förskola och skola, just för att ge människor stöd och möjligheter
              att utvecklas. Det är vår välfärdssyn.
            </seg>
          </u>
          <note xml:id="i-d96a513a2eab77ea-2">
            Överläggningen var härmed avslutad.
          </note>
          <note xml:id="i-9dc3960bc787e046-0">
            11 § Svar på interpellation 2011/12:276 om sociala avgifter
          </note>
          <note type="speaker" xml:id="i-f171b81645e7945f-0">
            Anf. 30 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-15">
            <seg xml:id="i-7a744e79abda7c79-0">
              Fru talman! Jasenko Omanovic har frågat mig vilka åtgärder jag
              avser att vidta för att rätta till vad han anser vara problem
              med socialavgifterna.
            </seg>
            <seg xml:id="i-a5e5871f1f02a450-0">
              Regeringens mål är full sysselsättning. Ett viktigt steg mot
              detta mål är att stärka svaga gruppers ställning på arbetsmarknaden.
              Selektiva sänkningar av socialavgifterna gör det exempelvis mindre
              kostsamt att anställa unga som är i färd med att etablera sig
              på arbetsmarknaden. Regeringens arbetslinje handlar också om försäkringssystem
              som leder människor tillbaka till jobb, inte till passivt utanförskap.
              Mot denna arbetslinje står oppositionens bidragslinje.
            </seg>
            <seg xml:id="i-d306f0de4fd1d4de-0">
              Nu ser vi hur utanförskapet, uttryckt som helårsekvivalenter
              som försörjs via transfereringssystemen, har minskat med ca 200
              000 personer sedan 2006. Under samma period har 200 000 nya jobb
              skapats.
            </seg>
            <seg xml:id="i-4024916a66c51052-0">
              Samtidigt som sysselsättningen har ökat har regeringen fortsatt
              ordning och reda i de offentliga finanserna. När andra länder
              nu tvingas till tuffa sparprogram och nedskärningar kan vi fortsätta
              arbetet med en reformpolitik för varaktigt högre sysselsättning
              och lägre jämviktsarbetslöshet. Jag avser att fortsätta att finna
              vägar för att förbättra arbetsmarknadens funktionssätt och stärka
              svaga gruppers ställning på arbetsmarknaden.
            </seg>
          </u>
          <note type="speaker" xml:id="i-c9c706bb0f80ba54-0">
            Anf. 31 JASENKO OMANOVIC (S):
          </note>
          <u who="unknown" xml:id="i-385c3f79713c5fab-16">
            <seg xml:id="i-6835dd9b55524486-0">
              Fru talman! Jag tackar finansministern för svaret.
            </seg>
            <seg xml:id="i-0c491b22992533da-0">
              Socialavgifter är en del av den svenska modellen. Löntagare avstår
              en del av löneutrymmet för att skapa sig trygghet. Det innebär
              att man betalar en försäkringspremie i någon form varje månad.
            </seg>
            <seg xml:id="i-b4fc933652214276-0">
              I går besökte jag gruvan i Kiruna. Gruvarbetarna där, liksom
              alla andra löntagare, betalar dessa avgifter. De jobbar på 1 300
              meters djup, under jord. De har lunchrum 775 meter under jord.
              De jobbar under förhållanden som innebär ett stort risktagande,
              och de levererar via LKAB, företaget som de jobbar för, vinst
              till staten.
            </seg>
            <seg xml:id="i-2747e5ff8592051b-0">
              Om de skadar sig på sin arbetsplats, om det händer någonting
              oförutsett, kan de, eftersom de varje månad betalar in en försäkringspremie,
              som ett minimum förvänta sig att ha en sjukförsäkring när de inte
              kan utföra sitt arbete. Och vad får de, fru talman, om det oönskade
              inträffar? Jo, de får ett bidrag från Anders Borg och Moderaterna.
              De får ingen försäkring. Den är så försämrad att de i stället
              får ett bidrag, ett bidrag för det löneutrymme de avstått.
            </seg>
            <seg xml:id="i-e99e4ada05b491c0-0">
              Vad har hänt under den tid Anders Borg varit finansminister?
              Det som hänt är att löntagare enligt den svenska modellen avstått
              löneutrymme; det är oförändrat. Det Anders Borg dock gjort är
              att förändra förutsättningarna för den försäkringspremie som löntagarna
              betalar in. Försäkringarna har gjorts om till bidrag. Löntagare
              avstår fortfarande i samma omfattning som tidigare löneutrymme
              för att skapa sig trygghet.
            </seg>
            <seg xml:id="i-73deb85a034fc4bd-0">
              Anders Borg har flyttat pengarna till någonting som heter allmän
              löneavgift, och det finns, fru talman, ingen lagtext som styr
              hur man ska använda de pengarna, till skillnad från alla andra
              avgifter i socialförsäkringen. Det innebär att finansminister
              Anders Borg förfogar över pengarna helt fritt. Skillnaden mellan
              2006, när Anders Borg tillträdde som finansminister, och innevarande
              år blir, räknat i rena pengar, 80 500 000 000 kronor, pengar som
              Anders Borg använt till någonting annat än till det som löntagarna
              avsåg när de avstod från dem.
            </seg>
            <seg xml:id="i-e6a98cd0cc1f9fe7-0">
              Gruvarbetarna, liksom andra löntagare i landet, har avstått dessa
              pengar för att skapa sig en trygghet. Anders Borg har tagit pengarna
              och flyttat dem till en skattkista som han själv förfogar över.
              Jag hoppas, fru talman, att vi får svar av Anders Borg beträffande
              vad dessa pengar har använts till.
            </seg>
          </u>
          <note type="speaker" xml:id="i-29fb5799f4c9b379-0">
            Anf. 32 FINN BENGTSSON (M):
          </note>
          <u who="finn_bengtsson_813f74" xml:id="i-5ce196bf35c73d11-2">
            <seg xml:id="i-20862a255886bd8b-0">
              Fru talman! Jag får tacka för interpellationen och för ett tydliggörande
              svar från finansministern.
            </seg>
            <seg xml:id="i-da2e99f342d90b4f-0">
              Interpellanten Jasenko Omanovic bedriver i sin interpellation
              en väldigt underlig tes som jag skulle vilja diskutera med finansministern.
              Som nämns i svaret från finansministern leder kloka lättnader
              av socialavgifter till lägre kostnader för att anställa, särskilt
              dem som står längst från arbetsmarknaden, såsom unga, nyanlända
              invandrare och, inte minst, funktionshindrade. Parar man detta
              med jobbskatteavdragen, som haft fokus på dem med lägst inkomster,
              som stimulans för att minska trösklarna att komma in på arbetsmarknaden
              är det i dag fler som arbetar och försörjer sig på lön i stället
              för att ha en bidragsförsörjning.
            </seg>
            <seg xml:id="i-af9ef79472056856-0">
              Det leder, vilket är viktigt att konstatera, till att statskassan
              ökar sina intäkter när fler jobbar och är med och solidariskt
              betalar skatt. Om man därtill lägger reformeringen av sjukförsäkringen,
              som vi diskuterade i förra interpellationsdebatten, ser vi att
              vi nu fått en hållbar sjukförsäkring som kommer dem till del som
              verkligen behöver den och ger dem en långsiktig trygghet i att
              systemet kommer att fungera.
            </seg>
            <seg xml:id="i-43c5a842b89e6004-0">
              Fru talman! Vore det så som interpellantens hypotes framställer
              det, att man på något sätt förfarit konstigt med de sociala avgifterna,
              funderar jag på hur det kan komma sig att det i budgetpropositionen
              för 2011/12 görs stora satsningar. I en omvärld där vi på alla
              håll ser besparingar och neddragningar görs det, nota bene, stora
              investeringar bland annat på arbetsmarknadspolitiken. Arbetsförmedlingen
              är absolut nöjd med den tilldelning man får. Detsamma gäller på
              sjukförsäkringssidan. Försäkringskassan kan hantera sin budget
              och ge dem som behöver stöd därifrån ett utrymme som är väl tilltaget.
            </seg>
            <seg xml:id="i-02712d09a8114fb8-0">
              Låt mig fundera lite grann på vad företrädarna för Socialdemokraterna
              gör när de går ut och mer eller mindre som vallöfte säger att
              man ska ta bort sjuklöneansvaret från företagen och vältra över
              det på staten. Det är intressant att lite grann titta på vad konsekvenserna
              av ett sådant förslag skulle bli. Det finns uträkningar, bland
              annat gjorda av riksdagens utredningstjänst, som visar att arbetsgivarnas
              kostnad för sjuklön och inbetalade arbetsgivaravgifter för sjuklön
              för 2012 beräknas uppgå till 15 miljarder kronor.
            </seg>
            <seg xml:id="i-bf16387c7fab9013-0">
              Om den kostnaden fördes över till staten skulle det motsvara
              en ökning av sjukpenninganslaget med omkring 66 procent. Den offentliga
              sektorns sammantagna nettokostnad skulle då uppgå till 7,7 miljarder,
              om man beaktar att statens intäkter från bolagsskatt med en sådan
              förändring skulle kunna öka med 7,7 miljarder. Detta föreslås
              av Socialdemokraterna för det som i dag är sjuklöneperioden. Det
              omfattar alltså mer än en tredjedel av budgetutrymmet för innevarande
              år, det som vi varit överens om.
            </seg>
            <seg xml:id="i-55c3b66e77838d00-0">
              Hur tänker man från Socialdemokraternas sida när man utan att
              analysera förslaget bara kastar ur sig det, för att få det att
              se ut som att man lockar företagarna med någonting positivt? Låt
              mig betona att problemet med detta förslag, också enligt RUT:s
              analys, är att om man tar bort sjuklöneansvaret från arbetsgivarna
              gynnas inte ens företagen primärt av det. De som i så fall gynnas
              är kommuner och landsting, och då snurrar ekonomin runt i systemet
              i stället för att man uppnår det mål som man försökte dupera företagarna
              med.
            </seg>
            <seg xml:id="i-e261a3301f730920-0">
              Fru talman! Det finns en hel del hemläxa som Socialdemokraterna
              får göra när det gäller sociala avgifter och deras utformning
              i Sverige. Jag tror att Finansdepartementet och alliansregeringen
              har hamnat väldigt rätt i sin analys av hur läget är i dag. Den
              viktigaste insatsen är förstås att se till att vi har tillräckligt
              med resurser att sätta av till arbetsmarknadspolitiken och våra
              trygghetssystem, och det har vi för tillfället, med en omvärld
              där det ser helt annorlunda ut.
            </seg>
          </u>
          <note type="speaker" xml:id="i-5dfdc2ce0d50a57a-0">
            Anf. 33 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-17">
            <seg xml:id="i-638dccac21346e56-0">
              Fru talman! Jag kan dela en grundsyn med Jasenko Omanovic, och
              det är naturligtvis synen på LKAB. Det är ett fantastiskt företag
              som gör en väldig nytta för Sverige. Vi har en stor gudabenådad
              malmkropp, och det faktum att den ligger i Sverige när malmpriset
              nu bara stiger är självklart någonting vi ska glädjas åt. Gruvnäringen
              är oerhört central för Sverige, och LKAB är ett av de finaste
              företag vi har i vår statliga företagssektor. Det är vi naturligtvis
              oerhört stolta över, och det gäller såväl gruvarbetare som företagsledning
              och alla som på annat sätt är kopplade till bolaget. De levererar
              varje år miljarder till den svenska statskassan som kan användas
              till både omsorg och stöd till människor.
            </seg>
            <seg xml:id="i-cadbedce496fdccb-0">
              När det gäller trygghetssystemen är vi inte helt överens. Låt
              oss börja med att konstatera att Sverige har mycket omfattande
              trygghetssystem. Jag har inte siffran i huvudet, men jag tror
              att vi lägger i runda slängar 1516 procent av bnp på våra transfereringssystem.
              Det motsvarar någonstans mellan 400 och 500 miljarder kronor,
              som vi betalar ut i pensioner och olika typer av sociala ersättningar.
              Det är ett mycket omfattande trygghetssystem ett av de mer omfattande
              jämfört med andra länder och det är i grund och botten bra. Vi
              finansierar det med skatter, varav en del är sociala avgifter.
            </seg>
            <seg xml:id="i-f678b61c073c211f-0">
              Sedan är det en annan sak att vi löpande och från system till
              system behöver se över avvägningen mellan drivkrafter och trygghet.
              Det måste alltid vara så att det lönar sig att komma tillbaka
              och arbeta. Det måste finnas en grundläggande drivkraft i systemen
              att vara omställningsförsäkringar. Oavsett om det rör sjukdom
              eller arbetslöshet måste kombinationen av kontroll, stöd och drivkrafter
              vara sådan att människor så snart som möjligt kommer tillbaka
              till egen försörjning.
            </seg>
            <seg xml:id="i-d43721504f6a682b-0">
              Här har vi och Socialdemokraterna lite olika syn. Vi har drivit
              en konsekvent linje för att återställa arbetslinjen. Den har inte
              drivits i termer av att vi har tagit ifrån löntagarna pengar.
              Låt mig ta ett tydligt exempel som jag fick redovisat i dag när
              vi tittade på disponibelinkomstutvecklingen.
            </seg>
            <seg xml:id="i-c42fb301eb043401-0">
              År 2009, det värsta krisåret, hade Sverige en stark real disponibelinkomstökning.
              Året står ut med en kraftig ökning jämfört med andra krisår. Man
              kan inte ens se att det är ett krisår. Vad berodde det på? Ja,
              det berodde inte på lönekostnaderna, för lönerna ökade inte speciellt
              mycket under 2009. De låg nästan oförändrade när vi tittar på
              den del av disponibelinkomsten som kommer därifrån. Det berodde
              på att vi under krisen kunde genomföra betydande skattesänkningar.
              De flesta löntagare har fått mellan 1 000 och 2 000 kronor mer
              i plånboken.
            </seg>
            <seg xml:id="i-6fd86e6b317591e6-0">
              Att vi kunde göra det under 2009 och 2010 var naturligtvis jättebra.
              Det bidrog till att stabilisera efterfrågan. Det gjorde att fler
              kunde handla i butikerna och fler kunde se till att det därmed
              fanns jobb.
            </seg>
            <seg xml:id="i-b54d0827c7d7bcab-0">
              Det här är vi i grund och botten överens om, om jag har förstått
              det rätt, eftersom Socialdemokraterna ju inte längre vågar föreslå
              att man ska ta tillbaka de 1 0002 000 kronor i förstärkning som
              löntagarna har fått i plånboken.
            </seg>
            <seg xml:id="i-223769370a6c955f-0">
              Jag skulle naturligtvis välkomna om Socialdemokraterna drar konsekvenserna
              av den kritik de riktar mot regeringen, går till val på kraftigt
              höjda skatter och står för att deras grundläggande idé är att
              det inte spelar så stor roll om det finns drivkrafter. Använd
              de pengarna det gör ni i och för sig till att bygga ut trygghetssystemen
              och bidragssystemen! Det är ju kärnan i den socialdemokratiska
              politiken. Stå för den mot väljarna, och jag är övertygad om att
              vi kommer att ha en väldigt bra valrörelse, åtminstone för alliansregeringen.
            </seg>
          </u>
          <note type="speaker" xml:id="i-ccb4a1e73409d665-0">
            Anf. 34 JASENKO OMANOVIC (S):
          </note>
          <u who="unknown" xml:id="i-385c3f79713c5fab-18">
            <seg xml:id="i-fe02e4ef4e2b29a5-0">
              Fru talman! Jag kan säga äntligen! Äntligen har finansministern
              nu erkänt att han har tagit från de försäkringspremier som löntagarna
              betalat in och gett till sänkta skatter. Och vi vet ju hur man
              fördelar de sänkta skatterna. Äntligen har vi fått svaret att
              det är så det går till.
            </seg>
            <seg xml:id="i-42fc714a9fedbfd5-0">
              Om jag nu återgår till LKAB, eftersom jag började där, kan jag
              säga att LKAB inte är ett starkt företag därför att det är ett
              fenomen, utan det beror på att det finns ett antal arbetare där,
              ett antal människor som jobbar i företaget och är produktiva.
            </seg>
            <seg xml:id="i-b60662ad06bb98c7-0">
              Om de skulle råka ut för en olycka kan man säga: Okej, ni får
              inte längre den försäkring som ni skulle ha haft, men ni får ett
              bidrag från staten eftersom ni redan har fått sänkt skatt. Det
              är något nytt i den svenska modellen. Den svenska modellen har
              inte varit uppbyggd så här tidigare, men nu är den det. Det finns
              ett grundbelopp, och sedan får man lite pengar varje månad. Det
              är ungefär som att leva för dagen och inte tänka på framtiden.
            </seg>
            <seg xml:id="i-21f54cc0ed4d2d78-0">
              Det är den politik som finansminister Anders Borg nu har erkänt.
              Jag tycker att det är spännande att ministern gör det. Det gäller
              inte bara socialförsäkringen utan också arbetslöshetsförsäkringen.
            </seg>
            <seg xml:id="i-d22e125a59a3d83d-0">
              Jag kommer ursprungligen från forna Jugoslavien, fru talman,
              och där hade kommunisterna makten. Fas 3 påminner faktiskt om
              de planekonomiska lösningar som man hade i forna Jugoslavien när
              arbetslösheten slår till. Det är fantastiskt, för det är nästan
              som att man har gått till historieböckerna från Jugoslavien och
              bara kopierat modellen från något papper. Fas 3 är snudd på en
              kommunistmodell av hur man förvarar folk.
            </seg>
            <seg xml:id="i-971668b3f6a4f8fc-0">
              Varför måste man göra det nu i Sverige, fru talman? Jo, man har
              plockat ut pengar från arbetsmarknadsavgiften man har ju sänkt
              den. Dessutom har arbetslösheten ökat kraftigt. Då har man ett
              antal huvuden som man på något sätt måste förvara någonstans,
              för man investerar inte i utbildningen.
            </seg>
            <seg xml:id="i-97ea183eb8ad6dd6-0">
              Finansministern säger i svaret att sänkta socialavgifter hjälper.
              Det kostar staten 900 000 för varje ungdom som har fått jobb,
              enligt Riksrevisionen. En utbildningsplats som ger ungdomar bättre
              kunskap, som ger dem bättre möjligheter att konkurrera på arbetsmarknaden
              och nå en bredare arbetsmarknad, kostar 275 000 i snitt. Man kan
              få tre utbildningar för de sänkta socialavgifterna. Det är ingenting
              som leder till jobb. Det har vi sett. Ungdomsarbetslösheten har
              ökat trots sänkta socialavgifter.
            </seg>
          </u>
          <note type="speaker" xml:id="i-47fa9ce0a4a789ae-0">
            Anf. 35 FINN BENGTSSON (M):
          </note>
          <u who="finn_bengtsson_813f74" xml:id="i-5ce196bf35c73d11-3">
            <seg xml:id="i-8c72c10714ace6cb-0">
              Fru talman! Det blir lite lustiga turer i den här interpellationsdebatten.
              Nu utpekas de seriösa aktörerna inom fas 3-verksamheten snarast
              som kommunistledare, i stället för som just de seriösa aktörer
              de är inom arbetsmarknadspolitikens område, noga granskade av
              Arbetsförmedlingen på regeringens uppdrag. Jag har besökt ett
              antal av dessa i mitt hemlän Östergötland och kan nog säga att
              de är betydligt mer att betrakta som seriösa aktörer för att hjälpa
              folk att söka jobb och få en sysselsättning, än att de ska utpekas
              som kommunistledare, vilket jag tycker är mycket förklenande.
            </seg>
            <seg xml:id="i-5194b4f55f167700-0">
              Om jag går tillbaka till interpellationen vill jag återigen nämna
              att det som står i finansministerns svar är väldigt viktigt, alltså
              riktade lättnader av socialavgifterna. Det är någonting som stimulerar
              dem som står längst ifrån arbetsmarknaden att komma närmare den.
              Vi talar om unga, nyanlända, invandrare och inte minst funktionshindrade
              individer, som på detta sätt kan erbjudas bättre möjligheter och
              mindre trösklar in på arbetsmarknaden.
            </seg>
            <seg xml:id="i-b1edf18c50d32387-0">
              Parar vi detta med jobbskatteavdraget, som ministern också nämnde
              i sitt svar, med alla effekter detta ger med att vi under en finanskris
              samtidigt kan ha en efterfrågan och därmed en skatteintäktssida
              som är väldigt positiv för staten, blir det till slut mer resurser
              att fördela dit de bör gå. Hela systemet handlar väl i grunden
              om tryggheten, där socialavgifterna ingår som en delfinansiering,
              om att trygga detta system långsiktigt.
            </seg>
            <seg xml:id="i-4f54681b1c0847fc-0">
              Lägger vi därtill reformeringen för att få en bättre fungerande
              sjukförsäkring har vi de möjligheter vi har redovisat i innevarande
              års budgetproposition, med kraftigt stöd till arbetsmarknadspolitik
              via bland annat Arbetsförmedlingens insatser och inom sjukförsäkringen
              ge möjlighet för Försäkringskassan att agera på ett sunt sätt.
              Min fråga kvarstår: Hur ska Socialdemokraterna finansiera sjuklöneansvarets
              övervältrande på staten?
            </seg>
          </u>
          <note type="speaker" xml:id="i-9c9e733bb8f0683d-0">
            Anf. 36 ISAK FROM (S):
          </note>
          <u who="isak_from_c7c532" xml:id="i-d09a9ec6e9fd5c6f-0">
            <seg xml:id="i-fd7c7b7801ff0182-0">
              Fru talman! Tack, Jasenko, för en bra och viktig interpellation,
              och tack, finansministern, för svaret!
            </seg>
            <seg xml:id="i-bb30ef2ff9aa6e5e-0">
              Behovet av tilltro till skattesystemet för att finansiera vår
              gemensamma välfärd tror jag att vi är helt överens om. Har man
              inte tilltro till skattesystemet vill man inte heller vara med
              och betala till det. Då får man en situation som i Grekland, till
              exempel, där man har fört en politik som har lett till att man
              inte har tilltro till skattesystemet.
            </seg>
            <seg xml:id="i-eabc6bd8801f175a-0">
              Det är ganska intressant att fråga vad som har hänt med århundradets
              skattereform, som från början var tänkt att jämna ut skillnaderna.
              Vad har hänt med socialförsäkringsavgifterna, som är en del av
              skattefinansieringssystemet, sedan den borgerliga regeringen tillträdde?
            </seg>
            <seg xml:id="i-68400c57a6d4ee16-0">
              Jag fick en fråga med mig från en företagarträff i Västerbotten.
              Där hävdade man att vi i dag har fått ett skattesystem som är
              ett lapptäcke av olika skattesatser och som det krävs en heltidskonsult
              för att reda ut. Det var en företagare i turistbranschen som uttryckte
              dessa funderingar. En annan företagare fick veta att han egentligen
              var straffbeskattad, för han betalade en högre allmän löneavgift
              än andra företagare. Min fråga till finansministern är: Straffbeskattar
              vi vissa företagare för att kunna subventionera andra företagare
              och finansiera ineffektiva åtgärder? Är det på det viset?
            </seg>
          </u>
          <note type="speaker" xml:id="i-6c16e8c04c253d9c-0">
            Anf. 37 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-19">
            <seg xml:id="i-9a31b2bb5d82ba6c-0">
              Fru talman! Låt oss börja med att konstatera att Sverige har
              mycket omfattande trygghetssystem. Omkring 400500 miljarder använder
              vi för att omfördela trygghetsresurser för människor. Det har
              minskat under senare år därför att utanförskapet har minskat.
              Vi har gått från 25 procent i början av 1990-talet ned mot 20
              procent, och under den här regeringen går vi ned mot 15 procent.
              Vi är på väg ned mot de nivåer som vi upplevde i början av 1970-talet
              när det gäller helårsekvivalenser det mått som den socialdemokratiska
              regeringen satte upp och använde för att formulera sina mål i
              arbetsmarknadspolitiken.
            </seg>
            <seg xml:id="i-b73005ba8329e4a9-0">
              Det är klart att man kan hävda att allt i den här politiken har
              försämrat och förvärrat. Men då måste jag ändå få redovisa det
              faktum att sett till tillväxt ligger Sverige bättre, väsentligt
              mycket bättre, än praktiskt taget alla jämförbara länder. Om man
              tittar på bnp-nivån för åren 20062010 kan man se att den har ökat
              fyra gånger mer i Sverige än den har i till exempel Danmark, som
              är ett jämförbart land. Sysselsättningen i Sverige har stigit
              snabbare än i de andra länderna dubbelt så snabbt som Finland
              och tre gånger så snabbt som Danmark. Inflationen har varit lägre
              i Sverige än i de flesta andra länder, och de offentliga finanserna
              står lite i en klass för sig.
            </seg>
            <seg xml:id="i-9a945e9c519bb298-0">
              Detta, som av socialdemokrater alltid beskrivs som katastrofala
              konsekvenser, som att man raserar och som att allt blir sämre,
              framstår faktiskt som att politiken har lagt grunden för rätt
              god utveckling i samhällsekonomin, inte minst i termer av att
              vanliga löntagare har fått mer pengar kvar i plånboken trots att
              vi har gått igenom vad som i världsekonomin beskrivs som den värsta
              ekonomiska krisen sedan depressionen. Är det inte bra att löntagarna
              i Sverige hade pengar kvar i plånboken när krisvargarna ylade
              runt hela den europeiska ekonomin och andra fick dra åt svångremmen?
              Är det inte en klassisk socialdemokratisk idé att man faktiskt
              ska se till att människor har pengar i plånboken i dåliga tider?
            </seg>
            <seg xml:id="i-28970767633dea4e-0">
              Låt oss titta på förutsättningarna när vi blickar framåt. Det
              är ju det vi ska utvärdera när det så småningom blir valrörelse.
            </seg>
            <seg xml:id="i-fcefbc8a896e8600-0">
              Sverige behöver inte göra någon sanering. Vi har inga stora underskott
              som behöver skäras bort de närmaste åren. Vi har en fantastiskt
              välfungerande arbetsmarknad som avtalsrörelse efter avtalsrörelse
              levererar ansvarsfulla överenskommelser från parterna. Vi har
              en exportindustri, ett företagsklimat, ett innovationsklimat och
              ett kreativitetsklimat som ofta rankas bland de bästa i världen.
              Vi har goda förutsättningar att bedriva verksamhet. Och tack vare
              produktiviteten har vi ett löneläge och kostnadsläge som står
              sig väl i konkurrensen med de flesta andra länder.
            </seg>
            <seg xml:id="i-e6ff3b5ef28055c2-0">
              Detta ger oss en stark ställning för de kommande åren när det
              gäller att bekämpa långtidsarbetslöshet, att trycka tillbaka arbetslösheten,
              för att sysselsättningen ska öka och för att vi ska ha mer resurser
              till välfärden.
            </seg>
            <seg xml:id="i-365549cf988b5f56-0">
              Mot detta står S-receptet. Det har i grund och botten bara två
              pelare: bidragshöjningar och skattehöjningar. Det är den politik
              Socialdemokraterna står för.
            </seg>
            <seg xml:id="i-4b76508b1886b68a-0">
              Jag har aldrig varit på någon företagarträff någonstans i Sverige
              där någon endaste företagare har rest sig upp och sagt: Jag sitter
              här och suger lite på en idé ska vi inte ta och höja skatterna
              för företagen med 25 miljarder? Om vi fördubblar egenavgifterna
              för ungdomar blir det fler jobb. Om vi avskaffar lättnaderna för
              restaurangbranschen blir det fler jobb. Och om vi försämrar RUT
              och ROT blir det fler sysselsatta. Jag har aldrig varit på ett
              möte där någon har framfört denna idé, men det är exakt den politik
              som Socialdemokraterna förordar. Ni vill se kraftiga skattehöjningar,
              och de pengarna ska sedan läggas på att förstärka bidragssystemen
              inte på investeringar i infrastruktur eller utbildning eller på
              att stärka vår kapitalstock i nationen. De ska användas till att
              bygga upp bidragssystem som tyvärr kommer att leda till att fler
              människor förlorar sina arbeten och blir kvar i utanförskap och
              till att de sociala skillnaderna åter ökar.
            </seg>
          </u>
          <note type="speaker" xml:id="i-76975c1ed392f71b-0">
            Anf. 38 JASENKO OMANOVIC (S):
          </note>
          <u who="unknown" xml:id="i-385c3f79713c5fab-20">
            <seg xml:id="i-c78a07c4a34dc082-0">
              Fru talman! Jag är ganska nöjd. Jag har fått svaret att de 80
              miljarder som man har tagit från försäkringar har man använt till
              sänkta skatter. Då säger finansministern så här: Människor ska
              ha mer pengar i plånboken.
            </seg>
            <seg xml:id="i-68f0ca17164aa0e1-0">
              Jag vill då informera finansministern om att sjuka och arbetslösa
              också är människor.
            </seg>
            <seg xml:id="i-ae68f69e19c07852-0">
              Finn Bengtsson gjorde ett inlägg där han påstod att jag skulle
              ha sagt att de som anordnare i fas 3, alltså de som genomför själva
              projektet, är kommunister. Det har jag inte alls sagt. Jag har
              sagt att Finn Bengtsson och Anders Borg hade en idé med fas 3
              som i mycket liknar det kommunistiska sättet att förvara människor.
              Jag har inte vänt mig mot någon som levererar en tjänst som regeringen
              vill ha och som upphandlas öppet på marknaden. Men den tjänst
              de ska leverera liknar de metoder som kommunisterna använde.
            </seg>
            <seg xml:id="i-f0c650ef80529d0e-0">
              Det är ni som står för fas 3. Att förvara folk i fas 3, att sätta
              dem i karantän och så vidare är typisk planekonomi.
            </seg>
            <seg xml:id="i-44bff1b68cf929bc-0">
              Jag är glad att ministern har sagt att 80 miljarder som år 2011
              skulle ha gått till sjuka och arbetslösa har gått till andras
              plånböcker trots att sjuka och arbetslösa också är människor som
              har en plånbok.
            </seg>
          </u>
          <note type="speaker" xml:id="i-f9c02d8701c28669-0">
            Anf. 39 ISAK FROM (S):
          </note>
          <u who="isak_from_c7c532" xml:id="i-d09a9ec6e9fd5c6f-1">
            <seg xml:id="i-f7d3bcaeaeca8afa-0">
              Fru talman! Jag noterade inget svar på mina frågor från finansministern.
              Är det så att vissa branscher genom den allmänna löneavgiften
              subventionerar andra branscher? Är det verkstadsindustrin som
              ska finansiera tjänstesektorns framväxt? Ska vi ha dessa stora
              skillnader mellan olika branscher? Får vi då en framtida tilltro
              till det skattesystem som vi bägge två säger att vi vill värna,
              så att man har tilltro till det och vill betala till det som enskilda
              och som företagare?
            </seg>
          </u>
          <note type="speaker" xml:id="i-79e5f7bfd35ac9bc-0">
            Anf. 40 Finansminister ANDERS BORG (M):
          </note>
          <u who="unknown" xml:id="i-385c3f79713c5fab-21">
            <seg xml:id="i-71b10a27fd9afa87-0">
              Fru talman! Debatterna i kammaren bjuder alltid på nya beskrivningar
              från Socialdemokraterna av det armod som Sverige har drabbats
              av under alliansregeringen. Nu har vi fått veta att kommunismens
              brott mot mänskligheten är jämförbara med fas 3. Kommunismens
              förvaring av människor vi vet alla vad det handlade om är jämförbar
              med fas 3.
            </seg>
            <seg xml:id="i-cedd37138048a18d-0">
              Första gången tänkte jag: Jag säger inget, för det måste vara
              ett felsteg i upphetsningen i debatten.
            </seg>
            <seg xml:id="i-0977b18dfb70a6f3-0">
              Men nu upprepas att kommunismens förvaring av människor är jämförbar
              med fas 3, och jag kan inte förstå hur man kan anklaga oss för
              något som ens påminner om det.
            </seg>
            <seg xml:id="i-96029cd05b578cd5-0">
              Vi har ett system där Arbetsförmedlingens uppgift är att hjälpa
              människor tillbaka till arbete. Det är vad syftet och det uttalade
              målet med verksamheten är. Det är inte fråga om någon kommunistisk
              förvaringsverksamhet.
            </seg>
            <seg xml:id="i-14666c70b996ac5b-0">
              Vi ska ha bra trygghetssystem i Sverige som ska finansieras med
              skatter, men skatterna ska också ge drivkrafter. Det är precis
              detta vi har ombalanserat för att få ett bra system som bidrar
              till positiva effekter i termer av bättre tillväxt, bättre sysselsättning,
              bättre offentliga finanser och bättre inflation än praktiskt taget
              alla länder. Socialdemokraterna kan inte framhålla något land
              som är jämförbart med Sveriges som har en starkare utveckling.
            </seg>
            <seg xml:id="i-79680d3ad6a29429-0">
              Mot detta ställs den socialdemokratiska politiken som i grund
              och botten handlar om att höja skatterna med 25 miljarder för
              företagen.
            </seg>
            <seg xml:id="i-8b8ea87ea44a614c-0">
              Jag har inte siffran i huvudet för hur många anställda i industrin
              som är under 25 år, men det måste handla om miljardbelopp i skattehöjningar
              för industrin när man fördubblar arbetsgivaravgifterna för alla
              under 25 år. Jag ska återkomma och redovisa hur stora skattehöjningar
              industrin drabbas av genom Socialdemokraternas förslag. Jag föreställer
              mig att de rätt betydande, fru talman.
            </seg>
          </u>
          <note xml:id="i-d96a513a2eab77ea-3">
            Överläggningen var härmed avslutad.
          </note>
          <note xml:id="i-eca4346e0d983e06-0">
            12 § Svar på interpellation 2011/12:257 om unga vuxnas framtidstro
          </note>
          <note type="speaker" xml:id="i-9ce03cc7dcb2f2de-0">
            Anf. 41 Statsrådet NYAMKO SABUNI (FP):
          </note>
          <u who="unknown" xml:id="i-385c3f79713c5fab-22">
            <seg xml:id="i-c66910a5d6f59a9a-0">
              Fru talman! Isak From har frågat mig om vilka konkreta åtgärder
              jag avser att vidta under 2012 för att arbetslösa, bostadslösa
              och unga utan framtid ska känna framtidstro och faktiskt bli delaktiga
              i samhället.
            </seg>
            <seg xml:id="i-abf3d7d78481f0fd-0">
              Att skapa goda förutsättningar för barn och unga att växa upp
              är en central fråga för regeringen. Varje ung människa som hamnar
              i ett utanförskap utan tro på sig själv eller samhället är ett
              misslyckande. Självfallet genomförs därför ett stort antal insatser
              för att förbättra ungas situation. Jag vill ge några exempel.
            </seg>
            <seg xml:id="i-67a87d7358658b23-0">
              Det nu pågående läsåret är det första med en ny skollag och en
              helt ny gymnasieskola. Vi kommer att se färre avhopp genom nya
              yrkesprogram, och regeringen genomför den största satsningen på
              gymnasial lärlingsutbildning hittills. Vi ersätter det individuella
              programmet med fem olika introduktionsprogram.
            </seg>
            <seg xml:id="i-9f6991b1efd89dc7-0">
              Regeringen har gjort det billigare att anställa ungdomar genom
              halverade socialavgifter.
            </seg>
            <seg xml:id="i-20116de409f66e8b-0">
              Regeringen har sänkt restaurangmomsen för att skapa fler arbetstillfällen.
            </seg>
            <seg xml:id="i-e9148414a7d375b4-0">
              Regeringen har infört en jobbgaranti för ungdomar för att erbjuda
              unga i åldern 1624 år som varken arbetar eller studerar individuellt
              utformade insatser.
            </seg>
            <seg xml:id="i-af466140c66e8fdb-0">
              Regeringen har uppdragit åt Arbetsförmedlingen och Folkbildningsrådet
              att tillsammans genomföra en satsning på studiemotiverande folkhögskolekurser
              för de unga i jobbgarantin som saknar grundskole- eller gymnasieutbildning.
            </seg>
            <seg xml:id="i-408c357c9d6ded4d-0">
              Dessa åtgärder syftar till att förbättra kvaliteten i skolan,
              minska avhoppen och pressa tillbaka ungdomsarbetslösheten. Alla
              unga ska ha en framtid.
            </seg>
            <seg xml:id="i-a788dfeb14d543ef-0">
              Ungdomsstyrelsen har under 2011 analyserat ungas bostadssituation.
              Rapporten Fokus 11 en analys av ungas bostadssituation (Ungdomsstyrelsens
              skrifter 2011:4) visar bland annat att det framför allt är i tillväxtkommuner
              som bostadsbristen för unga är ett problem. Förslagen i rapporten
              bereds för närvarande inom Regeringskansliet.
            </seg>
            <seg xml:id="i-cfb152ae9023eb0f-0">
              Ungas tilltro till demokratin är i dag hög, och förstagångsväljarnas
              valdeltagande 2010 var med 79 procent högre än på många år. En
              analys av valundersökningar sedan 1950-talet och framåt som gjorts
              i Ungdomsstyrelsens rapport om ungas inflytande visar också att
              en större andel av dagens unga uppger sig vara intresserade av
              politik än vad unga har varit i tidigare generationer.
            </seg>
            <seg xml:id="i-974b72a06cbcbb93-0">
              Men i rapporten lyfts det också fram att unga är pessimistiska
              när det gäller möjligheten att påverka beslutsfattare. Det är
              därför angeläget att samhället använder de arenor som finns för
              att öka ungas möjlighet till inflytande och välfärd för att nå
              de mål om ungas rätt till inflytande och välfärd som riksdag och
              regering har ställt upp. Där har vi alla ett ansvar.
            </seg>
            <seg xml:id="i-bde943a1e19e4cb2-0">
              Jag håller med Isak From om att kommunernas informationsansvar
              när det gäller unga som inte har börjat eller som har gjort avbrott
              i sina gymnasiestudier inte tycks fungera tillfredsställande.
            </seg>
            <seg xml:id="i-c721e2e8f5f2824c-0">
              Statens skolverk har följt upp kommunernas arbete vid två tillfällen,
              2006 och 2010. Den senaste uppföljningen visar att bara drygt
              fyra av tio kommuner anser att de lyckas mycket eller ganska bra
              med att samla in information, få kontakt med ungdomar och erbjuda
              dem åtgärder.
            </seg>
            <seg xml:id="i-98beedee796f4e5e-0">
              I förra veckan tog jag till exempel emot Ungdomsstyrelsens rapport
              Unga föräldrars möjligheter att slutföra sin utbildning . Rapporten
              visar att bara 27 procent av dem som blir föräldrar före 20 års
              ålder slutför sin gymnasieutbildning.
            </seg>
            <seg xml:id="i-be58bffbb4cd8847-0">
              För att sätta tydligt fokus på ungdomsfrågor och hitta långsiktiga
              lösningar på de utmaningar som finns inom det ungdomspolitiska
              området avser regeringen att presentera en ny ungdomspolitisk
              proposition under mandatperioden. Arbetet med en sådan proposition
              har påbörjats. Att ta del av ungdomars egna synpunkter kommer
              att bli en viktig del i arbetet.
            </seg>
          </u>
          <note type="speaker" xml:id="i-ad19032757364d04-0">
            Anf. 42 ISAK FROM (S):
          </note>
          <u who="isak_from_c7c532" xml:id="i-d09a9ec6e9fd5c6f-2">
            <seg xml:id="i-11d23328e24ef1af-0">
              Fru talman! Alla ungdomar ska ha en god framtid. Jag tackar ungdomsminister
              Nyamko Sabuni för svaret. Det är ett svar som i huvudsak tar upp
              vad regeringen tidigare har gjort men som inte visat sig verkningsfullt.
              Det långa svaret visar ändå att regeringen och statsrådet anser
              att frågan viktig och känslig, och frågan har ju kommit upp i
              ljuset på ett helt annat sätt på sista tiden. Om inte annat så
              för ungdomarnas skull är det viktigt.
            </seg>
            <seg xml:id="i-c5ac1cd2ec7f5fc8-0">
              Egentligen är det viktigare att tala med ungdomar än om ungdomar,
              men en interpellation handlar om att granska vad regeringen gör.
            </seg>
            <seg xml:id="i-17fb7ccc06bb1b01-0">
              Jag tackar också ungdomsministern för att hon inte i sitt svar
              framhåller att sänkta ungdomslöner skulle vara modellen, vilket
              Folkpartiet tidigare lyft fram.
            </seg>
            <seg xml:id="i-4e8cce527c236857-0">
              Hon lyfter dock upp restaurangmomsen som är en dyr reform som
              kommer att utvärderas länge. Kommer det verkligen att ge de arbetstillfällen
              som regeringen lovat?
            </seg>
            <seg xml:id="i-eb30ec635ff6456e-0">
              Vad ger de halverade socialförsäkringsavgifterna för unga?
            </seg>
            <seg xml:id="i-61eaf957529c6daf-0">
              Regeringen, och kanske särskilt Folkpartiet, har länge talat
              om den svenska skolans förfall, och i konsekvens med detta har
              man vidtagit ett antal åtgärder som Nyamko Sabuni lyfter fram
              i sitt svar. Men i konsekvens med den politiken har söksiffrorna
              till de praktiska programmen i år varit förskräckande låga mycket
              för att ungdomar är smarta och vill ha flera vägar.
            </seg>
            <seg xml:id="i-a8648b972f10062e-0">
              Vi vet också att nästan en fjärdedel av svenska ungdomar under
              25 år saknade arbete i augusti 2011.
            </seg>
            <seg xml:id="i-17edb4ffbb9754e8-0">
              Fru talman! Trots fagra ord har ungdomsarbetslösheten blivit
              ett kroniskt tillstånd. Enligt de senaste AKU-siffrorna är arbetslösheten
              för unga mellan 15 och 24 år 23,5 procent. De unga som hoppat
              av skolan och inte fått ett arbete är ca 130 000.
            </seg>
            <seg xml:id="i-c1d71595783141d0-0">
              Man jobbar ganska olika runt om i landet med dessa frågor. Ungdomstorget
              i Umeå samlar kommunala och statliga insatser i en bra organisation.
              Det funkar för att kommunen orkar hålla i och driva detta. Det
              funkar inte på andra ställen. Framför allt funkar det inte i mindre
              kommuner där staten har dragit tillbaka Arbetsförmedlingen och
              Försäkringskassan.
            </seg>
            <seg xml:id="i-e4ec9b5e2895f747-0">
              Färre jobb är lika med lägre skatteintäkter, sämre statsfinanser
              och ökade sociala klyftor. Det riskerar att slita isär landet.
            </seg>
            <seg xml:id="i-8e4589d51689a1d5-0">
              En annan viktig faktor för unga vuxnas framtidstro är möjligheterna
              till egen bostad. Enligt Boverket har 156 kommuner brist på bostäder
              för unga, framför allt hyresrätter. Bristen är störst på studentorter
              och tillväxtorter dit ungdomar vill flytta.
            </seg>
            <seg xml:id="i-68a9a4f0878bb864-0">
              Förra veckan såg jag en debatt i kammaren där bostadsminister
              Stefan Attefall deltog. Han lyfte fram behovet av att unga vuxna
              måste börja spara mer och tidigare till sin bostad. Det framgick
              inte i debatten hur mycket och hur länge unga ska spara. Jag undrar
              om ungdomsministern kanske kan svara på den frågan. När ska en
              ungdom börja spara till sin första bostad och hur mycket?
            </seg>
            <seg xml:id="i-b03cfda03b6add84-0">
              Fru talman! Framtidstro skapar ordning och reda. En gemensam
              nämnare som kanske utlöste den arabiska våren, kravallerna i London
              och oroligheterna i Malmö och Göteborg under 2011 kan ytterst
              vara en fråga om ungdomsarbetslöshet och tilltro till det politiska
              systemet och tilltron till samhället.
            </seg>
            <seg xml:id="i-032a60d8d66b4399-0">
              Det är bekymmersamt på många plan. Jag har fortfarande inte fått
              svar på frågan vad ungdomsministern tänker göra i år.
            </seg>
          </u>
          <note type="speaker" xml:id="i-6c1118079e17987f-0">
            Anf. 43 FINN BENGTSSON (M):
          </note>
          <u who="finn_bengtsson_813f74" xml:id="i-5ce196bf35c73d11-4">
            <seg xml:id="i-bc982545f0c2859a-0">
              Fru talman! Jag vill tacka Isak From för en intressant interpellation
              och statsrådet för ett uttömmande svar som beskriver alla de proaktiva
              åtgärder som alliansregeringen har gjort under tidigare och aktuell
              mandatperiod för att komma till rätta med problemet med ungdomars
              utanförskap.
            </seg>
            <seg xml:id="i-2355374e46dfb586-0">
              Låt mig stanna upp vid interpellationens ingång där man ger en
              väldigt dyster bild utifrån en undersökning som har gjorts på
              drygt 1 200 ungdomar. De har fått uttala olika åsikter. Det förefaller
              mig som om det inte är representativt för Sveriges ungdomar. I
              sitt svar säger ministern också att undersökningar som har gjorts
              tidigare har givit en mer positiv ansats. Jag, liksom ministern,
              delar interpellantens synpunkt att det finns en pessimism som
              vi måste ta till oss. Vi måste förbättra möjligheten att bli av
              med den. Kommunernas informationsansvar behöver också förbättras.
            </seg>
            <seg xml:id="i-d42456ab80d6efb0-0">
              Det är positivt att svenska ungdomar deltar flitigt i våra allmänna
              val och att intresset för den politiska utvecklingen tycks vara
              stort, även om man tycker sig ha svårt att komma i kontakt med
              beslutsfattare. Det tror jag är ett problem som har funnits i
              långa tider. Det är något som vi säkert också kan förbättra.
            </seg>
            <seg xml:id="i-2075c697ebf36fcc-0">
              Något som jag tror är roten till det onda har att göra med den
              långsiktiga strategin. De åtgärder som regeringen har vidtagit
              kommer naturligtvis inte att omgående förbättra situationen, även
              om siffrorna pekar åt rätt håll. Det kommer till exempel att ta
              många år för att inte säga decennier innan en gymnasiereform får
              fullt genomslag. I budgetpropositionen för innevarande år framgår
              att, mätt i helårsekvivalenter som ju är Socialdemokraternas framtagna
              mått på vad som är utanförskap, från det att alliansregeringen
              tillträdde 2006 har det minskat från ett 20-procentigt utanförskap
              ned mot ett 15-procentigt. Prognosen pekar på att det blir ännu
              bättre fram mot 2014 kanske ned mot 1213 procent. Det är konsekvensen
              av en politik som långsamt visar sig motverka utanförskapet när
              individer hamnar i sjuk- och aktivitetsersättning, sjukpenning
              eller får ekonomiskt bistånd. Om det behövs ska det naturligtvis
              finnas, men när det är överanvänt hamnar vi i en sådan bidragspolitik
              med bidragshöjningar och skattehöjningar som Socialdemokraterna
              förordar som lösning på problemet.
            </seg>
            <seg xml:id="i-460a91d02129e6e8-0">
              Införandet av jobbskatteavdrag och reformering av sjukförsäkringen
              är också ingredienser för att minska utanförskapet. Om vi ser
              på hur ungdomar kan hamna i utanförskap visar en analys som riksdagens
              utredningstjänst har gjort att familjer som fått ekonomiskt bistånd
              var över 150 000 år 2005 när Socialdemokraterna hade regeringsmakten.
              Det hade sjunkit till under 120 000 år 2007. Det är en utveckling
              i rätt riktning. Det säger långtifrån allt, men det visar att
              en del siffror som kablats ut om att fattigdomen ökar i det här
              landet förefaller vara väldigt överdrivna. Det är viktigt att
              ha en arbetslinje som bekräftar att staten får mer inkomster och
              att de inkomsterna kan finnas för att bevara våra trygghetssystem
              och välfärdssystem. Det är den enda vägen att gå för att få ungdomars
              attityd till politik och sina liv att bli så bra som möjligt.
            </seg>
          </u>
          <note type="speaker" xml:id="i-a9f351721eb7c8ef-0">
            Anf. 44 Statsrådet NYAMKO SABUNI (FP):
          </note>
          <u who="unknown" xml:id="i-385c3f79713c5fab-23">
            <seg xml:id="i-9c1cca53698d60ac-0">
              Fru talman! Isak From säger att frågan äntligen har kommit upp
              i ljuset den senaste tiden. Jag skulle vilja säga att den här
              frågan alltid har varit uppe i ljuset. Den höga ungdomsarbetslösheten
              i Sverige är ju inte ett problem som har skapats under den senaste
              mandatperioden, utan något som vi har tampats med under hela 90-talet.
              Det är något som ingen tidigare regering mäktat med att göra något
              åt.
            </seg>
            <seg xml:id="i-aa7279951296a87f-0">
              Som Isak From konstaterade har många åtgärder vidtagits. Det
              är bland annat en bättre skola för kunskap som också tar hänsyn
              till dem som vill ha yrkesutbildning i stället för teoretiska
              ämnen och en ny gymnasieutbildning. Det är viktiga saker för ungdomar
              och ungdomars framtid.
            </seg>
            <seg xml:id="i-6f929fc923b6f9b0-0">
              Jag har återigen talat om för Isak From att vi jobbar med en
              ungdomspolitisk proposition. Jag tror inte att Isak From förväntar
              sig att jag just nu ska säga vad den propositionen kommer att
              innehålla. Jag tänker bjuda in ungdomar och andra för att delta
              i ett samtal för att få till en bra proposition med åtgärder som
              är behövliga för att skolan ska fortsätta att fungera bra, för
              att vägen till arbetsmarknaden ska fungera och för att bostadssituationen
              för unga ska lösas. Jag välkomnar Isak Froms idéer i det arbetet
              framgent.
            </seg>
            <seg xml:id="i-38c1f9239f7b3abb-0">
              Brist på bostäder till unga är också ett problem som vi har tampats
              med i många år. Trots subventioner har vi byggt färre bostäder
              än våra grannländer. Jag kan inte säga exakt var problemet ligger,
              men jag tror att vi behöver titta på ett antal saker. Det är viktigt
              att titta på bygglagen. Det är viktigt att titta på byggnormer.
              Det är också viktigt att titta på varför kommunernas bostadsförsörjningsansvar
              inte sköts som det ska. Behöver vi göra något på nationell nivå
              för att kommunerna ska sköta sitt uppdrag?
            </seg>
            <seg xml:id="i-e878063fc779ac82-0">
              Jag tror att inte minst frågan om att spara till sitt boende
              är viktig. Den kommer att bli ännu viktigare i framtiden. Exakt
              hur det ska gå till vet jag inte, men jag tror på att stimulera
              föräldrar att börja spara så tidigt som möjligt åt sina barn för
              att underlätta framtida tillträde till bostadsmarknaden.
            </seg>
            <seg xml:id="i-aae21c1808e316e5-0">
              Det viktigaste är att se till att barn får utbildning och att
              de när de har avslutat sin utbildning får en väg in på arbetsmarknaden.
              Det handlar om att sänka trösklarna in på arbetsmarknaden.
            </seg>
            <seg xml:id="i-2616ab78913a9d24-0">
              Att dubblera arbetsgivaravgiften för unga leder inte till fler
              jobb. Att höja restaurangmomsen kommer inte heller att leda till
              fler jobb. Jag ser fram mot utvärderingen. När man har ett så
              stort problem med ungdomsarbetslöshet som Sverige har är det viktigt
              att vidta alla tänkbara åtgärder för att komma till rätta med
              problemet. Många kommer att fungera, en del kanske inte fungerar.
              Det är bättre att göra något än att inte göra något alls. Jag
              välkomnar en utvärdering av sänkningen av restaurangmomsen för
              att se vad den kan ha lett till. Det måste ju inte nödvändigtvis
              skapa nya jobb. Det kanske innebär att man kan behålla befintlig
              personal. Det är inte heller något dåligt resultat för en reform.
            </seg>
          </u>
          <note type="speaker" xml:id="i-898d9fad16ca43a1-0">
            Anf. 45 ISAK FROM (S):
          </note>
          <u who="isak_from_c7c532" xml:id="i-d09a9ec6e9fd5c6f-3">
            <seg xml:id="i-c80f089837a2f7bb-0">
              Fru talman! Tack, ungdomsministern, för inbjudan att delta i
              utarbetandet av propositionen. Jag hade sett fram emot att propositionen
              skulle läggas fram i år. Jag vet inte om det blir så. Det kommer
              i alla fall att vara en viktig proposition för det framtida ungdomsarbetet.
            </seg>
            <seg xml:id="i-f2c6081184e66e4c-0">
              Jag vill ta upp en sak som är bra. I sitt svar lyfter statsrådet
              fram uppdraget till Folkbildningsrådet och Arbetsförmedlingen.
              Vi tycker att det är väldigt bra, även om vi i vår budgetmotion
              i höstas föreslog en större satsning. Vi tror att folkhögskolorna
              kan göra en reell insats framför allt för de elever som på olika
              sätt inte har passat in i skolan och valt att hoppa av. Där tror
              jag att folkhögskolesatsningen kan göra skillnad. Det är viktigt
              att det då finns ekonomiska möjligheter. Den lägre gruppen har
              inte haft någon möjlighet till stöd. Därför har de inte valt folkhögskola,
              som vi tycker är en bra form.
            </seg>
            <seg xml:id="i-f7572206a625effb-0">
              Vi kommer att följa detta för att se om det utvecklas i rätt
              riktning.
            </seg>
            <seg xml:id="i-3a7fc822c9033f5e-0">
              Jag tackar Finn Bengtsson för hans inlägg. Det visar att frågan
              är viktig och kanske lite känslig. Det finns ingen forskning som
              stöder föreställningen att lägre ungdomslöner skulle leda till
              fler jobb för unga. Det är inte lönekostnaderna som i första hand
              är avgörande för om företag vill anställa ny personal; det är
              personalbehovet. Jag köper ju inte en korv för att den är billig.
              Jag köper en korv för att jag behöver den.
            </seg>
            <seg xml:id="i-cf7fde228721827d-0">
              Det är likadant med företag och offentliga organisationer. De
              anställer personal som ska kunna passa in i deras organisation
              för att de behöver det.
            </seg>
            <seg xml:id="i-f92f998c9fa05580-0">
              Därför måste vi göra ungdomar anställningsbara. Hur gör vi det?
              Naturligtvis handlar det om ytterligare satsningar på skolan,
              men också tillsammans med parterna, vilket jag tror mycket på.
              Vi behöver faktiskt ha mer fungerande praktik ute i arbetslivet.
            </seg>
            <seg xml:id="i-09bb53790858664b-0">
              Senast i dag kom en rapport från handelns organisationer som
              säger att det praktiksystem som finns i dag inte fungerar. De
              praktikanter som kommer ut på arbetsplatserna får inte den praktik
              som de egentligen har rätt till därför att man inte har någon
              organisation för handledning ute på arbetsplatserna. Det är klart
              att det här krävs en trepartsuppgörelse för vad som gäller. Framför
              allt ska det i detta sammanhang inte handla om någon gratis arbetskraft
              utan om lön enligt kollektivavtal. Sedan ska det också helst vara
              en utbildningsdel. Då måste staten finnas med där tillsammans
              med skolorna och precisera detta och vad de vill tillsammans med
              branscherna så att vi kan stå upp för morgondagens arbetsliv.
            </seg>
            <seg xml:id="i-d9db4cf8f569a354-0">
              Jag tror att det nu direkt krävs en snabb politik för bostäder.
              Ungdomar vill faktiskt flytta dit där jobben finns. De vill inte
              nödvändigtvis vara kvar där de vuxit upp. Ungdomar är också rörliga
              och vill se nya saker. Men på universitetsorterna är det fullt.
              Det är också fullt och saknas bostäder i tillväxtområdena. Uppe
              i Gällivare behövs det 1 000 nya lägenheter för att LKAB expanderar
              och Malmberget håller på att försvinna.
            </seg>
            <seg xml:id="i-7437960e54354885-0">
              Det är också en viktig signal att skicka runt om i landet att
              det inte bara är i storstäderna som framtidens arbetstillfällen
              finns. Framtidens möjligheter för ungdomar finns runt om i hela
              landet. Men har vi en politik för det?
            </seg>
          </u>
          <note type="speaker" xml:id="i-096f6758bd08466b-0">
            Anf. 46 FINN BENGTSSON (M):
          </note>
          <u who="finn_bengtsson_813f74" xml:id="i-5ce196bf35c73d11-5">
            <seg xml:id="i-20f2fb830bde875d-0">
              Fru talman! Låt mig först slå fast att vi inom Alliansen, över
              blockgränserna, delar glädjen med bland annat socialdemokratin
              över att ministern nu aviserar en ungdomspolitisk proposition
              under mandatperioden och att det också kommer att finnas rikligt
              med tillfällen för ungdomar att ha egna synpunkter vid framtagandet
              av propositionen. Det är mycket glädjande.
            </seg>
            <seg xml:id="i-4127cdfc11d3390b-0">
              En av interpellantens frågor berörde ungdomsarbetslösheten, vilken
              är nog så viktig att diskutera. Ministern förtydligade också att
              detta på inget sätt är ett nytt problem. Det har följt med tidigare
              regeringar, och det har även alliansregeringen brottats med.
            </seg>
            <seg xml:id="i-fa40abb607b68cd5-0">
              Jag skulle lite grann vilja kommentera en siffra som är intressant.
              Som ministern säger har vi i princip ett relativt oförändrat läge
              när det gäller den reella ungdomsarbetslösheten, som förstås ska
              speglas i det konjunkturläge som vi befinner oss. Det noteras
              att det har vidtagits en massa aktiva åtgärder. Ministern nämnde
              lättnader i fråga om sociala avgifter och även sänkningen av restaurangmomsen
              som naturligtvis kan bidra till att underlätta anställningsbarheten
              av ungdomar.
            </seg>
            <seg xml:id="i-c77a7c3072501784-0">
              Även om ungdomsarbetslösheten enligt SCB:s statistik är hög och
              problemet inte ska förringas, får man konstatera att det finns
              en lite bedräglig fråga som ställs till ungdomar som är heltidsstuderande.
              Frågan som man ställer lyder ungefär: Skulle du kunna tänka dig
              att ta ett jobb? Om man svarar ja på den frågan anses man vara
              arbetslös trots att man är heltidsstuderande. Korrigerar man för
              denna faktor ligger ungdomsarbetslösheten enligt den statistik
              som jag har tagit fram från 2001 till 2011 på lite drygt 10 procent,
              vilket kanske är den siffra som är mer reell. Men vi ska naturligtvis
              inte underskatta att ungdomsarbetslösheten är ett problem. Därför
              är det bra att regeringen jobbar med aktiva metoder för att både
              i närtid och i fjärrtid minska ungdomsarbetslösheten.
            </seg>
          </u>
          <note type="speaker" xml:id="i-24ee2790ec62e095-0">
            Anf. 47 Statsrådet NYAMKO SABUNI (FP):
          </note>
          <u who="unknown" xml:id="i-385c3f79713c5fab-24">
            <seg xml:id="i-65de8f1bbe166d44-0">
              Fru talman! Isak From anser inte att lägre ungdomslöner skulle
              kunna vara en del av lösningen för att få in ungdomar på arbetsmarknaden.
              Men jag tror att det är viktigt att tänka om.
            </seg>
            <seg xml:id="i-f74c73642454d8cb-0">
              Om man har hur mycket pengar som helst när man ska köpa korv
              kanske det inte spelar någon roll vad korven kostar, utan man
              köper den för att man behöver den. Det är likadant när man ska
              anställa. Om ett företag har hur mycket pengar som helst kanske
              man anställer vem som helst bara för att man har gott om pengar.
              Men om man har vinster på marginalen och känner att det är dags
              att anställa en ny person är jag övertygad om att när en 24-åring
              ska konkurrera med en 45-åring som har arbetslivserfarenhet kommer
              man att välja 45-åringen som är produktiv på en gång.
            </seg>
            <seg xml:id="i-7a19eb53af5548ba-0">
              Då är frågan: Hur ska vi öka konkurrenskraften mellan en 24-åring
              och en 45-åring? Det är en knäckfråga som Socialdemokraterna ännu
              inte har kunnat ge något svar på. Det är viktigt att se.
            </seg>
            <seg xml:id="i-5f7b808228bd16de-0">
              Vi kan lära av hur våra grannländer har hanterat ungdomsarbetslösheten.
              De har lärlingsutbildningar och yrkesutbildningar. Det har varit
              en metod. De har lärlingsanställningar, det vill säga lägre löner
              för de unga vuxna som ska in på arbetsmarknaden för första gången.
              Det har också varit melodin i Danmark, Tyskland och Holland och
              som gör att de i dag har en bättre statistik när det gäller ungdomsarbetslöshet
              än Sverige.
            </seg>
            <seg xml:id="i-114a13db05b82f95-0">
              När det finns facit att lära av blir det mycket märkligt att
              vi här i Sverige inte skulle kunna vidta denna typ av åtgärder
              för att öka ungas konkurrenskraft jämfört med dem som har varit
              ett tag ute på arbetsmarknaden.
            </seg>
            <seg xml:id="i-fe567875962701c7-0">
              Jag tror att det är viktigt att tänka på att det ska finns utrymme
              och möjlighet för löneutveckling. Vad säger det egentligen när
              en 24-åring i princip får samma lön som en 45-åring som har jobbat
              i åtta, nio eller tio år? Är det bra att ha det så på arbetsmarknaden?
            </seg>
            <seg xml:id="i-342eabe452aef4d4-0">
              Vi kan se att det nu pågår en diskussion med nyutexaminerade
              sjuksköterskor som ställer krav, med all rätt. De vill ha högre
              ingångslöner. Det sker i konkurrens med dem som har arbetat ett
              antal år och som ligger på de lönenivåer som de nyutexaminerade
              nu kräver. Sedan läser man att de som har erfarenhet ska lära
              de nya som ännu inte kan sitt arbete fullt ut men till lägre lön
              än de som ännu in kan sitt arbete fullt ut har. Det skapar konflikter
              på arbetsmarknaden.
            </seg>
            <seg xml:id="i-43e242a4896c799b-0">
              Jag tror därför att det absolut finns anledning att titta på
              hur vi får in de allra yngsta vuxna på arbetsmarknaden. Då kan
              så kallade ungdomslöner eller ingångslöner eller det som man kan
              kalla lärlingsanställningar vara en lösning för många av våra
              unga.
            </seg>
            <seg xml:id="i-95d617a3183d0db9-0">
              När man frågar människor om de tycker att lägre ungdomslöner
              är en bra idé eller inte tycker en stor majoritet av de människor
              som representerar en generation tillbaka i tiden att det är okej
              därför att det var så som de en gång fick in en fot på arbetsmarknaden.
            </seg>
            <seg xml:id="i-b9d1399b060e67c2-0">
              Jag kan förstå att de unga i dag inte vill ha lägre löner. Vem
              vill inte ha mer pengar? Men de som är äldre och klokare insåg
              att det var vägen in för dem, och jag tror att de är lika intresserade
              av att deras barn i dag också ska få en väg in på arbetsmarknaden
              genom att man underlättar för dem, sänker trösklarna och ökar
              deras konkurrenskraft.
            </seg>
            <seg xml:id="i-73977b0dc821b2f0-0">
              I övrigt håller jag med Isak From. Och precis som Finn Bengtsson
              säger är detta en viktig fråga. Den kommer vi att tampas med i
              några år till. Men vi har vidtagit många åtgärder. Några av dem
              kommer att ge resultat först på lång sikt. Andra kan testas snabbt,
              till exempel det som ni inte gillar, nämligen sänkningen av restaurangmomsen.
              Det är en snabb åtgärd som man säkert om bara ett par år kan utvärdera
              och se vad den har gett för resultat.
            </seg>
            <seg xml:id="i-c9be5206503c2617-0">
              Jag hoppas också att vi kan återkomma med ytterligare åtgärder
              i den ungdomspolitiska propositionen.
            </seg>
            <seg xml:id="i-1831a9685d56e7e7-0">
              Det är viktigt att se till unga och ungas situation. De unga
              som blir föräldrar och unga som lämnar grundskolan utan att ha
              uppnått kunskapsmålen är en nyckelgrupp att inte tappa fokus på
              när vi diskuterar arbetslösheten för den stora gruppen unga som
              handlar om att heltidsstuderande inte får tillgång till extraarbete.
              Det är ett seriöst problem i sig, men vi får aldrig tappa fokus
              på de unga som i dag inte har utbildning, därför att ingen kommer
              i framtiden att kunna konkurrera på arbetsmarknaden utan en gymnasiekompetens.
            </seg>
          </u>
          <note type="speaker" xml:id="i-276a02fc25b9353d-0">
            Anf. 48 ISAK FROM (S):
          </note>
          <u who="isak_from_c7c532" xml:id="i-d09a9ec6e9fd5c6f-4">
            <seg xml:id="i-5a9a5eb2d573cc21-0">
              Fru talman! Jag har inte riktigt ordning på mina papper. Jag
              har 200 000300 000 uppgifter i mitt underlag om ungas situation
              på arbetsmarknaden.
            </seg>
            <seg xml:id="i-57e2759d30d2ffa3-0">
              Jag skulle vilja att ungdomsministern i sitt sista inlägg säger
              något om vad hon tänker beträffande kommunernas uppföljningsansvar.
              Vi kan vara helt överens om att denna reform, oavsett vem som
              beslutar om den, varken tidigare eller i dagsläget fungerar fullt
              ut som det är tänkt. Det kan inte vara så att vi har det som det
              enda verktyget. Kommande ungdomspolitiska proposition behöver
              ha en lösning på detta bekymmer.
            </seg>
            <seg xml:id="i-ca6ddc7bce6ef3c3-0">
              I övrigt hävdar jag, med hela löntagarkollektivet i ryggen, att
              låga löner inte löser problemet med ungdomsarbetslösheten. Det
              finns ingenting som visar att lägre löner skulle driva löneutvecklingen
              framåt.
            </seg>
            <seg xml:id="i-4a9b9810cf9292ca-0">
              Vi har i dag en situation enligt den svenska modellen där lägstalönerna
              har en central funktion. Det är avgörande för lönestrukturen på
              hela arbetsmarknaden. Det finns ett tydligt förhållande mellan
              lägstalönerna och lönenivån i hela branschen. Ska något göras
              måste parterna självklart vara involverade så att nivån som sätts
              blir rimlig.
            </seg>
            <seg xml:id="i-899afcb8acf79a06-0">
              Flera internationella jämförelser visar att de länder som infört
              särskilda ungdomslöner generellt sett har sämre villkor för löntagare.
              Jag tror inte att löntagarkollektivet som helhet i Sverige är
              intresserat av en sådan modell.
            </seg>
            <seg xml:id="i-b354cd8e288acfde-0">
              Vårt budskap till regeringen är glasklart: Vi vägrar acceptera
              en politik som låter unga betala regeringens skattesänkningar.
              Det krävs investeringar i infrastruktur, utbildning, bostadsbyggande
              och arbetstillfällen.
            </seg>
            <seg xml:id="i-1f1c40ab115e07a5-0">
              Jag håller med om att den ungdomspolitiska propositionen behövs
              så snart som möjligt.
            </seg>
          </u>
          <note type="speaker" xml:id="i-f697fc8519c6d2ac-0">
            Anf. 49 Statsrådet NYAMKO SABUNI (FP):
          </note>
          <u who="unknown" xml:id="i-385c3f79713c5fab-25">
            <seg xml:id="i-9ca16831ec2969f6-0">
              Fru talman! Jag har fått en utredning från Ungdomsstyrelsen som
              hanterar just denna typ av frågor, bland annat kommunernas uppföljningsansvar.
              Man visar tydligt att bara fyra av tio kommuner säger sig kunna
              hantera sitt uppdrag på ett bra sätt, så visst har vi en utmaning
              här.
            </seg>
            <seg xml:id="i-df7bb769701b04a6-0">
              Med den här utredningen som utgångspunkt kommer vi nu att fortsätta
              vårt arbete. Sedan får vi återkomma till vad för typ av lösningar
              som propositionen kan innehålla.
            </seg>
            <seg xml:id="i-701237d0e260edd1-0">
              Avslutningsvis vill jag säga att de skattesänkningar som Isak
              From nu fnyser åt är skattesänkningar som faktiskt kan göra att
              även en lägre lön betyder en lön man kan leva på. Som vi vet har
              människor i dag mer kvar i plånboken men inte nödvändigtvis därför
              att lönerna ökat speciellt mycket utan just därför att skatterna
              har sänkts. Det har gjort störst nytta för dem med låga inkomster
              eller med medelinkomster. Så skulle det också kunna vara för de
              allra yngsta vuxna, det vill säga för 1924-åringar.
            </seg>
            <seg xml:id="i-be43e9eb65090340-0">
              Det är bättre med lite lägre lön än att leva på försörjningsbidrag.
              Att unga människor fostras till att första inkomsten kommer från
              socialkontoret är inte bra. Det är bättre att veta att man har
              ansträngt sig, att den lön man får räcker en bit på vägen och
              att man har en chans att så småningom kunna jobba upp sin lön.
            </seg>
            <seg xml:id="i-dc7693897cd99561-0">
              Lärlingsanställningar har i andra delar av EU visat sig vara
              framgångsrika. Jag tycker att det finns anledning såväl för arbetsmarknadens
              parter som för oss politiker att reflektera över detta. Jag kommer
              att göra vad jag kan för att uppmuntra arbetsmarknadens parter
              att göra precis så som IF Metall gjorde det vill säga att skriva
              avtal som innebär att man har ungdomsanställningar till lite lägre
              löner.
            </seg>
          </u>
          <note xml:id="i-d96a513a2eab77ea-4">
            Överläggningen var härmed avslutad.
          </note>
          <note xml:id="i-15e289e26c78e698-0">
            13 § Svar på interpellation 2011/12:269 om utvisade som riskerar
            tortyr
          </note>
          <note type="speaker" xml:id="i-0be52e28b57695d2-0">
            Anf. 50 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-0">
            <seg xml:id="i-db0d426a66c7f47b-0">
              Fru talman! Christina Höj Larsen har frågat mig vilka initiativ
              jag är beredd att ta för att Migrationsverket och migrationsdomstolarna
              ska tillämpa svensk rätt i enlighet med Europakonventionen och
              de domar som Europadomstolen avkunnar.
            </seg>
            <seg xml:id="i-4956b858206f0b6b-0">
              Christina Höj Larsen har också frågat mig vilka initiativ jag
              är beredd att ta för att Sverige inte ska utvisa människor till
              länder där de riskerar tortyr och för att svenska myndigheter
              ska vara skyldiga att följa upp vad som sker med flyktingar som
              utvisats.
            </seg>
            <seg xml:id="i-ff2f564e575005ee-0">
              Jag vill inledningsvis hänvisa till vad jag nyligen har uttalat
              i mina svar på angränsande frågor från Eva-Lena Jansson och Anita
              Brodén (2011/12:429 och 2011/12:450).
            </seg>
            <seg xml:id="i-00f04771875ac914-0">
              Jag vill också påminna om att Europakonventionen gäller som svensk
              lag och ska tillämpas av svenska förvaltningsmyndigheter och domstolar.
              Som jag tidigare sagt här i kammaren har regeringen ett ansvar
              för att fortlöpande se till att Sverige lever upp till sina internationella
              åtaganden och för att den lagstiftning som enskilda förvaltningsmyndigheter
              och domstolar har att följa och tillämpa är i överensstämmelse
              med till exempel Europakonventionen.
            </seg>
            <seg xml:id="i-fa0383c932bdab76-0">
              Jag följer därför noga utvecklingen av praxis både internationellt
              och nationellt för att bevaka att lagstiftningen lever upp till
              de krav som ställs.
            </seg>
            <seg xml:id="i-1598cb80316c365e-0">
              Det är en uppgift för Migrationsverket och migrationsdomstolarna
              att ta ställning till vilken inverkan Europadomstolens domar kan
              ha på handläggningen och prövningen av ärenden och mål på migrationsrättens
              område. Migrationsöverdomstolen kan som prejudikatsinstans i ett
              överklagat mål meddela vägledning för rättstillämpningen.
            </seg>
            <seg xml:id="i-6b1721b792af7fa6-0">
              När det gäller frågan om att inte utvisa människor till länder
              där de riskerar tortyr kan jag konstatera att Migrationsverket
              och migrationsdomstolarna efter en individuell prövning i varje
              enskilt fall ska ta ställning till om det finns grund för uppehållstillstånd.
              I den prövningen beaktas de rådande förhållandena i den sökandes
              hemland.
            </seg>
            <seg xml:id="i-bddd8059aada29d5-0">
              En avvisning eller utvisning av en person förutsätter enligt
              utlänningslagen att personen i fråga inte är i behov av skydd
              och inte heller av andra skäl ska beviljas uppehållstillstånd
              i Sverige. Ett beslut om avvisning eller utvisning får aldrig
              verkställas till ett land där utlänningen riskerar tortyr. Det
              finns därför också möjligheter i utlänningslagen att avbryta verkställigheten
              av ett slutgiltigt beslut om utvisning eller avvisning om det
              har inträffat nya omständigheter i det enskilda fallet.
            </seg>
            <seg xml:id="i-9441c8b789c61901-0">
              En viktig utgångspunkt för att avgränsa den nationella asylprocessen
              och för att säkerställa att den har ett tydligt slut är att ett
              ärende är avslutat för svenska myndigheters del när en avvisning
              eller utvisning har verkställts.
            </seg>
            <seg xml:id="i-8eae6f6af29a761a-0">
              Jag anser att den utlänningslag och den instans- och processordning
              som en enig riksdag beslutade om 2005 ger goda förutsättningar
              för att de som söker asyl i Sverige får det skydd de behöver.
            </seg>
            <seg xml:id="i-7273ff5fdf216ed0-0">
              Det är naturligtvis viktigt att myndigheterna har tillgång till
              tillförlitlig information om förhållandena i olika länder när
              de gör sina skyddsbehovs- och riskbedömningar. I torsdags gav
              regeringen Migrationsverket i uppdrag att göra en översyn av verkets
              databas för rätts- och landinformation, Lifos. Uppdraget lämnades
              som en del av ramöverenskommelsen med Miljöpartiet om migrationspolitiken.
            </seg>
            <seg xml:id="i-5d2aefc7f0f196ec-0">
              Mot den här bakgrunden bedömer jag att det inte finns behov för
              regeringen att nu ta några ytterligare initiativ med anledning
              av de frågor som Christina Höj Larsen har ställt i interpellationen.
            </seg>
          </u>
          <note type="speaker" xml:id="i-225dbe77e2fb8301-0">
            Anf. 51 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-517536918d6e73d1-0">
            <seg xml:id="i-6f73947a06a91f72-0">
              Fru talman! Jag vill börja med att tacka statsrådet för svaret.
            </seg>
            <seg xml:id="i-f4cea99c19ebfeea-0">
              Nyligen fälldes Sverige för nittonde gången i FN:s kommitté mot
              tortyr. Inget annat land har fällts så många gånger i den typen
              av fall. Man tycker att det borde stämma till eftertanke.
            </seg>
            <seg xml:id="i-caa41b064e4e74b3-0">
              Sverige fälldes för att vid en utvisning till Azerbajdzjan ha
              behandlat enskilda i strid med FN:s konvention mot tortyr. Kommittén
              ansåg att den utvisade familjen utsatts för tortyr när den kom
              till Azerbajdzjan och att en ny deportation skulle innebära att
              makarna utsattes för en förutsägbar, verklig och personlig risk
              för tortyr.
            </seg>
            <seg xml:id="i-238d9fb586c0d086-0">
              Den första raden av fällningar i FN:s kommitté mot tortyr kom
              i slutet av 90-talet. Då tog kommittén främst avstånd från Migrationsverkets
              sätt att nedvärdera trovärdigheten hos den sökande som ändrat
              uppgifter under ärendets handläggning. Man betonade att just svårigheter
              att presentera en sammanhängande berättelse kännetecknar människor
              som genomlevt svåra trauman och som lider av posttraumatisk stress.
            </seg>
            <seg xml:id="i-efe3d455f6c21298-0">
              Under ett antal år prickades Sverige bara någon enstaka gång.
              Men åren 2010 och 2011 kom sju fällningar i snabb följd sju fällningar
              som alltså kommit under den tid statsrådet Billström ansvarat
              för svensk flyktingpolitik.
            </seg>
            <seg xml:id="i-fc97d01a86e91c79-0">
              För nästan exakt ett år sedan stod migrationsminister Billström
              och jag här och debatterade dels utvisningar till tortyr, dels
              Sveriges bristande följsamhet gentemot en dom från Europadomstolen.
              Migrationsminister Billström hänvisade då som så ofta till att
              Sverige enligt ministerns uppfattning erbjuder den sökande en
              rättssäker och individuell asylprövning och till att han inte
              kommenterar enskilda fall.
            </seg>
            <seg xml:id="i-fd102a7c69e014d1-0">
              När vi i dag står här för att debattera utvisning av asylsökande
              som riskerar tortyr kan det därför vara viktigt att jag börjar
              med att säga att jag är fullt medveten om att statsrådet inte
              kommenterar enskilda fall. Men de fall jag i dag tar upp är en
              del av ett större mönster ett mönster som tyvärr visar upp en
              grym sida av svensk flyktingpolitik.
            </seg>
            <seg xml:id="i-728862645892a73f-0">
              Då Sverige i FN:s kommitté mot tortyr fällts 19 gånger av vilka
              7 under de senaste två åren ser vi att dessa enskilda fall är
              ett resultat av strukturella problem i svensk flyktingpolitik
              och praxis. Det är politik, och det är något som statsrådet inte
              bara kan kommentera utan också är skyldig att kommentera. Statsrådet
              ansvarar ju för svensk migrationspolitik, även för de delar som
              vi i Sverige har anledning att skämmas över.
            </seg>
            <seg xml:id="i-68b69fbbd5c75601-0">
              När det gäller mänskliga rättigheter är det undantagslöst. Då
              räcker det inte för ett statsråd att ikläda sig rollen som byråkrat
              och att hävda att den asylsökande fått en individuell och rättssäker
              prövning. För att vi ska kunna upprätthålla mänskliga rättigheter
              krävs det en ständig strävan att i alla lägen minska kränkningarna
              av dessa rättigheter.
            </seg>
            <seg xml:id="i-4275786295fe2841-0">
              Därför undrar jag återigen vilka slutsatser migrationsminister
              Billström drar av att Sverige fällts så många gånger i FN:s kommitté
              mot tortyr och hur han tänker förhindra utvisningar till tortyr
              i framtiden.
            </seg>
          </u>
          <note type="speaker" xml:id="i-b38d499793f2d606-0">
            Anf. 52 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-1">
            <seg xml:id="i-f6e1c0f92c128cc9-0">
              Fru talman! Det finns förklaringar till att det förekommer klagomål
              mot Sverige inför FN:s tortyrkommitté. Sverige har anslutit sig
              till FN-konventionen mot tortyr och är ett av de länder som tillåter
              enskild talerätt, och därför kan klagomål mot Sverige prövas av
              kommittén. Det är så systemet ser ut. Sverige informerar också
              om möjligheten att klaga till internationella organ, till exempel
              på regeringens hemsida, och många svenska ombud är väl insatta
              i dessa processer. Vi har också ett stort antal asylsökande.
            </seg>
            <seg xml:id="i-ca341751831a075f-0">
              I de allra flesta fall kommer kommittén fram till att Sverige
              inte har brutit mot konventionen, men regeringen och jag ser naturligtvis
              allvarligt på varje fällning. Man ska också komma ihåg att FN:s
              kommitté mot tortyr uttalar sig om huruvida Sverige har levt upp
              till konventionsåtagandena i just de enskilda ärenden kommittén
              har prövat. Det återspeglar den svenska utlänningslagen på ett
              bra sätt när det gäller hur FN-konventionen mot tortyr är inkorporerad.
            </seg>
            <seg xml:id="i-c7477ed3b8b5d15e-0">
              Därför anser jag inte att de fällningar som har förekommit är
              skäl för att ändra asyllagstiftningen och instans- och processordningen.
              Tvärtom anser jag att Sverige redan har en asyllagstiftning och
              en instans- och processordning som ger väldigt bra förutsättningar
              för att undvika att enskilda utvisas till länder där de riskerar
              tortyr eller förföljelse.
            </seg>
            <seg xml:id="i-90245bcd60b05302-0">
              Det är också viktigt att understryka det sade jag redan i mitt
              huvudanförande att en enig riksdag 2005 stod bakom det system
              vi har i dag. Det finns även bland annat en särskild bestämmelse
              i vår utlänningslag för situationer där ett internationellt organ
              som är behörigt att pröva klagomål från enskilda begär att Sverige
              ska avbryta verkställigheten av ett beslut om avvisning eller
              utvisning. Det kan till exempel röra sig om en begäran från FN:s
              kommitté mot tortyr. I sådana fall ska verkställigheten avbrytas
              om inte synnerliga skäl talar emot. Migrationsverket har i dessa
              situationer regelmässigt stoppat verkställigheten.
            </seg>
            <seg xml:id="i-2d565f9f61c18a23-0">
              Om ett internationellt organ, till exempel FN:s kommitté mot
              tortyr, kommer fram till att ett beslut om avvisning eller utvisning
              i ett enskilt ärende strider mot ett svenskt konventionsåtagande
              ska uppehållstillstånd beviljas enligt utlänningslagen. Undantag
              kan bara göras om det finns synnerliga skäl som talar mot det.
              Detta tycker jag är viktigt att framhålla, för det är bra exempel
              på att den svenska ordningen fungerar som det har varit tänkt.
            </seg>
            <seg xml:id="i-59192bb227a71f53-0">
              Avslutningsvis vill jag bara påpeka något jag också tycker är
              viktigt i sammanhanget, nämligen att det är en självklar utgångspunkt
              att återvändandet till ett hemland måste föregås av en ingående
              prövning av behovet av skydd i varje enskilt fall. Naturligtvis
              ska inte flyktingar eller andra som behöver skydd utvisas från
              Sverige. Tvärtom uppfyller Sverige sitt ansvar mot de enskilda
              individer som söker asyl genom att se till att prövningen av asylansökan
              är rättssäker, individuell och framåtsyftande. Det är det ansvar
              Sverige på ett rimligt sätt kan ta på sig.
            </seg>
            <seg xml:id="i-2942c392c3ba2fa4-0">
              Jag tycker att det är viktigt att peka på detta, för det visar
              också hur långt fram Sverige ligger när det gäller att ha en rättssäker,
              effektiv och välfungerande asyllagstiftning.
            </seg>
          </u>
          <note type="speaker" xml:id="i-614a502f1d175831-0">
            Anf. 53 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-517536918d6e73d1-1">
            <seg xml:id="i-04cbd690bd6a1a49-0">
              Fru talman! I slutändan handlar denna debatt om Sveriges ansvar
              för asylsökandes undantagslösa rätt att slippa utsättas för tortyr.
              Vi har många gånger hört migrationsminister Billström hänvisa
              till att den sökande har fått en rättvis och individuell asylprövning
              och att det är viktigt att ärendet får ett tydligt slut. Frågan
              vi diskuterar här i dag är vad som händer när detta tydliga slut
              innebär en tvångsutvisning till tortyr.
            </seg>
            <seg xml:id="i-9961798ac4f2ecba-0">
              Pastor Jean, som tvångsutvisades för en dryg månad sedan, vet
              rent fysiskt vad detta tydliga slut kan innebära. Trots att det
              finns goda kunskaper om repression från regimen i Kongo mot både
              inhemsk opposition och dem som kan misstänkas tillhöra en diaspora
              utvisades pastor Jean. Genom Diakonia har vi kunnat följa hur
              pastor Jean omedelbart efter ankomst till landet fördes till en
              källare och fick utstå utfrågningar och misshandel. Skadorna finns
              väl dokumenterade i en rapport som utförts av Diakonias samarbetspartner
              i landet.
            </seg>
            <seg xml:id="i-6d21bb0aa7400f4c-0">
              Vilket ansvar har vi i Sverige för konsekvenserna av denna utvisning
              till tortyr? Vad hjälper det pastor Jean att han har fått en individuell
              och rättssäker prövning av sitt ärende om han ändå utsattes för
              detta när han återvände? Det är inte utan att man kommer att tänka
              på Tage Danielssons sannolikhetsberäkning om kärnkraften vad gör
              vi när det som inte får hända ändå händer, och när det till och
              med händer gång på gång? Vad gör vi när pastor Jean inte skulle
              bli torterad och ändå blev det?
            </seg>
            <seg xml:id="i-3672fca5c664f726-0">
              Tyvärr är det nog inte heller sista gången Sverige fälls av kommittén.
              Jag tänker på iranska oppositionella Mohammadreza, som snart utvisas
              till fängelsestraff och piskstraff. 75 piskrapp det är tortyr.
              Är det en risk vi kan utsätta honom för? Mitt svar är nej. Jag
              tänker på etiopiska oppositionella Saba, som snart utvisas till
              hemlandet. Hon flydde hit efter att ha suttit fängslad i flera
              år, misshandlats och våldtagits. Hennes kropp är märkt av det.
              Kan vi verkligen riskera att skicka henne tillbaka till samma
              sak? Mitt svar är nej.
            </seg>
            <seg xml:id="i-dde0d60cc56ae51d-0">
              Flyktingaktivisten Sanna Vestin sammanfattar läget i svensk migrationspolitik
              mycket väl: Där Sverige har låtit en trovärdighetsbedömning av
              individen ta över har FN lagt vikt vid läkarintyg som tyder på
              tortyr, internationella rapporter om mänskliga rättigheter och
              annat bevismaterial.
            </seg>
            <seg xml:id="i-e2adf59883393eba-0">
              Frågan kvarstår: Vad gör statsrådet när det som inte får hända
              ändå händer, och vad gör han för att se till att det aldrig händer
              igen?
            </seg>
          </u>
          <note type="speaker" xml:id="i-65a3541be29d57c9-0">
            Anf. 54 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-2">
            <seg xml:id="i-e821c57b268dccb0-0">
              Fru talman! Jag har inte kännedom om alla faktiska omständigheter
              i detta enskilda fall, utan jag kan bara konstatera att Migrationsverket
              och migrationsdomstolarna har gjort sina bedömningar av skyddsbehovet
              och att regeringen inte kan påverka denna bedömning. Den svenska
              instans- och processordningen är utformad för att vara rättssäker,
              särskilt genom möjligheten att överklaga och få sin sak prövad
              av domstol. Vad gäller asylprövning kan tilläggas att UNHCR eftersom
              Christina Höj Larsen själv nämnde FN så sent som i höstas konstaterade
              i studien Kvalitet i svensk asylprövning att Migrationsverket
              har en rättssäker prövning.
            </seg>
            <seg xml:id="i-dc19e326b891a5f5-0">
              Som jag nyss nämnde är det här fråga om ett enskilt ärende som
              har prövats av Migrationsverket och migrationsdomstolarna, och
              som bekant är det en grundlagsfäst ordning att regeringen inte
              får lägga sig i myndigheternas handläggning av enskilda ärenden.
              Regeringen har därför inte heller vidtagit några särskilda åtgärder
              i detta enskilda fall. Det är också viktigt att komma ihåg att
              prövningen av skyddsbehovet görs under asylprocessen, inte efter
              att den är avslutad och den enskilde har återvänt.
            </seg>
            <seg xml:id="i-3a284aa73a17d181-0">
              Dessutom tycker jag att det finns anledning att påpeka en annan
              sak i denna debatt, och det är att bedömningen av förhållandena
              i den asylsökandes hemland enbart är en del av prövningen av en
              asylansökan. Naturligtvis måste andra omständigheter också beaktas,
              till exempel den asylsökandes egen berättelse. Jag tycker därför
              inte att det går att dra några slutsatser utifrån ett enskilt
              fall vad gäller frågan om till exempel vilken information myndigheten
              eller domstolarna har haft om landet.
            </seg>
            <seg xml:id="i-5d7e300d47d01d4f-0">
              Ändå tycker jag att det kan vara på sin plats att upprepa det
              jag sade tidigare, nämligen att regeringen i förra veckan gav
              Migrationsverket i uppdrag att göra en översyn av landinformationssystemet.
              Det är klart att det i denna översyn ingår bland annat om redovisningen
              av förhållandena i andra länder är ändamålsenlig.
            </seg>
            <seg xml:id="i-d95ce23cec66fdc1-0">
              Allt detta sammantaget gör att jag tycker att jag kan visa på
              en mycket tydlig och ambitiös hållning från regeringens sida när
              det gäller att se till att stå upp för den rättssäkra asylprocess
              riksdagen har beslutat om och som vi dessutom har fått ett gott
              omdöme om inte minst i rapporten från UNHCR i höstas. Detta arbete
              tänker jag fortsätta att arbeta med som migrationsminister i regeringen.
            </seg>
          </u>
          <note type="speaker" xml:id="i-41e227cacb3efda5-0">
            Anf. 55 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-517536918d6e73d1-2">
            <seg xml:id="i-9ae3690af4b1f840-0">
              Fru talman! Jag är fullt medveten om processordningen. Och jag
              är inte heller intresserad av en ordning där vi politiskt beslutar
              vem som får stanna och vem som inte får stanna. Vi är inte byråkrater,
              vi är politiker, och vi har ett ansvar att sträva efter en flyktingpolitik
              där ingen får ta de smärtsamma konsekvenserna på egen kropp av
              våra felaktiga beslut.
            </seg>
            <seg xml:id="i-32214457a850ec0c-0">
              Jag kräver av migrationsministern att han aldrig låter sig nöja
              med en situation där asylsökande utvisas till tortyr, inte ens
              om det sker enstaka gånger. Varje fall är ett misslyckande, inte
              bara för asylprocessen utan också för oss här som människor. Och
              det finns vägar för regeringen att gå.
            </seg>
            <seg xml:id="i-91f4a45dacb19b2c-0">
              Torsdagens beslut att sent omsider låta Migrationsverket göra
              en översyn av verkets databas för rätts- och landinformation är
              glädjande, men det räcker inte för att hindra det här från att
              ske igen. Här tryter svaren från statsrådet.
            </seg>
            <seg xml:id="i-6a1d9d94947dc7e2-0">
              Vad är det till exempel som gör att regeringen och Miljöpartiet
              väljer att säga nej till ett övervakningssystem som stadgas i
              artikel 8 i återvändandedirektivet för påtvingat återvändande?
              I regeringens och Miljöpartiets proposition om genomförandet av
              direktivet i svensk rätt säger man att det inte behövs något sådant
              övervakningssystem eftersom JO och JK har tillsyn. Det är ju uppenbart
              för var och en att JO och JK saknar resurser för en sådan ny uppgift.
              Men regeringen verkar hoppas vinna tid eftersom ett överträdelseförfarande
              i EU kan ta lång tid. Det är nog tyvärr endast en tidsfråga innan
              Sverige fälls för tjugonde gången i FN:s kommitté mot tortyr.
            </seg>
            <seg xml:id="i-194e78be3ecdb9b7-0">
              Frågan är hur länge migrationsminister Billström tänker låta
              detta fortsätta.
            </seg>
          </u>
          <note type="speaker" xml:id="i-1611803a3bc7f4b2-0">
            Anf. 56 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-3">
            <seg xml:id="i-d37a67b3f3d485b7-0">
              Fru talman! Jag ska uppehålla mig vid den sista delen av det
              som Christina Höj Larsen tog upp.
            </seg>
            <seg xml:id="i-cbeb46ee40e197c2-0">
              Regeringen har bedömt att den ordning för övervakning av utlänningars
              rättigheter som finns i Sverige är att bedöma som effektiv i den
              mening som avses i återvändandedirektivet, alltså att svensk rätt
              uppfyller direktivets krav i den här delen.
            </seg>
            <seg xml:id="i-30cdd3d462acbf4e-0">
              I lagrådsremissen har regeringen tagit fasta på de resonemang
              som Förvarsutredningen förde fram vad gäller tolkningen av den
              aktuella artikeln i återvändandedirektivet. Och i Sverige finns
              det flera olika instanser som övervakar att utlänningars rättigheter
              upprätthålls. Rättsväsendet, JO och JK anges som exempel på aktörer
              som en utlänning kan vända sig till och som utövar tillsyn över
              de myndigheter som verkställer beslut om avvisning och utvisning.
            </seg>
            <seg xml:id="i-a143b897d3cf15c6-0">
              Det är inte uppseendeväckande att olika tolkningar görs av direktivbestämmelser.
              Inte sällan är en bestämmelse en kompromiss, och tolkningsunderlaget
              är ofta begränsat, för några förarbeten i svensk mening finns
              ju inte i EU-rätten. Då tycker jag att det är viktigt att peka
              på detta även i den diskussion som vi har i dag.
            </seg>
            <seg xml:id="i-fd4dbb15eb34d130-0">
              Slutligen anser jag att de svenska myndigheterna och domstolarna,
              med Migrationsöverdomstolen som praxisbildande instans, förmår
              att göra en rättssäker prövning.
            </seg>
            <seg xml:id="i-21f911621577e770-0">
              Jag följer fortlöpande rättsutvecklingen på asylområdet, och
              om utvecklingen skulle visa på ett behov av lagändringar kommer
              jag att föreslå regeringen att lämna en proposition om det till
              riksdagen. Det kan naturligtvis också gälla frågor som internationella
              organ som till exempel Europadomstolen har uttalat sig i. Men
              samt och slutligen gäller att den svenska ordningen för att pröva
              asylärenden är av mycket hög kvalitet, har ett starkt internationellt
              erkännande och står sig väldigt bra vid en jämförelse. Så tycker
              jag att det ska vara, och så tänker också regeringen fortsätta
              arbeta för att det ska förbli.
            </seg>
          </u>
          <note xml:id="i-d96a513a2eab77ea-5">
            Överläggningen var härmed avslutad.
          </note>
          <note xml:id="i-831f9bc6f7f2bf50-0">
            14 § Svar på interpellation 2011/12:278 om invandringens kostnader
          </note>
          <note type="speaker" xml:id="i-5bed317ffe4fc88e-0">
            Anf. 57 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-4">
            <seg xml:id="i-ffbfe8645af6d12b-0">
              Fru talman! Kent Ekeroth har frågat mig vad jag grundar ställningstagandet
              att Sverige tjänar ekonomiskt på utomeuropeisk och utomvästlig
              invandring på. Kent Ekeroth har även frågat mig om jag har något
              underlag för att bedöma att den stora invandringen från Mellanöstern
              och Afrika inte medför nettokostnader.
            </seg>
            <seg xml:id="i-ed4cfb6bab4869dc-0">
              Innan jag besvarar frågorna vill jag understryka för Kent Ekeroth
              att när det gäller asylpolitik är utgångspunkten inte att Sverige
              ska tjäna på de individer som söker skydd. Sverige ska fortsätta
              att leva upp till internationella förpliktelser. Det är något
              vi har bestämt oss för och som vi tänker fortsätta med.
            </seg>
            <seg xml:id="i-3f08ce6ed06da07f-0">
              Sverige ska värna asylrätten och inom ramen för den reglerade
              invandringen underlätta rörlighet över gränser, främja en behovsstyrd
              arbetskraftsinvandring och tillvarata och beakta migrationens
              utvecklingseffekter samt fördjupa det europeiska och internationella
              samarbetet.
            </seg>
            <seg xml:id="i-d8e9e109feac9abc-0">
              När kostnaderna för invandringen diskuteras är det två saker
              som jag vill ta upp. Först och främst är det klart att det finns
              kostnader kopplade till invandringen. Det kostar både att hantera
              asylansökningen och att introducera invandrarna i det svenska
              samhället. Det som jag anser ofta glöms bort är de betydande bidrag
              till statskassan som invandrares företag och arbete medför.
            </seg>
            <seg xml:id="i-80871d05ea1654a1-0">
              Regeringens främsta mål är att föra Sverige mot full sysselsättning
              genom minskat utanförskap. Värdet för en person av ett eget arbete,
              som ger frihet, trygghet, gemenskap och möjligheter, kan inte
              nog understrykas. Politiken ska fortsätta att skapa bättre förutsättningar
              för tillväxt, sysselsättning och välfärd i alla delar av landet
              inom ramen för långsiktigt hållbara offentliga finanser.
            </seg>
            <seg xml:id="i-1ff136d33f22785b-0">
              En mycket viktig faktor för sysselsättningsnivån är den anknytning
              som de nyanlända får till arbetsmarknaden under de första åren
              i Sverige. Andelen sysselsatta bland utrikes födda skiljer sig
              från den bland inrikes födda. Sysselsättningen är lägre samtidigt
              som arbetslösheten är betydligt högre bland utrikes födda. Men
              bilden är komplex, och skillnaderna mellan olika grupper av utrikes
              födda är stora.
            </seg>
            <seg xml:id="i-af85491311d741d7-0">
              Det är därför viktigt att fortsätta arbetet med att snabbt få
              invandrare i arbete. Att underlätta och påskynda etableringen
              av nyanlända är en prioriterad uppgift för regeringen. Etableringsreformen,
              där Arbetsförmedlingen fått ett samordnande ansvar, är central
              i detta sammanhang.
            </seg>
            <seg xml:id="i-954654217d214ee2-0">
              Regeringen har även genomfört flera andra åtgärder i syfte att
              förbättra förutsättningarna för utrikes födda på arbetsmarknaden,
              såsom införandet av instegs- och nystartsjobb samt stärkt validering
              av utrikes föddas utbildning och annan yrkeskompetens som de kan
              ha.
            </seg>
            <seg xml:id="i-f641538857ea4c9f-0">
              Invandringen innebär således kostnader, men invandringen bidrar
              också på flera sätt till vår utveckling. Jag kommer aldrig att
              värdera vare sig enskilda personer eller vissa grupper som Kent
              Ekeroth gör. I flera fall är det också skyddsskäl som ligger till
              grund för personernas vistelse i Sverige, och svensk asylpolitik
              beaktar inte ekonomisk vinning för samhället vid bedömningen av
              individens behov av skydd.
            </seg>
          </u>
          <note type="speaker" xml:id="i-8f97fe4cf5c7f7d1-0">
            Anf. 58 KENT EKEROTH (SD):
          </note>
          <u who="kent_ekeroth_fa6033" xml:id="i-4b52d934702066a1-0">
            <seg xml:id="i-88fc93ab74cfaf3b-0">
              Fru talman! Först kan jag konstatera att Billströms svar innehöll
              ungefär vad jag förväntade mig, det vill säga inte ett spår av
              belägg för det jag efterfrågade, nämligen något som visar på att
              invandringen från tredje världen är ekonomiskt positiv för Sverige
              alltså inget av den varan. Dessutom pratar Billström om asylsökande.
              Men frågan jag ställde handlar inte om asylsökande, utan den handlar
              om invandringen i stort.
            </seg>
            <seg xml:id="i-dbf443d9178224e6-0">
              Jag väcker denna debatt igen eftersom migrationsministern i vår
              senaste debatt, en frågestund, uppenbarligen inte förstod innebörden
              av begreppet nettokostnad. Migrationsministern sade att jag inte
              vill nämna invandringens intäkter för samhället.
            </seg>
            <seg xml:id="i-d98586580cd205bd-0">
              Problemet för Billström är att jag då nämnde precis det här,
              men det spelade uppenbarligen ingen roll för Billström. Jag sade
              nämligen att invandringen trots det ekonomiska bidraget till samhället
              utgör en nettokostnad.
            </seg>
            <seg xml:id="i-26bbffd9a7793510-0">
              En nettokostnad innebär just att intäkter och utgifter ställs
              mot varandra, och summan av dessa innebär i det här fallet en
              kostnad, och en stor sådan. Men även om Billström inte förstod
              vad netto betyder sade jag även att det är en kostnad när man
              tagit hänsyn till invandrarnas bidrag till samhället. Inte heller
              detta hjälpte. Men det är klart att för att år ut och år in kunna
              försvara den förda invandringspolitiken måste man göra ungefär
              som Billström gjorde senast, det vill säga inte se, inte höra,
              alternativt stoppa huvudet i sanden när verkligheten kryper sig
              på.
            </seg>
            <seg xml:id="i-a634f451370f9c13-0">
              Nåväl, jag har några extra minuter på mig i denna interpellationsdebatt.
              Jag tänker därför ta upp några undersökningar som visar på de
              enorma kostnader vi har för invandringen.
            </seg>
            <seg xml:id="i-7e212cd40c94476e-0">
              Professor Bo Södersten har uppskattat nettokostnaden för invandringen
              till 4050 miljarder om året.
            </seg>
            <seg xml:id="i-d6921671bc587d8d-0">
              Professor Jan Ekberg uppskattar nettokostnaden till 120 miljarder
              kronor om året, något som han tillsammans med Hammarstedt senare
              har reviderat, men det handlar fortfarande om en kostnad på 30
              miljarder om året.
            </seg>
            <seg xml:id="i-e6d22f1d070e11f2-0">
              Lektor emeritus Lars Jansson har uppskattat invandringens nettokostnad
              till omkring 150 miljarder om året.
            </seg>
            <seg xml:id="i-72a7abebed2898fb-0">
              I vårt grannland Danmark har danska Välfärdskommissionen rapporterat
              att 75 procent av landets prognostiserade besparingsbehov skulle
              täckas genom ett stopp bara för den utomeuropeiska invandringen.
              Det sägs motsvara ungefär 2,8 procent av bnp. För Sverige 2010
              skulle det motsvara 90 miljarder kronor.
            </seg>
            <seg xml:id="i-0c18246ec3c96d7c-0">
              Professor Ferdinand E. Banks har uppskattat nettokostnaden för
              invandringen till 35100 miljarder om året.
            </seg>
            <seg xml:id="i-74231ec548ad6276-0">
              Vi har alltså uträkning på uträkning och rapport på rapport om
              att invandringen till Sverige i dagsläget innebär en nettokostnad
              på någonstans mellan 30 och 150 miljarder årligen detta trots
              att migrationsministerns omhuldade intäkter har tagits med i beräkningen.
            </seg>
            <seg xml:id="i-958433ca0d1d1f7b-0">
              Fru talman! Jag vill också poängtera att denna nettokostnad innefattar
              arbetskraftsinvandring. Arbetsförmedlingen kom alldeles nyss med
              en rapport där de skrev att arbetslösheten går upp och att det
              till detta kommer ett fortsatt ökande utbud av arbetskraft till
              följd av invandring, något som ytterligare skärper konkurrensen
              om de allt färre jobböppningar som uppstår.
            </seg>
            <seg xml:id="i-0a2e81069c777d35-0">
              Utöver detta är det ett faktum att den största gruppen, som kommer
              hit som arbetskraftsinvandrare, är de som utför jobb utan krav
              på särskild yrkesutbildning. Dessutom har Ekberg visat att arbetskraftsinvandring
              inte hjälper den offentliga ekonomin.
            </seg>
            <seg xml:id="i-879dfe2f369007f3-0">
              Man kan lite stillsamt undra hur mycket mer Billström och hans
              regering behöver för att våga erkänna att invandringen, inte bara
              asylinvandringen utan också anhöriginvandringen, är en enorm kostnad
              för svenska skattebetalare som går ut över allting annat, bland
              annat pensioner, som diskuterades senast. Det är en enorm kostnad.
              Hur mycket bevis behöver Billström för att se att det är så i
              det här fallet?
            </seg>
          </u>
          <note xml:id="i-7b13794dbe0ff99e-0">
            I detta anförande instämde Björn Söder (SD).
          </note>
          <note type="speaker" xml:id="i-e111d93b529bbb13-0">
            Anf. 59 BJÖRN SÖDER (SD):
          </note>
          <u who="bjorn_soder_0c1a4c" xml:id="i-2096f6b36aaf85fa-0">
            <seg xml:id="i-b1246bd9b2eb1d23-0">
              Fru talman! Under en frågestund den 24 november förra året, då
              Kent Ekeroth ställde en fråga till migrationsministern med anledning
              av invandringens kostnader, påstod ministern följande: Det finns
              gott om exempel internationellt, inte minst från Kanada, som visar
              att man mycket väl kan få tillbaka intäkter som balanserar upp
              de kostnader man har.
            </seg>
            <seg xml:id="i-5aec291eedcd1209-0">
              Både migrationsministern och hans regeringskolleger i Alliansen
              har vid ett flertal tillfällen fört fram Kanada som ett positivt
              exempel på hur ett land kan dra ekonomisk nytta av mångkultur
              och invandring. Jag tycker därför att det är hög tid att slå hål
              på myten om Kanada.
            </seg>
            <seg xml:id="i-c23893a6e35f75ee-0">
              För det första finns det enorma skillnader beträffande historia
              och nationell självbild mellan de båda länderna. Sverige är en
              av världens äldsta nationer. Kanada är en av världens yngsta.
              Majoritetsbefolkningen i Sverige har bott i landet i tusentals
              år. Majoritetsbefolkningen i Kanada har bott i landet i några
              hundra år.
            </seg>
            <seg xml:id="i-f230104a97bc92ad-0">
              Detta får stora konsekvenser för ländernas självbild och för
              deras förhållningssätt när det gäller invandring och mångkultur.
              Det gör också att en viss politik blir ytterst svår att direkt
              överföra från det ena landet till det andra.
            </seg>
            <seg xml:id="i-5243b39eaf8c249e-0">
              För det andra har Kanada tagit emot helt andra invandrargrupper
              än Sverige. Merparten av de utomeuropeiska invandrare som har
              kommit till Kanada har kommit från asiatiska länder, som Kina.
              De utomeuropeiska invandrare som Sverige har tagit emot har i
              första hand kommit från muslimska länder i Afrika och Mellanöstern.
              Det är invandrare som det har visat sig vara betydligt svårare
              att integrera.
            </seg>
            <seg xml:id="i-e273c5186a2ce6e5-0">
              Kanada plockar dessutom russinen ur kakan. Den kanadensiska invandringspolitiken
              är helt inriktad på att locka till sig skötsamma, högutbildade,
              språkkunniga och arbetsamma invandrare och stänga ute andra grupper.
              Invandringen till Sverige har i stället varit helt urskillningslös,
              vilket gjort invandringen till Sverige mer kostsam, mer impopulär
              och mer svårhanterlig. Invandringen per capita har också varit
              större till Sverige.
            </seg>
            <seg xml:id="i-5939dc5919ca2ff0-0">
              För det tredje har Kanada en helt annorlunda arbetsmarknad med
              sämre anställningstrygghet, vilket väl i och för sig välkomnas
              av Moderaterna, lägre skatter och en mer effektiv företagarpolitik.
              Det har sannolikt bidragit till att Kanada har haft en lägre arbetslöshet,
              vilket i sin tur har lett till att invandrare har haft något lättare
              att komma in i samhället och att kostnaden för invandringen varit
              mindre.
            </seg>
            <seg xml:id="i-0379282a34cd9a84-0">
              Trots att Kanada har haft mycket bättre förutsättningar än Sverige
              finns det dock mycket som tyder på att invandringen ändå inte
              varit lönsam. Enligt Kanadas ekonomiska råd finns det inga historiska
              bevis för att invandringen lett till en positiv ekonomisk tillväxt,
              och enligt en av de senaste nationalekonomiska studier som gjorts
              på området har de senaste decenniernas invandring varit en ren
              förlustaffär för det kanadensiska samhället.
            </seg>
            <seg xml:id="i-d46799d7e90dbf1a-0">
              En nyligen utkommen rapport visar att den förda invandringspolitiken
              i Kanada årligen kostar skattebetalarna mellan 16 och 23 miljarder
              kanadensiska dollar. Det är ca 113163 miljarder svenska kronor
              efter att intäkter beaktats.
            </seg>
            <seg xml:id="i-bb9d38076dc46ff9-0">
              Dessutom, enligt en studie från Kanadas motsvarighet till SCB,
              medför de nuvarande invandringsnivåerna att de kanadensiska lönerna
              förväntas sjunka mellan 4 och 7 procent i en tioårsperiod på grund
              av ökad konkurrens.
            </seg>
            <seg xml:id="i-a7c90d3ce241c223-0">
              Sammanfattningsvis: Låt oss säga att det hade varit möjligt att
              ändra vår historia och vår självbild. Låt oss säga att vi hade
              tagit emot andra och mer lättintegrerade utomeuropeiska invandrargrupper,
              att vi hade sänkt skatterna, minskat anställningstryggheten, fört
              en bättre företagarpolitik, sorterat hårdare, ställt betydligt
              hårdare krav och i princip bara släppt in de invandrare som redan
              kunde svenska. Ja, då hade invandringen förmodligen ändå varit
              en ekonomisk förlust för samhället, fast kanske i något lägre
              utsträckning än vad som nu är fallet i Sverige.
            </seg>
            <seg xml:id="i-c2663d7f33c5a870-0">
              Det kanadensiska exemplet, som migrationsministern och hans allianskolleger
              ofta hänvisar till, är således vare sig relevant eller ens gott
              utifrån ett svenskt perspektiv.
            </seg>
            <seg xml:id="i-f03204aa9e03702b-0">
              I sitt interpellationssvar hävdar migrationsministern att invandringen
              visserligen innebär kostnader men att invandringen på flera sätt
              bidrar till vår utveckling. Jag kan inte tolka det annorlunda
              än att migrationsministern nu kryper till korset och erkänner
              kostnader för invandringen. Men på vilka fler sätt bidrar nuvarande
              invandring till vår utveckling, mer än när det gäller det som
              allt fler svenskar upplever i bland annat Malmö och Södertälje?
              Vad är det som gör att migrationsministern anser det vara värt
              denna kostnad?
            </seg>
            <seg xml:id="i-e8fcdd13fb152c34-0">
              Slutligen bör man inte blanda äpplen och päron, vilket migrationsministern
              gör i sitt svar. Blanda inte ihop regeringens vilja att bedriva
              massinvandring av hundratusentals utlänningar utan skyddsbehov
              med argument om att ge skydd åt människor på flykt. Det rör sig
              i sammanhanget, trots allt, om väldigt få människor som kommer
              till Sverige av egentliga skyddsskäl.
            </seg>
          </u>
          <note type="speaker" xml:id="i-1407be9c0df5b8eb-0">
            Anf. 60 MIKAEL CEDERBRATT (M):
          </note>
          <u who="mikael_cederbratt_ca760e" next="cont" xml:id="i-5f6a6a3c9c99c8ff-0">
            <seg xml:id="i-a481529740efffba-0">
              Fru talman! Människors rörelse har fört utvecklingen framåt,
              både innan det fanns gränser och därefter. Man har kommit ur sina
              grottor, och man har utbytt tankar och idéer. I sig är rörelsen
              och att man träffar andra människor oftast en kärna till utveckling.
            </seg>
            <seg xml:id="i-9029900b0672c990-0">
              När det gäller den utredning som migrationsministern tillsatte
              om cirkulär migration står det bland annat att svensk forskning
              visar att om det kommer ungefär 10 procent mer från ett enskilt
              land ökar exporten med 6 procent. Med samma inflöde från det landet
              ökar importen med 9 procent. Skulle det till exempel komma 12
              000 fler människor från ett land ökar exporten med 7 miljarder
              och importen med 10 miljarder.
            </seg>
            <seg xml:id="i-cd595b907bbf2ee8-0">
              Man kan också lägga till det här med remitteringarna, alltså
              de pengar som människor som är i ett annat land skickar hem. Det
              är två till tre gånger större än det internationella biståndet.
              Det tror jag i sig och på sikt kommer att minska den ofrivilliga
              migrationen. Det kommer att bli fler köpstarka länder i världen,
              som vi som exportnation naturligtvis är beroende av.
            </seg>
            <seg xml:id="i-8d6e94f0a2b2698b-0">
              Sedan har vi det här med demografin, att det är allt färre som
              försörjer allt fler. Det finns lite olika uträkningar på detta.
              Men man kan titta historiskt på detta. Förr var många barn socialförsäkringen.
              När man upptäckte att det byggdes upp socialförsäkringar minskade
              helt plötsligt antalet barn i familjerna. Men vad man glömde var
              att socialförsäkringen faktiskt måste betalas av människor som
              arbetar.
            </seg>
            <seg xml:id="i-de166ea797899773-0">
              När jag var i Bryssel häromveckan var det en tankesmedja som
              uttryckte sig på ett ganska roligt och begåvat sätt. Vad gör vi
              åt det faktum att vi har höga krav på socialförsäkringar men vi
              har färre och färre människor som faktiskt kan försörja de här
              försäkringarna genom arbete? Jo, då sade man så här: Vi skulle
              behöva föda 25-åriga barn.
            </seg>
            <seg xml:id="i-12e2928f293e3d55-0">
              Det är klart att det inte är många som tror att det skulle vara
              möjligt, men vi kan faktiskt låta människor komma till vårt land
              och arbeta och på så sätt vara en del av lösningen när det gäller
              framtidens socialförsäkring.
            </seg>
            <seg xml:id="i-bbd10c940727ba41-0">
              De som då säger att vi inte ska ha någon migration eller invandring
              måste kunna svara på frågan: Hur försörjer vi våra socialförsäkringssystem?
              Man kan titta på pensionerna. De är direkt kopplade till antalet
              arbetade timmar. Ju färre arbetade timmar det är, desto lägre
              blir pensionerna. Det innebär naturligtvis att vi måste fokusera
              mycket på dem som är i landet och inte arbetar, så att de får
              arbete. Men vi måste också ha andra människor som ser till att
              försörja våra socialförsäkringssystem.
            </seg>
            <seg xml:id="i-498a4b61fb9ed596-0">
              Min fråga till interpellanten och även till Björn Söder är: Hur
              har ni tänkt försörja de framtida pensionerna? Det undrar jag
              framför allt när ni lovar högt vad det gäller pensionärerna och
              pensionernas utveckling.
            </seg>
          </u>
          <note xml:id="i-61a1d57ad3d2eb65-0">
            Ajournering
          </note>
          <note xml:id="i-2e3d7d4ea8dc1e50-0">
            Kammaren beslutade kl. 15.59 på förslag av tredje vice talmannen
            att ajournera förhandlingarna till kl. 18.00.
          </note>
          <u who="mikael_cederbratt_ca760e" prev="cont" xml:id="i-661016029899acaf-0">
            <seg xml:id="i-43286bf796b7f5c6-0">
              Återupptagna förhandlingar
            </seg>
          </u>
          <note xml:id="i-382bcd04e77101fc-0">
            Förhandlingarna återupptogs kl. 18.00.
          </note>
          <note xml:id="i-a1496af3ae79bac5-0">
            14 § (forts.) Svar på interpellation 2011/12:278 om invandringens
            kostnader
          </note>
          <note type="speaker" xml:id="i-cdf615d53be0723c-0">
            Anf. 61 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-5">
            <seg xml:id="i-efc53229b599fae6-0">
              Fru talman! Före avbrottet refererades det till en frågestund.
              Jag minns mycket väl vårt meningsutbyte den 24 november och min
              kommentar då att om Kent Ekeroth var beredd att diskutera intäkterna
              från migrationen så var jag beredd att diskutera kostnaderna.
            </seg>
            <seg xml:id="i-6de526c960d2a38e-0">
              När vi nu står här i kammaren igen kan jag konstatera att det
              fortfarande inte finns någon argumentation om intäkterna hos Kent
              Ekeroth, medan jag inledde mitt anförande med att kommentera de
              nettokostnader som finns för invandringen till Sverige. Vem som
              undviker att kommentera vad överlåter jag till lyssnare och läsare
              av protokollet att avgöra.
            </seg>
            <seg xml:id="i-97f11d58bbcf653a-0">
              Den här tendensen går sedan igen i Kent Ekeroths alla betraktelser
              när det gäller migrationspolitiken. Låt oss börja med Jan Ekbergs
              studier och beskrivning av kostnaderna. Hans rapport, som för
              övrigt har lagts fram flera gånger och ofta refereras av Sverigedemokraterna,
              ger inte svaret på frågan om vad invandringen kostar. Den ger
              enbart svar på frågan om hur inkomstomfördelningen via den offentliga
              sektorn ser ut. Rapporten har inte heller ambitionen att göra
              någonting annat.
            </seg>
            <seg xml:id="i-2eef822fc67c5a18-0">
              Därför är det olyckligt om slutsatsen dras att invandringen har
              en ensidigt negativ effekt på den svenska ekonomin. Rapporten
              behandlar inte heller en rad viktiga frågor om invandringens effekter,
              och den belyser inte heller det faktum att den invandrade befolkningen
              i stort bidrar till att Sverige fungerar. Läkare, lärare, metallare
              och alla andra som finns i svenskt arbetsliv och som har utländsk
              bakgrund är ju helt nödvändiga i dag för att svensk ekonomi ska
              fungera. Men det tas som sagt inte upp i rapporten, och det är
              inte heller rapportens ambition att göra detta.
            </seg>
            <seg xml:id="i-f2c33b30e8edb41f-0">
              Det kan också vara värt att nämna en person som inte förekom
              i den annars ganska ambitiösa uppräkningen av forskare som tycker
              och tänker på det här området. Det är Eskil Wadensjö. Han anser
              i sin forskning att den väsentligaste förklaringen till nettokostnaden
              är den höga arbetslösheten bland invandrarna. På samma sätt var
              den goda sysselsättningssituationen bland arbetskraftsinvandrarna
              under 1950-, 1960- och 1970-talet förklaringen till att invandrarna
              då gav ett positivt nettotillskott till den offentliga sektorn,
              vilket kom den infödda befolkningen till del. Om sysselsättningsläget
              för invandrarna återigen skulle bli lika gynnsamt som då skulle
              nettotillskottet åter kunna bli positivt.
            </seg>
            <seg xml:id="i-4e4d942a986cff03-0">
              Regeringens främsta mål är därför att föra Sverige mot full sysselsättning
              genom minskat utanförskap. Värdet av eget arbete som ger frihet,
              trygghet, gemenskap och möjligheter kan inte nog understrykas.
              Den politik som regeringen för ska fortsätta skapa bättre förutsättningar
              för tillväxt, sysselsättning och välfärd i alla delar av landet
              inom ramen för långsiktigt hållbara offentliga finanser.
            </seg>
            <seg xml:id="i-5decd85c3c96e5d2-0">
              Jag noterade också att Kent Ekeroth och Björn Söder väljer helt
              olika ingångar till frågan om arbetskraftsinvandring och asyl,
              vilket jag tycker är intressant, för jag delar uppfattningen att
              de här två bör separeras. Just därför blir det så märkligt när
              Kent Ekeroth hävdar att arbetskraftsinvandring skulle leda till
              nettokostnader samtidigt som Björn Söder säger att man bör separera
              frågorna om asyl och arbetskraftsinvandring, vilket i mitt tycke
              förefaller mycket förnuftigt.
            </seg>
            <seg xml:id="i-38ebf5b20741f5c6-0">
              Asyl bygger på skyddsbehov. Uppehållstillstånd på den grunden
              ska självfallet inte bedömas utifrån en vinstanalys, medan arbetskraftsinvandring
              i den svenska modellen däremot per definition är fråga om en tänkt
              fördel ekonomiskt av att rekrytera arbetskraft från tredjeland.
              Där går det alltså att göra en costbenefit-analys.
            </seg>
            <seg xml:id="i-4dd1214214b84ad3-0">
              Jag ser därför fram emot en fortsatt debatt om den svenska migrations-
              och asylpolitikens ekonomiska konsekvenser.
            </seg>
          </u>
          <note type="speaker" xml:id="i-b23a1322c054ccb4-0">
            Anf. 62 KENT EKEROTH (SD):
          </note>
          <u who="kent_ekeroth_fa6033" xml:id="i-4b52d934702066a1-1">
            <seg xml:id="i-7e7e35f6eafea508-0">
              Fru talman! När Tobias Billström går upp och pratar om en annan
              undersökning är det mycket om och men och önsketänkande: Om någonting
              skulle ha hänt i någon presumtiv framtid som inte existerar, då
              kanske invandringen skulle ha varit positiv. Men vi lever i verkligheten,
              och verkligheten säger att invandringen varken är positiv eller
              ekonomiskt gångbar för Sverige.
            </seg>
            <seg xml:id="i-55296e256e29362b-0">
              I mitt första inlägg presenterade jag undersökningar som visade
              precis detta. När man tar hänsyn till nettot, alltså de bidrag
              som Billström återigen refererade till, visar det på enorma kostnader.
            </seg>
            <seg xml:id="i-46e4a2330f06d168-0">
              Om vi låtsas att dessa fakta inte finns, vad säger då de kommuner
              som själva är utsatta för massinvandringspolitiken? Delar de Billströms
              världsbild? Redan 2004 gick Malmös kommunstyrelseordförande Ilmar
              Reepalu till hård attack mot Mona Sahlin för att hon inte tog
              invandringssituationen i Malmö på allvar. Han hänvisade till att
              Malmö haft det högsta socialbidragsberoendet i hela landet sedan
              flera år och ville fördela bördan vidare till landets småkommuner.
              Varför ville han fördela bördan om invandringen är en sådan fantastisk
              ekonomisk tillgång?
            </seg>
            <seg xml:id="i-abb2978c6f59f237-0">
              År 2008 reste Södertäljes kommunstyrelseordförande Anders Lago
              till USA och bönade och bad USA att ta emot fler irakier eftersom
              Södertälje inte klarade mer. Han sade: Stop, stop, stop. Varför
              kände han sig nödgad att åka till USA och beklaga sig där om det
              nu var en sådan fantastisk ekonomisk tillgång?
            </seg>
            <seg xml:id="i-9193acbf8c604d8a-0">
              År 2011 gick Bo Frank, moderat kommunalråd i Växjö kommun, ut
              i medierna och flaggade för att Växjö går back 35 miljoner om
              året endast på flyktingmottagandet. Det handlade alltså inte om
              invandringen i stort utan om flyktingmottagandet, och kostnaden
              ökar hela tiden. 77 procent står de utrikes födda för om man tittar
              på försörjningsstödstagare. Varför går han ut och säger det här
              om invandringen är en sådan fantastisk ekonomisk tillgång?
            </seg>
            <seg xml:id="i-f46e205de21f5f72-0">
              År 2011 gick även Göran Dahlström, kommunalråd i Katrineholm,
              ut i medierna och varnade för att Katrineholms kommun skulle tryckas
              sönder av anhöriginvandringen från Somalia. Dahlström berättar
              om hur kommunen kommer att tvingas överföra ekonomiska medel från
              de viktiga posterna barn- och äldreomsorg. Varför skulle han gå
              ut och varna för detta om invandringen var en sådan fantastisk
              tillgång som Billström verkar tro?
            </seg>
            <seg xml:id="i-137bfdf9dc169daf-0">
              Bildningschef Anders Nordlund i Ljusnarsbergs kommun sade i en
              intervju till Nerikes Allehanda att man har nått gränsen för vad
              kommunen klarar när det gäller invandring. Varför går han ut och
              beklagar sig om invandringen är en sådan fantastisk ekonomisk
              tillgång?
            </seg>
            <seg xml:id="i-e10c843596b842c0-0">
              Två statliga utredningar är ute på remiss och kan resultera i
              att kommuner ska tvingas ta emot så kallade ensamkommande flyktingbarn.
              De är ingetdera, men kommunerna kan tvingas ta emot dem. Om det
              nu är en sådan fantastisk ekonomisk tillgång med invandringen,
              varför är det över huvud taget snack om att tvinga någon till
              det? Borde inte de här kommunerna vara överlyckliga över att ta
              emot en massa invandrare?
            </seg>
            <seg xml:id="i-3654f9d1f442a3c8-0">
              Om invandring är så berikande, varför får Malmö omkring 4 miljarder
              i statsbidrag för att klara sin ekonomi? Med tanke på hur många
              invandrare Malmö har tagit emot och under hur lång tid de har
              gjort det borde deras ekonomi blomstra av alla de påstått företagsamma
              invandrare som väller in över Sveriges gränser.
            </seg>
            <seg xml:id="i-ab59d65e05bb84eb-0">
              Varför undersöker ni om man kan tvinga kommunerna om invandringen
              är en sådan fantastisk tillgång? Det är helt orimligt om man tittar
              på vad kommunerna själva säger.
            </seg>
            <seg xml:id="i-04e402151863790e-0">
              Vad vi har hört här är att Billström nonchalerar alla de här
              undersökningarna som visar på enorma kostnader. Nonchalerar han
              också vittnesmålen från de kommuner runt om i landet och detta
              var bara ett litet urval som visar på enorma kostnader, som bönar
              och ber att andra ska ta ansvar för bördan?
            </seg>
            <seg xml:id="i-9134077fd36229fb-0">
              Varför är det så på EU-nivå att Sverige nu går ut och pratar
              om solidaritet? Det handlar om att man ska dela bördan av invandringen
              i EU. Om invandringen är en sådan fantastisk ekonomisk tillgång,
              varför är det då så att alla som blir utsatta för den bönar och
              ber att någon annan ska ta över? Svaret är rätt uppenbart.
            </seg>
          </u>
          <note type="speaker" xml:id="i-1d7c4023655f86b8-0">
            Anf. 63 BJÖRN SÖDER (SD):
          </note>
          <u who="bjorn_soder_0c1a4c" xml:id="i-2096f6b36aaf85fa-1">
            <seg xml:id="i-43c64ebd3c9fc3aa-0">
              Fru talman! I mitt förra inlägg som jag knappt hann avsluta eftersom
              jag överskred min talartid kanske inte migrationsministern hörde
              vad jag sade. Men jag pratade om att man inte ska blanda äpplen
              och päron, vilket migrationsministern uppenbarligen har gjort
              i sitt svar.
            </seg>
            <seg xml:id="i-87ba9579aa2c8312-0">
              I en interpellation som rör invandringens kostnader hänvisar
              han till asylmottagning, att man ska hjälpa människor på flykt
              och att man inte ska kompromissa om det. Men det är ju en försvinnande
              liten del av alla som kommer till Sverige som egentligen har skyddsskäl
              enligt FN. Jag tycker inte att man ska blanda äpplen och päron
              när vi pratar om den massinvandring till Sverige som har ägt rum
              de senaste decennierna.
            </seg>
            <seg xml:id="i-7dfc9bb14b73d03d-0">
              Jag vill också kommentera Mikael Cederbratts inlägg om den alltmer
              åldrande befolkningen i Sverige. Vi har hört det till leda: Den
              alltmer åldrande befolkningen i Europa och den alltmer åldrande
              befolkningen i Sverige behöver personer som försörjer dem.
            </seg>
            <seg xml:id="i-562727e38cc7f7b6-0">
              I mitt förra inlägg slog jag hål på myten om Kanada. Det kanske
              är dags att slå hål på myten om den åldrande befolkningen också.
              Det är en seglivad myt, för att citera Lars Tornstam vid Uppsala
              universitet. Visserligen ökar antalet äldre över 65 år, men den
              yrkesverksamma grupp som ska försörja oss har varit mer eller
              mindre konstant sedan 1700-talet.
            </seg>
            <seg xml:id="i-b1180631313fbe16-0">
              Jan Ekberg säger på DN Debatt den 15 oktober 2009 bland annat:
              Trots den gynnsamma ålderssammansättningen får befolkningstillskottet
              endast tämligen små effekter på totalbefolkningens ålderssammansättning.
              Skälet är att befolkningstillskottet inte hinner bli tillräckligt
              stort innan det själv börjar åldras. Skälet till att de positiva
              effekterna inte blir större är att genom invandringen ökar också
              Sveriges befolkning, vilket ställer krav på utbyggnad av den offentliga
              sektorn.
            </seg>
            <seg xml:id="i-62c8b8c45af02213-0">
              En annan aspekt på det hela är att när man diskuterar försöker
              man argumentera för att man ska ha en ökad arbetskraftsinvandring
              till Sverige för att fler ska försörja den alltmer åldrande befolkningen.
              Samtidigt har vi en massarbetslöshet i Sverige. Se till att omskola
              de människorna och ge dem matchning så att svenskarna får arbete,
              och importera inte hit nya arbetslösa.
            </seg>
          </u>
          <note type="speaker" xml:id="i-456e485b39153a1a-0">
            Anf. 64 MIKAEL CEDERBRATT (M):
          </note>
          <u who="mikael_cederbratt_ca760e" xml:id="i-a42c68fc048266de-0">
            <seg xml:id="i-ed01e89be63d79bc-0">
              Fru talman! Det talas väldigt mycket om verklighet. Det verkar
              som att de två tidigare talarna utgår från den sverigedemokratiska
              verkligheten, vilket absolut inte är min verklighet.
            </seg>
            <seg xml:id="i-5ed392134f7a3b77-0">
              Jag har en verklighet som baseras i att människor rör sig, träffas
              och utvecklas. Jag beskrev siffror. Om det kommer 12 000 fler
              från ett visst land ökar exporten med 7 miljarder och importen
              med 10 miljarder.
            </seg>
            <seg xml:id="i-298dee8312c3fb8f-0">
              Vi har en demografiutveckling som innebär att det nu är tre som
              försörjer en. Det kommer om 2030 år att vara två som försörjer
              en. Av välfärdens 1,1 miljoner människor kommer de närmaste tio
              åren 400 000 att sluta och gå i pension.
            </seg>
            <seg xml:id="i-1284e5f2815f3aa9-0">
              Pensionernas utveckling är helt baserad på hur många timmar vi
              arbetar. Därför är arbetslinjen central. Vi ska få så många som
              möjligt som finns i Sverige i arbete. Men vi måste också ha ytterligare
              människor.
            </seg>
            <seg xml:id="i-3ad5df5e1f24c177-0">
              Alla som säger nej till detta måste också förklara hur man ska
              säkra pensionerna och hur välfärden ska säkras. Sverigedemokraterna
              är svaret skyldig. Ni lovar höga pensioner, men ni kommer aldrig
              att leverera.
            </seg>
          </u>
          <note type="speaker" xml:id="i-908c78792b58219a-0">
            Anf. 65 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-6">
            <seg xml:id="i-5aab7e20cd3475e7-0">
              Fru talman! Det är en intressant taktik att ställa en interpellation
              och att sedan ta upp en massa andra saker i det sammanhanget.
              Det kan man naturligtvis göra. Jag hade tänkt hålla mig till det
              ämne som interpellationen handlar om.
            </seg>
            <seg xml:id="i-d6bf990f79937456-0">
              Det blir väldigt intressant när man noterar att Kent Ekeroth
              väljer ut delar av Jan Ekbergs resonemang, professor i nationalekonomi
              och gigant när det gäller att studera och forska om integrationspolitik
              i Sverige. Han lyfter fram de delar som passar i hans resonemang.
            </seg>
            <seg xml:id="i-fbcacf6b6917ac4d-0">
              Jan Ekberg har upprepade gånger, inte minst när han har konfronterats
              med de situationer där Sverigedemokraterna använder hans argument,
              pekat ut de resonemangen som direkt felaktiga.
            </seg>
            <seg xml:id="i-ab1a1574a474f064-0">
              Låt oss till exempel ta detta med sysselsättningsgraden som jag
              talade om tidigare och som också Eskil Wadensjö, en annan professor
              i nationalekonomi, har tagit upp. Detta är den avgörande frågan.
              Den sysselsättningsgrad som vi hade bland människor som kom på
              50-, 60- och 70-talen har vi inte i dag. Det är vad som gör att
              vi har en nettokostnad för denna grupp.
            </seg>
            <seg xml:id="i-eb41c3ef99e7d630-0">
              Om vi vill åstadkomma en annan situation måste vi fokusera på
              detta problem. Men det gör varken Kent Ekeroth eller Björn Söder.
              I stället väljer man att på nytt blanda bort korten. Kent Ekeroth
              nämner inte alls arbetskraftsinvandringen men däremot frågorna
              om asylinvandringen.
            </seg>
            <seg xml:id="i-f324e1c1ded8222d-0">
              Det var intressant när Björn Söder sade att man inte ska blanda
              äpplen och päron. Hur kan man undvika detta när man fortsätter
              att tala om att det skulle finnas en nettokostnad för asylmottagandet,
              vilket är helt sant, men å andra sidan struntar i de intäkter
              som man får via arbetskraftsinvandringen? Detta är väldigt intressant.
            </seg>
            <seg xml:id="i-92ce9e2e41352366-0">
              Vi måste fokusera på det som är det väsentliga. Varför finns
              det en lägre sysselsättningsgrad bland de utrikes födda än hos
              inrikes födda? Det finns många bakomliggande förklaringar.
            </seg>
            <seg xml:id="i-55d9a4759280615f-0">
              Det finns förutom födelseland och vistelsetid i vårt land samt
              var i Sverige personen bor också orsaker som diskriminering, bristande
              kunskap om utländska examina hos svenska arbetsgivare, bristande
              kunskap i svenska hos personerna och avsaknad av nätverk som är
              effektiva ur anställningssynpunkt.
            </seg>
            <seg xml:id="i-987b981a44b58eb9-0">
              Det finns också andra förklaringar som inte alltid lyfts fram.
              Det gäller till exempel utbildningsbakgrund och det faktum att
              nyanlända invandrare är på väg in på arbetsmarknaden, det vill
              säga befinner sig i samma situation som många ungdomar.
            </seg>
            <seg xml:id="i-2f7860e28be57822-0">
              Regeringen arbetar otvetydigt vidare för att möta de utmaningarna,
              precis som Mikael Cederbratt lyfte fram tidigare, för att underlätta
              för alla grupper som står utanför arbetsmarknaden att komma in.
              Regeringen har bland annat satsat på en tidig analys av yrkes-
              och utbildningsbakgrund. Det handlar om satsningar på språkundervisning
              och etableringslotsar med mera. Arbetsförmedlingen har en central
              roll i det arbetet.
            </seg>
            <seg xml:id="i-7516efa1e1b6ff31-0">
              Om vi talar lite om Kanada kan det för övrigt vara intressant
              om man tittar lite på motsvarigheten i Kanada till SCB, Statcan.
              Om man tittar på de invandrare som har kommit till Kanada under
              senare år visar också de upp det mönster av högre arbetslöshet
              som nämndes här tidigare. Men ju längre tid de vistas i landet,
              desto större chans har de att komma in på arbetsmarknaden. Det
              gäller i synnerhet för dem som har varit fem tio år i landet.
            </seg>
            <seg xml:id="i-dc5a92c4d99881e1-0">
              Det är kanske någonting som vi borde ta till oss i den svenska
              debatten och fundera över hur vi skulle kunna förkorta tiden mellan
              ankomst till Sverige och inträde på arbetsmarknaden. Den diskussionen
              förstår jag så här långt efter den här debatten att Sverigedemokraterna
              är måttligt intresserade av.
            </seg>
          </u>
          <note type="speaker" xml:id="i-89379dd6f03cd610-0">
            Anf. 66 KENT EKEROTH (SD):
          </note>
          <u who="kent_ekeroth_fa6033" xml:id="i-4b52d934702066a1-2">
            <seg xml:id="i-eab05827ed63a127-0">
              Fru talman! Man undrar lite ifall folk lyssnar på vad man säger.
              Vi gick igenom invandring totalt sett, det vill säga all form
              av invandring. Vi kommenterade även arbetskraftsinvandringen.
              Det gjorde min kollega Björn Söder. Allting visar att det inte
              hjälper ekonomiskt sett. Jag förstår inte vad som inte har framgått
              i den här debatten av det vi redan har tagit upp.
            </seg>
            <seg xml:id="i-0f45ffa930ac9a81-0">
              En annan debattör tog upp den numera totalt sågade rapporten
              om hur mycket exporten gynnas. Vet ni vad, exporten ökar bara
              om det har med västlig invandring att göra. Har personen som tog
              upp detta läst rapporten? Det handlar om västlig invandring, inte
              Afrika eller Mellanöstern. Det är inte den vi motsätter oss. Det
              skulle vara jättebra om ni kunde läsa rapporten innan ni går upp
              och argumenterar för den.
            </seg>
            <seg xml:id="i-6534d0184bc05a7c-0">
              Fredrik Reinfeldt, Billströms chef, erkände själv i Expressens
              partiledarintervju alldeles nyligen att problemen med invandringens
              kostnader kommer att kvarstå. Han säger: Vi kan säkert på marginalen
              göra mer, men med ett stort flöde av asylsökande till Sverige
              så kommer vi nog ha fortsatta problem att snabbt få in dem på
              arbetsmarknaden. Till och med Billströms egen chef erkänner det,
              men Billström har svårt att göra det.
            </seg>
            <seg xml:id="i-efbb39000b8fb027-0">
              Invandring är ändå fantastiskt berikande menar Billström, trots
              en lavin med olika undersökningar och vittnesmål från kommunerna
              som jag redogjort för. Eftersom jag valt att fokusera denna debatt
              på kostnader har jag inte ens berört andra stora problem som till
              exempel kriminalitet eller kulturella problem som uppstår i och
              med att svenskar inte känner sig hemma i sitt eget land längre.
              Jag kommer att återkomma till det.
            </seg>
            <seg xml:id="i-f40c13e4c3986fdf-0">
              I stället ska jag avsluta denna debatt med följande fråga till
              Billström. Om nu invandringen trots laviner av bevis på motsatsen
              är så fantastiskt berikande som Billström verkar tro, varför förespråkar
              han då inte helt fri invandring? Jag tror att svaret är uppenbart.
              Frågan är om Billström vågar erkänna det.
            </seg>
          </u>
          <note xml:id="i-7b13794dbe0ff99e-1">
            I detta anförande instämde Björn Söder (SD).
          </note>
          <note type="speaker" xml:id="i-0e76308194ac4662-0">
            Anf. 67 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5b761e697f8bb85c-7">
            <seg xml:id="i-84a764ad1b722fce-0">
              Fru talman! Det är viktigt att i det här sammanhanget komma ihåg
              att det inte finns någon massinvandring till Sverige. Invandringen
              till Sverige är reglerad. Under 2011 invandrade ungefär 96 500
              personer till Sverige. Av dessa var en fjärdedel svenskar som
              återinvandrat eller andra nordbor. Svenskar som återinvandrat
              var ca 20 procent och övriga nordbor ungefär 5 procent.
            </seg>
            <seg xml:id="i-cdff326110b27734-0">
              Dessutom har vi förhållandevis stor utvandring från Sverige.
              Den har också ökat de senaste åren. Under 2011 utvandrade till
              exempel 51 000 personer från Sverige. Trots den höga utvandringen
              och en minskad invandring är vi fortfarande ett invandringsland,
              det vill säga att vi har större invandring än utvandring.
            </seg>
            <seg xml:id="i-bf22d022f89901dd-0">
              Nettoinvandringen, det vill säga invandringsöverskottet, var
              förra året ungefär 45 000 personer. Men sedan toppåret 2009 har
              invandringen minskat. Det är fler män än kvinnor som invandrar.
              Den genomsnittliga åldern på invandrarna var förra året ungefär
              28 år för både kvinnor och män.
            </seg>
            <seg xml:id="i-9137d301161506e0-0">
              Jag noterar på nytt i debattens slutskede att det är väldigt
              intressant att jämföra med oss som är beredda att diskutera både
              kostnader och intäkter för de människor som kommer till vårt land.
              Vi använder inte överord. Jag har i varje fall inte gjort det
              i den här debatten. Men jag skulle vilja påstå att mina meddebattörer
              har gjort det i väldigt stor utsträckning.
            </seg>
            <seg xml:id="i-24295e8d7b0bfe69-0">
              Vi är beredda att erkänna de stora problem som finns med att
              lösa frågan med ett för högt utanförskap i förhållande till sysselsättningen
              bland utrikes födda. Detta förutsätter en sammanhållen politik
              och att man också är beredd att se de problem som finns. Jag upplever
              att regeringens politik på det här området är mycket tydlig. Vi
              arbetar ständigt för att människor ska komma in på arbetsmarknaden.
              Men jag ser tyvärr i den här debatten ett mönster som går igen,
              där man väljer att strunta i det som egentligen är den centrala
              frågan och fokuserar på mycket ensidiga och rätt impotenta förslag
              till hur vi ska kunna lösa de problem som vi har med dessa frågor.
            </seg>
          </u>
          <note xml:id="i-d96a513a2eab77ea-6">
            Överläggningen var härmed avslutad.
          </note>
          <note xml:id="i-254c249ca22cf3ef-0">
            15 § Svar på interpellation 2011/12:245 om sysselsättningsgraden
            hos utrikes födda kvinnor
          </note>
          <note type="speaker" xml:id="i-fcc82762786d18d9-0">
            Anf. 68 Statsrådet ERIK ULLENHAG (FP):
          </note>
          <u who="unknown" xml:id="i-385c3f79713c5fab-26">
            <seg xml:id="i-e358b4dd4c9485fc-0">
              Fru talman! Jag tackar för interpellationen. Maria Stenberg har
              frågat vad arbetsmarknadsministern avser att göra för att öka
              sysselsättningsgraden bland utrikes födda kvinnor.
            </seg>
            <seg xml:id="i-88f897b1c0956a8b-0">
              Interpellationen har överlämnats till mig.
            </seg>
            <seg xml:id="i-907b850abd83cac4-0">
              Det är en stor jämställdhetspolitisk utmaning att komma till
              rätta med de skillnader som finns i sysselsättningsgrad mellan
              utrikes födda kvinnor och män. Utrikes födda kvinnor har sämre
              förutsättningar än utrikes födda män att etablera sig på arbetsmarknaden.
              De har lägre utbildningsnivå, mindre arbetslivserfarenhet och
              sämre hälsa. Kvinnorna påbörjar sin etablering i arbetslivet långt
              senare än männen. De gör ofta avbrott i arbetsmarknadsaktiviteter
              och undervisningen i svenska på grund av uttag av föräldrapenning
              samt väntan på förskoleplats.
            </seg>
            <seg xml:id="i-7fa864d507a0c2a4-0">
              Olika samverkande hinder, såväl på individnivå som i samhällets
              strukturer, bidrar till att utrikes födda kvinnors arbetsmarknadsetablering
              går långsamt. Detta är sammanhanget som förklarar, men inte försvarar,
              att utrikes födda kvinnor deltar i lägre grad än utrikes födda
              män i arbetsmarknadspolitiska insatser såsom instegsjobb. Samtidigt
              kan noteras att ur ett internationellt perspektiv arbetar utrikes
              födda kvinnor i Sverige mer än många inrikes födda kvinnor i andra
              länder.
            </seg>
            <seg xml:id="i-db267102dab934be-0">
              Regeringen har vidtagit flera åtgärder för att öka utrikes födda
              kvinnors sysselsättningsgrad. Ett steg i rätt riktning är etableringsreformen
              som har ett stort jämställdhetsfokus med en individuellt anpassad
              etableringsplan. Den nyanlände får professionellt stöd för att
              snabbt få en etableringsplan och får etableringsersättning vid
              aktivt deltagande i etableringsinsatser. För att en familj ska
              få full etableringsersättning ställs krav på att såväl kvinnor
              som män deltar i etableringsinsatser. En nyanländ med etableringsplan
              har också rätt att välja en etableringslots, som är en fristående
              aktör som arbetar på uppdrag av Arbetsförmedlingen. Lotsen blir
              en länk till samhället som möjliggör att också kvinnorna kan få
              tillgång till ett nätverk.
            </seg>
            <seg xml:id="i-f691f7d031220725-0">
              Arbetsförmedlingens rapport efter ett drygt år med reformen visar
              att det i princip är lika många kvinnor som män som deltar i etableringsinsatser.
              Målgruppen för etableringsreformen bestod vid slutet av år 2011
              av 7 693 personer varav 48 procent kvinnor och 52 procent män.
              I december 2011 hade 6 895 personer fått beslut om en etableringsplan.
              Detta motsvarar 90 procent av de personer som omfattades av reformen
              i december år 2011. Rapporten visar att reformen har kommit i
              gång och i huvudsak fungerar som det var tänkt. Hela 95 procent
              av dem som hade en etableringsplan vid utgången av år 2011 har
              eller hade deltagit i någon form av arbetsmarknadspolitiskt program
              eller arbetsförberedande insatser. Det är en stor skillnad mot
              tidigare då det kunde ta flera år innan framför allt kvinnorna
              fick kontakt med Arbetsförmedlingen.
            </seg>
            <seg xml:id="i-6da2b0ce1bf89dd9-0">
              Men reformen omfattar inte alla utrikes födda kvinnor. De flesta
              kvinnor som kommer till Sverige har anknytning till en person
              som redan bor i landet och utgör ca 60 procent av dem som får
              uppehållstillstånd på sådan grund. Kvinnor är därmed överrepresenterade
              i den grupp som inte har rätt till särskilda etableringsinsatser
              eller etableringsersättning. Regeringen har därför gett en särskild
              utredare (dir. 2011:88) i uppdrag att föreslå åtgärder för att
              öka arbetskraftsdeltagandet och påskynda etableringen på arbetsmarknaden
              för nyanlända utrikes födda kvinnor och anhöriginvandrare.
            </seg>
            <seg xml:id="i-0c1a13fe5c3e99fd-0">
              Utredaren ska särskilt se över vilka åtgärder som behöver vidtas
              för att åstadkomma ett ökat arbetskraftsdeltagande för nyanlända
              utrikes födda kvinnor och anhöriginvandrare som inte omfattas
              av etableringsreformen. Vidare ska utredaren analysera vilka ekonomiska
              incitament som påverkar nyanlända utrikes födda kvinnors och anhöriginvandrares
              arbetskraftsdeltagande och deltagande i etableringsinsatser. Utredaren
              ska också föreslå åtgärder som ökar möjligheterna för nyanlända
              utrikes födda män och kvinnor att kombinera föräldraskap med arbete
              och deltagande i etableringsinsatser. Uppdraget ska slutredovisas
              senast den 15 oktober 2012.
            </seg>
            <seg xml:id="i-f135e88e101abe2c-0">
              Regeringen arbetar således aktivt med att på olika sätt finna
              lösningar och åtgärder som kan bidra till en förbättring. Jag
              ser det som en av de största jämställdhetsutmaningarna vi har
              i dag att vidta åtgärder för att fler utrikes födda kvinnor ska
              kunna ta sig in på arbetsmarknaden och i samhället.
            </seg>
            <seg xml:id="i-637797c9d7c41363-0">
              Jag ser fram emot debatten.
            </seg>
          </u>
          <note type="speaker" xml:id="i-4b9ec5751989a3bf-0">
            Anf. 69 MARIA STENBERG (S):
          </note>
          <u who="maria_stenberg_8d82fd" xml:id="i-1862453e2496dd32-0">
            <seg xml:id="i-cd472ee512d0f981-0">
              Fru talman! Jag tackar statsrådet för svaret på min interpellation.
            </seg>
            <seg xml:id="i-c9b6b4c6eb224955-0">
              Ursprungligen ställde jag interpellationen till arbetsmarknadsminister
              Hillevi Engström, men hon överlämnade den till integrationsminister
              Erik Ullenhag. Det är lite olyckligt att regeringen väljer att
              se det här som enbart en fråga för integrationsministern. För
              min egen del är detta en högst relevant arbetsmarknadspolitisk
              fråga som jag egentligen tycker att arbetsmarknadsministern borde
              ha svarat på. Det är ju en fråga om jobb, sysselsättning och kvinnor,
              och nu särskilt situationen på arbetsmarknaden för kvinnor med
              utländsk bakgrund.
            </seg>
            <seg xml:id="i-ee06b12ec3c6154c-0">
              Sysselsättningsgraden i Sverige har minskat sedan den borgerliga
              regeringen tillträdde, och nu är den endast 65,4 procent enligt
              statistik från SCB. Det finns en demografisk effekt i det här,
              så att andelen personer i de mest arbetsföra åldrarna minskar
              medan pensionärerna blir fler.
            </seg>
            <seg xml:id="i-92c663d0a4577b3e-0">
              Men det innebär inte att det går att slå sig för bröstet och
              känna sig nöjd, som det har visats prov på av både finansminister
              Borg och statsminister Reinfeldt. Tvärtom borde det innebära att
              man måste sätta in insatser för att öka sysselsättningsgraden.
              Och här finns en oanad potential i kvinnor med utländsk bakgrund.
            </seg>
            <seg xml:id="i-eb2c3ed9eee0c13b-0">
              Det är sorgligt att säga, men sysselsättningsgraden bland utrikes
              födda kvinnor var under 2008 endast 57 procent. Endast drygt hälften
              av de utrikes födda kvinnorna är alltså sysselsatta, och det kan
              man aldrig känna sig nöjd med. Politikens villkor är att man måste
              vilja saker och ting, och politiken innebär också att man kan
              fatta beslut som innebär att saker och ting förbättras.
            </seg>
            <seg xml:id="i-ca9ce383929b42b1-0">
              Återigen är det så att kvinnor med utländsk bakgrund är en outnyttjad
              resurs när det gäller arbetskraftsdeltagande på svensk arbetsmarknad.
              Men det blir också en jämställdhetsdebatt, för det tycks alltid
              finnas många skäl och orsaker till att kvinnor, och i synnerhet
              kvinnor med utländsk bakgrund, är underrepresenterade på arbetsmarknaden.
              Det finns också alltid tusen orsaker till att kvinnor, och då
              i synnerhet kvinnor med utländsk bakgrund, får jobba deltid, ha
              otaliga former av deltidsanställningar och ha en arbetsmiljö som
              sliter och pressar. Som kvinna kan jag ställa mig frågan: Varför
              måste det vara på det viset?
            </seg>
            <seg xml:id="i-1a2acbc77d73e6e8-0">
              Det innebär att förklaringarna ofta är väldigt många, och statsrådet
              har läst upp en rad förklaringar till att det ser ut som det gör
              på arbetsmarknaden. Det är språket, förskolan, utbildningen, ett
              lägre deltagande i arbetsmarknadsutbildningar och så vidare.
            </seg>
            <seg xml:id="i-99a762b337b66664-0">
              Men man känner sig inte riktigt till freds med alla dessa förklaringar
              när det gäller kvinnors situation och i synnerhet för kvinnor
              med utländsk bakgrund, att det alltid ska finnas en mängd förklaringar
              till att verkligheten ser ut som den gör och, i mitt tycke, oftast
              väldigt få politiska förslag som innebär att utvecklingen går
              framåt.
            </seg>
            <seg xml:id="i-cb1037c85fb951ab-0">
              Det var utifrån det perspektivet jag ställde min interpellation
              till arbetsmarknadsministern, därför att för mig är det här en
              fråga om jobben, sysselsättningen och sysselsättningsgraden.
            </seg>
            <seg xml:id="i-229c39a922ede440-0">
              Min fråga till statsrådet kvarstår. Okej nu har vi lyssnat på
              orsakerna till att det ser ut så här, och nu skulle det vara väldigt
              intressant att veta: På vilket sätt kommer den borgerliga regeringen
              att lägga fram förslag som innebär att sysselsättningsgraden,
              framför allt bland kvinnor med utländsk bakgrund, stiger?
            </seg>
          </u>
          <note type="speaker" xml:id="i-89db5671bbf2313c-0">
            Anf. 70 Statsrådet ERIK ULLENHAG (FP):
          </note>
          <u who="unknown" xml:id="i-385c3f79713c5fab-27">
            <seg xml:id="i-9cb7e153049bfc12-0">
              Fru talman! Låt mig inleda med att säga att jag delar engagemanget
              vad gäller att det här är en av de riktigt stora jämställdhetsutmaningar
              vi har.
            </seg>
            <seg xml:id="i-6cc1d187bc070043-0">
              Man kan å enda sidan säga, som jag sade i svaret, att utrikes
              födda kvinnor i Sverige har en i internationellt perspektiv hyggligt
              hög sysselsättningsgrad om man jämför med andra länder. Men det
              beror i grunden på att vi har en betydligt högre sysselsättningsgrad
              bland kvinnor i Sverige än i andra länder. Om man mäter på ett
              annat sätt, det vill säga jämför skillnader mellan utrikes födda
              män och utrikes födda kvinnor, är gapet alldeles för stort och
              ofta större än i jämförbara länder.
            </seg>
            <seg xml:id="i-be0697e1307ca080-0">
              Det innebär att vi är i ett läge där vi, precis som interpellanten
              sade, inte tar till vara kompetensen. Då börjar man fundera på
              varför vi inte gör det.
            </seg>
            <seg xml:id="i-03a515e046ed341d-0">
              Till att börja med vill jag fastslå att vi har flyttat min statsrådspost,
              integrationsministerposten, till Arbetsmarknadsdepartementet just
              för att vi ska få ett jobbfokus i integrationspolitiken. Det finns
              inget viktigare för den som har flytt eller invandrat till vårt
              land än att få en egen lön att leva på och ha en egen tillhörighet.
              I jämställdhetssammanhanget vet den som kan sin feministiska historia
              att avskaffandet av sambeskattningen skapade ekonomisk självständighet
              för kvinnor och öppnade arbetsmarknaden för kvinnor. Det är det
              som gör att vi har kommit långt när det gäller jämställdheten
              i Sverige, även om vi har mycket kvar att göra.
            </seg>
            <seg xml:id="i-fc9d0047f7fd5c76-0">
              Vad gör vi då? Det är en högst relevant fråga. Vi gör en hel
              del. Det första var det jag beskrev i svaret, det vill säga att
              etableringsreformen till sin konstruktion har en inriktning på
              jämställdhet. Tidigare hade vi ett ersättningssystem för den som
              kom till Sverige som var kollektivt. Det vill säga att det ofta
              inte lönade sig för den kvinna som kom efter en man att delta
              i etablerings- eller introduktionsinsatser, som det då hette,
              för då minskades familjens övriga ekonomi. Nu har vi byggt upp
              ett system som är individuellt utformat. Ska en familj med en
              kvinna och en man få full etableringsersättning ska både kvinnan
              och mannen delta i sfi, alltså svenska för invandrare, arbetsmarknadsinsatser
              och i samhällsorientering. Under den korta tid som har gått sedan
              reformen har detta visat sig ge resultat. Vi har ett hyggligt
              jämnt deltagande i etableringsreformen.
            </seg>
            <seg xml:id="i-175dab5e5ac69437-0">
              Sedan behöver vi göra mer. Det var bakgrunden till att vi tillsatte
              en utredning som skulle titta på vad som hindrar ett arbetsmarknadsinträde
              för utrikes födda kvinnor. Jag tror, precis som jag sade i svaret,
              att det finns ett antal förklaringar. En förklaring kan vara att
              kvinnan ofta kommer senare till Sverige än mannen. Sådant kan
              vara svårt att styra över. En annan förklaring är att det är kvinnan
              som tar huvudansvar för hem och barn. Så är det i ännu högre grad
              bland utrikes födda. Finns det då inte en barnomsorgsplats innebär
              det att det tar längre tid innan man börjar på svenska för invandrare
              och arbetsförberedande insatser. Det ser vi också resultat av.
            </seg>
            <seg xml:id="i-0c07b0b6c1e07194-0">
              Utredningen har lämnat ett delbetänkande där man har tittat på
              ett system som jag menar slår särskilt hårt mot utrikes födda
              kvinnor, och det är föräldrapenningssystemet. Det har visat sig
              ha en konsekvens för utrikes födda kvinnor som ingen hade tänkt
              på. Vad är då den konsekvensen? Jo, man har möjlighet att ta ut
              föräldrapenning fram till dess barnen är åtta år. Om man då kommer
              med en fyra- eller femåring från ett annat land får man 480 föräldrapenningdagar
              också för dem. Det har visat sig att 40 procent av de mammor med
              barn som kommer är föräldralediga även med äldre barn och att
              de inte deltar i svenskundervisning under första året. Man deltar
              inte i arbetsförberedande insatser. Detta skulle jag vilja gå
              vidare och se över. Det var inte så det var tänkt att föräldrapenningen
              skulle fungera. Det är inte bra för kvinnan, som inte kommer in
              på arbetsmarknaden. Det är inte bra för barnen, som inte kan få
              en barnomsorgsplats.
            </seg>
            <seg xml:id="i-ff8e4520a3e03b6e-0">
              Ytterligare saker som man kan peka på jag ber att få återkomma
              om detta är att vi har haft ett ganska könsstereotypt mottagande.
              Vi har på departementet tittat på hur vi bemöter kvinnor och män
              i systemet. Vi är ganska könsstereotypa, och det finns mer kvar
              att göra.
            </seg>
          </u>
          <note type="speaker" xml:id="i-dcdea07a1ef0aa40-0">
            Anf. 71 MARIA STENBERG (S):
          </note>
          <u who="maria_stenberg_8d82fd" xml:id="i-1862453e2496dd32-1">
            <seg xml:id="i-4fa24e143dff06a3-0">
              Fru talman! Det är intressant att statsrådet tar upp just detta
              med föräldraskap och föräldrapenning. Ibland tänker jag att den
              samlade borgerliga regeringens interna förhandlingar försvårar
              inträdet på arbetsmarknaden för kvinnor med utländsk bakgrund.
              Jag tänker då specifikt på vårdnadsbidraget. Det var lite intressant
              att integrationsministern pratade om föräldrapenningen. Då blir
              man väldigt nyfiken. Hur resonerar man då om vårdnadsbidragets
              effekt för utländska kvinnors deltagande på arbetsmarknaden?
            </seg>
            <seg xml:id="i-4ce2ffc231f1c30d-0">
              Den 13 juni förra året överlämnade Expertgruppen för studier
              i offentlig ekonomi, ESO, rapporten Sysselsättning för invandrare
              en ESO-rapport om arbetsmarknadens integrering till Finansdepartementet.
              I rapporten föreslås en rad konkreta åtgärder för bättre integration.
              Rapportförfattarna finner att föräldrapenning med nuvarande utformning
              kan fungera som en form av socialbidrag under åtskilliga år efter
              invandringstidpunkten. Det var säkert detta som statsrådet menade.
              Det kan i sin tur bli en kvinno- och fattigdomsfälla, som medför
              att barnen inte får tillträde till förskola och att språkförståelse
              och språkutveckling kanske försenas och så vidare. Vi vet att
              tillgången till språket i tidig ålder är jätteviktig för att man
              ska kunna gå igenom skolan och komma ut på arbetsmarknaden med
              goda språkkunskaper så att man bli anställbar.
            </seg>
            <seg xml:id="i-d2ab98d4c3eb45fe-0">
              Just därför blir vårdnadsbidraget så intressant att debattera.
              Vårdnadsbidraget förstärker ju då problematiken ytterligare. Författarna
              till rapporten rekommenderar att det ska avskaffas. För min del
              skulle det vara intressant att höra om integrationsministern också
              har tänkt i de banorna, alltså att vårdnadsbidraget är en hämsko
              för kvinnor med utländsk bakgrund och därför borde avskaffas när
              man nu ändå ser över föräldrapenningens konstruktion.
            </seg>
            <seg xml:id="i-6a0cb4b3b7c24bd6-0">
              Etableringsreformen är inte så gammal, och den har väl ännu inte
              verkat fullt ut. Det är därför kanske svårt att dra några generella
              slutsatser om vad den innebär. Det är bra att det finns en jämn
              könsfördelning. Men kvinnor med utländsk bakgrund som finns på
              arbetsmarknaden i dag har ju oftast tunga jobb, deltider, otrygga
              anställningar och slits ut i förtid. Det är också en del av problematiken
              på arbetsmarknaden för kvinnor med utländsk bakgrund. Det handlar
              inte bara om att nyanlända kvinnor har svårt att komma in utan
              också om att de, när de väl kommer in på arbetsmarknaden, kommer
              in under otrygga former och ofta får väldigt dålig arbetsmiljö.
              Det finns alltså ett större perspektiv på frågan om utländska
              kvinnor på svensk arbetsmarknad och deras sysselsättningsgrad
              än att bara titta på dem som är nyanlända, för det är en problematik
              i sig.
            </seg>
            <seg xml:id="i-b49524c447a60204-0">
              Min fråga om vårdnadsbidragets effekter på arbetsmarknadsinträdet
              för kvinnor med utländsk bakgrund skulle det vara intressant om
              statsrådet kunde svara på.
            </seg>
          </u>
          <note type="speaker" xml:id="i-4f96fff771184bcd-0">
            Anf. 72 Statsrådet ERIK ULLENHAG (FP):
          </note>
          <u who="unknown" xml:id="i-385c3f79713c5fab-28">
            <seg xml:id="i-c31a80161d4211b5-0">
              Fru talman! Det är ingen hemlighet att jag som folkpartist inte
              alltid är jätteförtjust i vårdnadsbidraget som idé och konstruktion.
              Ur jämställdhetssynpunkt tror jag inte att vi vinner något med
              vårdnadsbidraget. Jag tycker att vi har en väl utbyggd föräldraförsäkring
              i vårt land och en väl utbyggd barnomsorg. Dock finns det ett
              antal kommuner där man får vänta för länge på en barnomsorgsplats.
              Om jag ska vara lite raljant ska jag säga att det rätt ofta är
              socialdemokratiskt styrda kommuner, till exempel Göteborg. Det
              skapar problem i detta sammanhang.
            </seg>
            <seg xml:id="i-35061a96d4114901-0">
              Sedan talar jag för hela regeringen. Det finns inga planer på
              att avskaffa vårdnadsbidraget. Man kan jämföra föräldraförsäkringen
              och vårdnadsbidraget utifrån den konkreta frågan vad som skapar
              problem för utrikes födda kvinnor. Då kan man se att vårdnadsbidraget
              i högre grad tas ut av utrikes födda kvinnor. Ungefär 30 procent
              av de sökande har utländsk bakgrund. Det är en överrepresentation,
              även om det inte är någon jätteöverrepresentation. ESO-rapporten
              föreslår visserligen att man ska avskaffa vårdnadsbidraget, men
              man bör först titta på om det är ett jätteproblem och om man verkligen
              står utanför arbetsmarknaden på grund av vårdnadsbidraget eller
              om det snarare är så att dessa 30 procent väljer att söka vårdnadsbidrag
              därför att de inte kommer in på arbetsmarknaden över huvud taget.
            </seg>
            <seg xml:id="i-cbdc9ed2a6162354-0">
              När det gäller föräldrapenningen skulle jag vilja ställa frågan
              till Maria Stenberg. Socialdemokraterna har ju periodvis varit
              väldigt kritiska till att göra den här typen av förändringar.
              Vi har nu tittat på vilka effekter föräldrapenningen får. Man
              har gjort en enkät som visar att den kvinna som kommer med ett
              fyraårigt barn det är nästan alltid mamma som tar huvudansvaret
              och går till sin kommun och begär försörjningsstöd eller etableringsersättning
              samtidigt som hon deltar i svenska för invandrare i en stor andel
              av kommunerna blir rekommenderad att avbryta svenskstudierna för
              att vara föräldraledig på heltid.
            </seg>
            <seg xml:id="i-b4aa15a8e2761e57-0">
              Som jag nämnde är 40 procent av de mammor som kommer föräldralediga
              i så hög grad under det första året att de inte kan delta i svenskundervisning
              för invandrare eller i arbetsförberedande insatser. Är detta då
              ett jätteproblem? Ja, det är ett stort problem eftersom vi vet
              att all integrationsforskning pekar på att det första året i Sverige
              är helt avgörande. Som Maria Stenberg framhåller är det också
              ett problem för barnen. Ett fyra- eller femårigt barn hamnar efter
              om hon eller han inte går i förskolan det gäller allt från språkutveckling
              till social utveckling.
            </seg>
            <seg xml:id="i-8ae9be764c5ff87f-0">
              Kvinnan blir i den här situationen utan nätverk. Det var ingen
              som tänkte på att detta blir en konsekvens av att man kan ta ut
              föräldrapenning upp till åtta år och att man får 480 dagar även
              om barnet är fött i ett annat land, oavsett föräldrarnas etniska
              bakgrund. Om vi ska ha samma regler för den som är svenskfödd,
              föder barn utomlands och sedan kommer till Sverige borde vi hitta
              ett sätt att begränsa detta, för det stänger kvinnor ute. Det
              vore intressant att höra vad Socialdemokraterna säger om det.
              Hittills har ni i hög grad varit avvisande till den typen av förändringar.
            </seg>
            <seg xml:id="i-56051874d576a7e3-0">
              Det är precis som Maria Stenberg säger när det gäller etableringsreformen.
              Det är för tidigt att dra definitiva slutsatser. Det vi däremot
              kan se är att det tydliga jämställdhetsperspektiv vi har haft
              i etableringsreformen gör att vi i dag har ett ganska jämnt deltagande
              i tidiga insatser för nyanlända, och det är nog så viktigt.
            </seg>
            <seg xml:id="i-404ef7a981f34930-0">
              När det gäller diskussionen om arbetsmarknaden i stort är den
              stora utmaningen för mig att få ett ökat arbetskraftsdeltagande.
              Vi kan i olika sammanhang diskutera hur tunga och tuffa jobb är,
              men den stora utmaningen när det gäller utrikes födda i allmänhet
              och utrikes födda kvinnor i synnerhet är att de ska få ett jobb
              som gör att de kommer in i trygghetssystemen.
            </seg>
            <seg xml:id="i-a750b55cfb00772b-0">
              Bakom siffrorna döljer sig att många är fast i ett socialbidragsberoende
              som i sig begränsar människors frihet. Många utrikes födda och
              i synnerhet utrikes födda kvinnor har aldrig fått möjligheten
              till a-kassa eller sjukförsäkring och den trygghet det innebär.
            </seg>
          </u>
          <note type="speaker" xml:id="i-0fec1e2abe48e2c8-0">
            Anf. 73 MARIA STENBERG (S):
          </note>
          <u who="maria_stenberg_8d82fd" xml:id="i-1862453e2496dd32-2">
            <seg xml:id="i-6df63fe184587724-0">
              Fru talman! Det blir intressant att se vad utredaren kommer fram
              till när det gäller kvinnor som så att säga kommer senare. Det
              har ju diskuterats varför man inte tog ett samlat grepp när det
              gäller etableringsreformen om man visste att den stora andelen
              kvinnor kommer senare, som anhöriginvandrare. Det kan inte ha
              varit någon ny kunskap, utan det borde man ha tänkt på när man
              införde reformen.
            </seg>
            <seg xml:id="i-2668ae7c890c57d2-0">
              Att kommuner rekommenderar föräldrar och framför allt mödrar
              att vara föräldralediga i stället för att gå på sfi kan ingen
              tycka är speciellt klokt. Konstaterar vi dessutom att språk, språkutveckling
              och kunskap i det svenska språket gör att man kommer in på arbetsmarknaden
              kan ingen tycka att det är vettigt att det finns kommuner i Sverige
              som säger att det är bättre att vara föräldraledig än att lära
              sig svenska språket. Det handlar om attityder, och de frågorna
              måste man också jobba med.
            </seg>
            <seg xml:id="i-8f9c1ca653afaa98-0">
              Jobb och full sysselsättning är jätteviktiga frågor för Socialdemokraterna,
              och vi jobbar hårt med dem. Vi är bekymrade över att sysselsättningsgraden
              sjunker i Sverige rent generellt. Tittar man på sysselsättningsgraden
              för kvinnor med utländsk bakgrund är den förfärande låg. Här finns
              en potential. Dessa kvinnor skulle kunna utföra många arbetade
              timmar, vilket vore bra för den generella välfärden.
            </seg>
            <seg xml:id="i-4770f2a6c49ff746-0">
              Jag blir bekymrad när statsrådet nästan säger att arbetsmiljöfrågorna
              och hur man har det på jobbet är sekundärt. Det är det inte. Kvinnor
              med utländsk bakgrund har de otryggaste formerna av anställning.
              De är deltidsanställda, visstidsanställda och går på timmar. Det
              finns dessutom statistik och forskning som visar att de utför
              hårt arbete under dåliga arbetsmiljöformer. Det finns alltså att
              göra.
            </seg>
          </u>
          <note type="speaker" xml:id="i-54b3f6fd80a8ff51-0">
            Anf. 74 Statsrådet ERIK ULLENHAG (FP):
          </note>
          <u who="unknown" xml:id="i-385c3f79713c5fab-29">
            <seg xml:id="i-c7e256fe4b18562b-0">
              Fru talman! Jag tar som sagt gärna en diskussion om arbetsmiljö
              och trygg och otrygg anställning i ett annat sammanhang. Den här
              interpellationsdebatten handlar om inträdet på arbetsmarknaden.
            </seg>
            <seg xml:id="i-cb557d68d258052f-0">
              För mig och regeringen är huvudutmaningen de som står utanför.
              Vi kan och ska diskutera anställning och arbetsmiljö i ett antal
              sammanhang, men ser man på utrikes födda kvinnor generellt är
              huvudproblemet att det är för få som har ett jobb att gå till
              och en egen lön att leva på.
            </seg>
            <seg xml:id="i-73dee051d9bfde74-0">
              Jag är övertygad om att interpellanten delar engagemanget och
              att grunden för allt jämställdhetsarbete i Sverige har varit den
              egna lönen att leva på som ger kvinnor och män individuell makt.
            </seg>
            <seg xml:id="i-e72b8be4c18a6c36-0">
              Maria Stenberg tar upp frågan om attityder. Det finns en hel
              del attityder. Ska jag raljera lite tror jag att myndigheter,
              kommuner och andra ibland har haft inställningen att om bara mannen
              kommer i jobb har vi nått någonstans.
            </seg>
            <seg xml:id="i-f0bd915807295376-0">
              I den utredning vi har tillsatt om utrikes födda kvinnors arbetskraftsdeltagande
              har vi tittat på och funnit ganska könsstereotypa attityder i
              mötet med utrikes födda.
            </seg>
            <seg xml:id="i-d183e3091c1146ce-0">
              Generellt har vi haft ganska stereotypa attityder när vi möter
              utrikes födda avseende vad de kan och vad de har med sig. Vi har
              ibland behandlat människor som kommit hit som ett blankt papper.
              Här måste vi ändra fokus och se vad de kan bidra med. Det är grundidén
              med den etableringsreform vi har genomfört.
            </seg>
            <seg xml:id="i-75b4716dfadbfa12-0">
              Maria Stenberg frågade varför det inte är fler som omfattas av
              etableringsreformen, till exempel om man är anhöriginvandrare
              och gifter sig med någon som lever i Sverige några år efter att
              den personen har kommit. Detta har utredningen i uppdrag att titta
              på, för bland de anhöriginvandrade kvinnorna finns det rätt många
              kvinnor som har ungefär samma utmaningar som den som kommit tidigare
              som flyktinginvandrare. Jag utesluter inte att vi kommer att bredda
              den gruppen.
            </seg>
            <seg xml:id="i-a01b43639460b89c-0">
              Tack för debatten!
            </seg>
          </u>
          <note xml:id="i-d96a513a2eab77ea-7">
            Överläggningen var härmed avslutad.
          </note>
          <note xml:id="i-63a5d672438f225f-0">
            16 § Svar på interpellation 2011/12:231 om utökat elcertifikatssystem
          </note>
          <note type="speaker" xml:id="i-aa824c8720958d1b-0">
            Anf. 75 Statsrådet ANNA-KARIN HATT (C):
          </note>
          <u who="unknown" next="cont" xml:id="i-2f8c442bf209446b-0">
            <seg xml:id="i-3dcb4e52b5a730e5-0">
              Fru talman! Kent Persson har frågat mig om jag kommer att verka
              för att höja nivån på elcertifikatssystemet för att främja en
              ytterligare utbyggnad av vindkraften.
            </seg>
            <seg xml:id="i-bba767276ba6f9ea-0">
              Jag skulle vilja börja med att understryka att utvecklingen av
              den förnybara energin är en viktig del i regeringens energipolitik.
              Den förnybara elproduktionen ska byggas ut för att i allt högre
              grad ersätta den fossila energin, stärka försörjningstryggheten
              och även minska beroendet av kärnkraft och vattenkraft.
            </seg>
            <seg xml:id="i-c8892d8eec74db73-0">
              Precis som Kent Persson skriver i interpellationen har bland
              annat vindkraften utvecklats kraftigt under de senaste åren, och
              det är glädjande att därmed se att regeringens politik ger resultat.
            </seg>
          </u>
          <note xml:id="i-cb1aa7418fb94a9b-0">
            Under 2010 lade regeringen fram propositionen Höjt mål och vidareutveckling
            av elcertifikatssystemet (prop. 2009/10:133) med bland annat förslag
            på ambitionshöjning och förlängning av systemet. Riksdagen biföll
            regeringens proposition, och den nya lagen trädde i kraft den
            1 juli 2010.
          </note>
          <note xml:id="i-771d3f92c254f505-0">
            Under 2011 lade regeringen fram propositionen En ny lag om elcertifikat
            enklare regler och en gemensam elcertifikatsmarknad (prop. 2010/11:155).
            I propositionen föreslogs bland annat att ett avtal mellan Sverige
            och Norge om en gemensam marknad för elcertifikat skulle godkännas
            av riksdagen.
          </note>
          <u who="unknown" prev="cont" xml:id="i-c9849fea35a81f1b-0">
            <seg xml:id="i-bced1d62945a5180-0">
              Avtalet innebär inget annat mål för förnybar elproduktion i Sverige
              än det som riksdagen antog i maj 2010, det vill säga 25 terawattimmar
              ny förnybar elproduktion till 2020, och inte heller någon ändring
              i den svenska kvotkurvan eller i tilldelningsregler.
            </seg>
            <seg xml:id="i-0243b655fb7a0d44-0">
              Regeringen angav i propositionen En sammanhållen klimat- och
              energipolitik Energi (prop. 2008/09:163) att inriktningen för
              perioden efter 2020 är en fortsatt successiv ökning av den förnybara
              elproduktionen.
            </seg>
            <seg xml:id="i-4a2cc79a70bae30a-0">
              Det är av stor vikt att ha långsiktiga spelregler för investerare,
              och regler bör inte ändras för ofta. I avtalet mellan Sverige
              och Norge om en gemensam marknad för elcertifikat aviseras att
              nästa kontrollstation för elcertifikatssystemet ska ske senast
              vid utgången av 2015 och därefter vart fjärde år.
            </seg>
          </u>
          <note xml:id="i-50447d4e7f045618-0">
            Riksdagen biföll regeringens proposition, och avtalet mellan
            Sverige och Norge om en gemensam marknad för elcertifikat trädde
            i kraft den 1 januari 2012, samtidigt som den nya lagen om elcertifikat.
          </note>
          <note type="speaker" xml:id="i-15b1129ed030ea01-0">
            Anf. 76 KENT PERSSON (V):
          </note>
          <u who="kent_persson_8dd737" xml:id="i-78f84a7926a9a4e8-0">
            <seg xml:id="i-cd472ee512d0f981-1">
              Fru talman! Jag tackar statsrådet för svaret på min interpellation.
            </seg>
            <seg xml:id="i-7cf3aaf794276150-0">
              Visst är det en fantastisk utveckling vi har haft i Sverige när
              det gäller den förnybara energin från 1970 fram till i dag. Vindkraften
              spelar en viktig roll i den snabba utveckling som har varit. Den
              hjälper inte bara till att hålla nere elpriserna. Vi har också
              fått en bättre elmarknad, och framför allt trängs den fossila
              energin bort.
            </seg>
            <seg xml:id="i-ee68e32540288cf3-0">
              Det är därför glädjande att se att enligt Svensk Vindenergis
              prognos kommer vindkraften att fortsätta öka under åren med ända
              upp till 8 terawattimmar. Energimyndigheten säger att det blir
              9 terawattimmar 2013 och 11 terawattimmar 2020 med nuvarande nivå
              i elcertifikatssystemet. Det intressanta är att det finns begränsningar
              i elcertifikatssystemet.
            </seg>
            <seg xml:id="i-b54101dc1e1422fd-0">
              Svensk Vindenergi bedömer att vi når 11 terawattimmar redan 2013.
              Det är utifrån deras bedömning av vad som är bestämda verk och
              beslutade projekt.
            </seg>
            <seg xml:id="i-8fb578d4b7e9227d-0">
              Det finns alltså en begränsning i elcertifikatssystemet, vilket
              jag har tagit upp i interpellationen. Jag är medveten om att regeringen
              har satt nivån till 25 terawattimmar, men det finns betydligt
              större utvecklingspotential när det gäller vindkraften än dessa
              25 terawattimmar som hela systemet omfattar.
            </seg>
            <seg xml:id="i-da4ebae7bc224711-0">
              Det finns anledning att se över det. I svaret på interpellationen
              hänvisar statsrådet till kontrollstationer. Statsrådet skriver
              att det ska ske senast vid utgången av 2015. Jag tolkar det som
              att det finns möjlighet att Sverige redan tidigare tar initiativ
              till att se över detta och eventuellt ändra nivåerna eller kvoterna
              i elcertifikatssystemet om det visar sig att det inte fungerar
              som det ska. Det är en möjlighet som statsrådet har.
            </seg>
            <seg xml:id="i-3a9f39d210712d19-0">
              En del i svaret gör mig lite konfunderad. Statsrådet skriver:
              Den förnybara elproduktionen ska byggas ut för att i allt högre
              grad ersätta den fossila energin. Det håller jag med om; det är
              jättebra. Det ska stärka försörjningstryggheten, vilket jag också
              tycker. Men sedan står det så här: Den ska även minska beroendet
              av kärnkraften och vattenkraften.
            </seg>
            <seg xml:id="i-bdc7cd44f7077e76-0">
              Jag blir förvånad. Hur ska det gå till när det gäller vattenkraften?
              Vattenkraften fungerar ju som reglerkraft som det är oerhört viktigt
              att vi håller uppe. Som det ser ut nu med de nya vattendomarna
              kommer utbytet av vattenkraft att minska. Vi får problem om vi
              ska bygga ut den förnybara vindkraften framför allt. Vi ska väl
              inte satsa på förnybar energi för att hålla tillbaka vattenkraften?
              När det gäller kärnkraften blir det enligt mitt sätt att se helt
              fel. Regeringens politik har inneburit ett ökat beroende av kärnkraft
              när vi graderar upp kärnkraften. Om det här ska vara trovärdigt
              skulle vi bygga ut den förnybara energin kraftigt. Då kan vi minska
              beroendet av kärnkraft.
            </seg>
          </u>
          <note type="speaker" xml:id="i-100e24da9aafe221-0">
            Anf. 77 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-30">
            <seg xml:id="i-dbaea784be2df1a1-0">
              Fru talman! Regeringen har högt ställda mål och visioner för
              den svenska energi- och klimatomställningen. Att ställa om energiproduktionen
              till långsiktigt hållbara alternativ är naturligtvis en del i
              det arbetet och en förutsättning för det.
            </seg>
            <seg xml:id="i-1f8461d796be9000-0">
              Den höjning till 25 terawattimmar till 2020 som vi genomförde
              i elcertifikatssystemet när vi ingick energiöverenskommelsen var
              en kraftfull förstärkning av systemet. Andra åtgärder är planeringsstöd,
              stöd till marknadsintroduktion för vindkraft och förlängt stöd
              till Nätverket för vindbruk. Det har sammantaget bidragit till
              den rekordartade tillväxt som vi ser i dag och som Kent Persson
              beskriver. Som interpellanten skriver i frågan och säger här i
              debatten bidrar vindkraften, tvärtemot vad en del påstår, till
              att hålla nere priset på el. Det gäller inte bara vindkraftsel
              utan all el. På det sättet ökar konkurrensen på elmarknaden. Det
              är ett viktigt bidrag inte bara för att ställa om i mer hållbar
              riktning utan också för att se till att konsumenterna kan få bättre
              kontroll över sina elräkningar.
            </seg>
            <seg xml:id="i-c1767a2a36c1ceb9-0">
              Vindkraften har blivit en allt viktigare del av det tredje förnybara
              benet i energipolitiken och är det energislag som växer allra
              snabbast i Sverige.
            </seg>
            <seg xml:id="i-e23234dbfc6e47db-0">
              I energi- och klimatpropositionen 2009 angav regeringen att inriktningen
              för perioden efter 2020, det vill säga efter den period som elcertifikatssystemet
              gäller, är en fortsatt successiv ökning av den förnybara elproduktionen.
              Det är en förutsättning för att vi ska nå de långsiktiga mål som
              vi har slagit fast, inte minst målet om att Sverige 2050 inte
              ska ha några nettoutsläpp av växthusgaser över huvud taget. Det
              är en inriktning som är väl känd av branschen.
            </seg>
            <seg xml:id="i-a2adde2fb08963b9-0">
              För att den ambitionshöjningen ska kunna ske på rätt sätt, med
              rätt utgångspunkt, utifrån energibalansen och kostnaderna för
              energislagen och de förutsättningar de har och utifrån hur behoven
              har utvecklats är det viktigt att vi håller oss till den kontrollstation
              som regeringen har aviserat och har för avsikt att genomföra 2015.
              Att föregripa den kontrollstationen och redan nu ändra i systemet
              skulle inte ge de långsiktiga och välgrundade beslut som den förnybara
              energin behöver.
            </seg>
          </u>
          <note type="speaker" xml:id="i-d74249fda27b8c04-0">
            Anf. 78 KENT PERSSON (V):
          </note>
          <u who="kent_persson_8dd737" xml:id="i-78f84a7926a9a4e8-1">
            <seg xml:id="i-36bbb4ceb9203814-0">
              Fru talman! Vi ska inte debattera det som vi är överens om, det
              vill säga nyttan med vindkraft. Vi ska debattera det vi inte är
              överens om, nämligen nivåerna i systemen.
            </seg>
            <seg xml:id="i-cc9955df88fa550b-0">
              Inte bara jag utan även folk inom branschen säger att nivåerna,
              som de är satta i dag, kommer att hindra en fortsatt utveckling
              av vindkraft. De kommer att slå i taket 20132014. Därefter finns
              det inte mer utrymme. Det är vad Energimyndigheten visar när man
              säger att det blir 11 terawattimmar fram till 2020. Svensk Vindenergi
              säger att vi når det taket redan 2013. Vi måste ta det på allvar.
              Vi har betydligt större potential när det gäller vindkraft, både
              till lands och till havs, än vad systemet i dag förespråkar.
            </seg>
            <seg xml:id="i-92109e91133672d5-0">
              Jag tolkar också avtalet som att det finns möjlighet för regeringen
              att ta initiativ att tillsammans med Norge diskutera förändringar
              eller höjningar av elcertifikatssystem om det visar sig behövas.
            </seg>
            <seg xml:id="i-59dd3b36c8dcd955-0">
              Om det visar sig att detta slår i taket redan 20132014, är då
              statsrådet beredd att tillsammans med Norge föra en diskussion
              om att förändra systemet? Det är en konkret fråga.
            </seg>
            <seg xml:id="i-1aa7b6637fba75c5-0">
              Jag fick inte svar på frågan om kärnkraften. Vi ökar beroendet
              av kärnkraft, vilket är vad det innebär när vi graderar upp den.
              I svaret säger statsrådet att vi ska satsa på den förnybara energin
              för att tränga undan kärnkraften. Det tycker jag är bra, men politiken
              är ju precis tvärtom. När vi inte tillvaratar den potential som
              finns kommer vi inte att kunna motverka en ökning och utbyggnad
              av kärnkraften.
            </seg>
            <seg xml:id="i-0db96ebeb70e96f4-0">
              Jag förstår inte svaret när det gäller vattenkraft. Ska vi minska
              befintlig vattenkraft som den är utbyggd i dag när vi vet att
              vattendomar som Kammarkollegiet fastslår gör att det redan i dag
              är problem med befintlig vattenkraft och att utbytet kommer att
              minska?
            </seg>
          </u>
          <note type="speaker" xml:id="i-d1dc332e8375672b-0">
            Anf. 79 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-31">
            <seg xml:id="i-132fe2f5a3e2378d-0">
              Fru talman! När det gäller målnivåer och ambitionsnivåer i elcertifikatssystemet
              är det viktigt att tydliggöra att elcertifikatssystemet syftar
              till att stimulera utvecklingen av och investeringar i den mest
              lönsamma förnybara elproduktionen. När systemet sattes i sjön
              såg vi inledningsvis ganska stora investeringar i biobränslebaserad
              kraftvärme eftersom det var det ekonomiskt mest lönsamma just
              då. Nu ser vi hur vindkraften leder till stora investeringar i
              Sverige. Jag är övertygad om att när vi nu har öppnat den gemensamma
              marknaden med Norge kommer vi att få se att det blir mer investeringar
              i vattenkraft på den norska sidan eftersom det är mer lönsamt
              där medan det blir mer investeringar i vindkraft i Sverige.
            </seg>
            <seg xml:id="i-d6a55129a14521d5-0">
              I energiöverenskommelsen finns det skrivningar om att vi ska
              minska beroendet av den storskaliga vattenkraften och kärnkraften.
              Det är mot bakgrund av att vi de senaste vintrarna har sett hur
              sårbart Sverige är när vi i så stor utsträckning är beroende av
              storskalig kärnkraft som vi vet inte alltid fungerar och levererar
              när behoven är som störst. Storskalig vattenkraft innebär att
              om vi har brist på vatten i vattenmagasinen leder det till att
              svensk industri har svårt att lita på leveranssäkerheten. Så har
              det inte varit den här vintern då vi har haft mycket vatten, men
              förra vintern var vi i en sådan situation. Det är just för att
              säkra en försörjningstrygghet som regeringen pekar ut att det
              är strategiskt viktigt att bygga ut det tredje benet.
            </seg>
            <seg xml:id="i-fba400cb47eeb795-0">
              Så länge man håller sig till det som jag tror att vi har bred
              politisk enighet om i Sveriges riksdag det finns inte något starkt
              tryck för att bygga ut någon av de orörda älvarna är det svårt
              att öka utkomsten från den storskaliga vattenkraften.
            </seg>
            <seg xml:id="i-c34103f962b942a3-0">
              Däremot finns det möjlighet att bygga ut den biobaserade kraftvärmen.
              Det finns möjlighet att bygga ut vindkraft, solel, vågkraft och
              småskalig vattenkraft. Vi ser nu hur balansen i elsystemet håller
              på att förändras.
            </seg>
            <seg xml:id="i-49076e3e4ee1f9f7-0">
              I dagsläget har vi ett elsystem där 4546 procent av den el som
              vi producerar kommer från den storskaliga vattenkraften. Mindre
              än 40 procent kommer från kärnkraften, vilket gör att vi är mindre
              beroende av den i dag, och en växande andel småskalig och förnybar
              el utgör i dagsläget 12 procent. Sammantaget kan man se att den
              absoluta majoriteten el i det svenska elsystemet kommer från förnybar
              energi i runda slängar 60 procent vilket är mycket positivt.
            </seg>
            <seg xml:id="i-86f98210b1c4dcd0-0">
              Men om denna investeringsvilja ska fortsätta och om marknadsaktörerna
              ska kunna göra sina investeringar utifrån förutsägbara spelregler
              kan inte vi från politikens sida från ett år till ett annat gå
              in och förändra dem. Därför är det otroligt viktigt att vi nu
              låter elcertifikatssystemet verka, därför att det verkar mycket
              bra, och sedan återkomma vid kontrollstationen 2015 och göra bedömningar.
              Finns det behov av att då höja ambitionsnivåerna? Hur ska vi gå
              vidare efter 2020? Är det med detta system, eller är det på något
              annat sätt?
            </seg>
            <seg xml:id="i-e73e734fc960130a-0">
              Men att nu i förtid gå in och förändra spelreglerna skulle inte
              gagna investeringarna och utbyggnaden av den förnybara energin.
            </seg>
          </u>
          <note type="speaker" xml:id="i-968f13bb6457b79f-0">
            Anf. 80 KENT PERSSON (V):
          </note>
          <u who="kent_persson_8dd737" xml:id="i-78f84a7926a9a4e8-2">
            <seg xml:id="i-7be2a017bbcb8232-0">
              Fru talman! Man skulle kunna använda det sista argumentet och
              vända på det. Finns det inte spelregler som gör det möjligt att
              bygga ut exempelvis vindkraften kommer en sådan utbyggnad inte
              att ske. Vindkraften står inte på egna ben. Den är helt beroende
              av att det finns ett stödsystem, och elcertifikaten är ett sådant.
            </seg>
            <seg xml:id="i-4bb29c7448440008-0">
              Men jag förstår att det i dagsläget inte är gångbart att se över
              detta system före 2015, vilket jag tycker är synd.
            </seg>
            <seg xml:id="i-ce635b7d99005065-0">
              Vindkraften är oerhört beroende av att det fortfarande finns
              och kommer att finnas en reglerkraft, och vattenkraften är den
              i särklass bästa reglerkraft som vi har, inte minst när kärnkraften
              står stilla när den inte ska göra det.
            </seg>
            <seg xml:id="i-3b747de0faf57816-0">
              Om man skriver att man ska bli mindre beroende av vattenkraft
              måste man också ha en politik som gör det möjligt att man blir
              det. Bygger man ut vindkraften blir man faktiskt beroende av reglerkraft
              i någon form. Alternativet är att man har oljekondens eller något
              annat som reglerkraft, och det tror jag inte att statsrådet vill
              ha.
            </seg>
            <seg xml:id="i-1a9ddc5801c12118-0">
              Jag tycker att det är synd att det verkar som att året 2015 är
              hugget i sten. Då ska vi se över detta, även om verkligheten skulle
              visa att det finns ett behov av att vidta åtgärder tidigare. Men
              verkligheten har också en tendens att vara det som styr. Jag får
              därför hoppas att det blir så och att regeringen, om det skulle
              visa sig att jag har rätt i att det finns begränsningar i elcertifikatssystemet
              i dag, också kommer att se över detta och ta initiativ och tala
              med våra norska kamrater.
            </seg>
          </u>
          <note type="speaker" xml:id="i-672914720ad565c1-0">
            Anf. 81 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-32">
            <seg xml:id="i-6531a3f9f8fa84f7-0">
              Fru talman! Det stämmer, som Kent Persson säger, att vindkraften
              till följd av rent naturliga förutsättningar är beroende av reglerkraft
              för att kunna fungera och även för att den ska kunna fungera i
              det svenska elsystemet.
            </seg>
            <seg xml:id="i-d1866ac2414a3384-0">
              Den bedömning som jag, Näringsdepartementet och regeringen gör
              är att det finns gott om utrymme i den svenska vattenkraften som
              ännu inte är använt och där vattenkraften kan fungera som reglerkraft
              även för en fortsatt vindkraftsutbyggnad.
            </seg>
            <seg xml:id="i-04e5651c91ab05cb-0">
              Jag tycker att det är helt fantastiskt att se att det elcertifikatssystem
              som nu har funnits ett antal år och som Sverige är ganska ensamt
              om det är ganska unikt som modell faktiskt fungerar. Det har de
              senaste åren lett till en helt fantastisk utveckling. Sedan 2006
              har vindkraftsproduktionen femdubblats i vårt land, och förra
              året slog den nya rekord.
            </seg>
            <seg xml:id="i-2f924fdf00c7e8d7-0">
              Precis som Kent Persson beskrev tidigare gör Svensk Vindenergi
              prognoser om att vi i år kan komma upp i nästan åtta terawattimmar
              och kanske så mycket som elva terawattimmar under 2013. Detta
              är fortsatta rekord som övertrumfar det som vi hittills har sett
              och som pekar på att regeringens energipolitik faktiskt fungerar
              och att de viktigaste styrmedel som vi har, elcertifikatssystem
              och olika stöd för att introducera vindkraften lokalt och i den
              fysiska planeringen, faktiskt leder till konkreta resultat.
            </seg>
          </u>
          <note xml:id="i-d96a513a2eab77ea-8">
            Överläggningen var härmed avslutad.
          </note>
          <note xml:id="i-08631c250fa6ca26-0">
            17 § Svar på interpellation 2011/12:232 om fossilfria bränslen
            2030
          </note>
          <note type="speaker" xml:id="i-2a816be9734cd134-0">
            Anf. 82 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-33">
            <seg xml:id="i-37fe079ee873d9ac-0">
              Fru talman! Krister Örnfjäder har frågat mig om min syn på sambandet
              mellan energianvändning och välfärd, hur det i dagsläget i så
              fall ser ut och hur det i framtiden kan komma att utvecklas. Krister
              Örnfjäder har vidare frågat vilka investeringar och kostnader
              som jag anser kommer att krävas per år fram till 2030 för att
              uppnå fossilfrihet. Frågorna ställs mot bakgrund av minskande
              oljetillgångar och risken för bristsituationer.
            </seg>
            <seg xml:id="i-a26442f2d2af0265-0">
              Som jag ser det handlar frågorna i grunden om dagens oljeberoende.
              Krister Örnfjäder ställde ungefär samma fråga till mig nyligen
              i en riksdagsfråga, och jag redogjorde då för några av regeringens
              åtgärder för att minska oljeberoendet, nämligen:
            </seg>
            <seg xml:id="i-993f0b869f7f7ecc-0">
              Det här är några av många komponenter i ett långsiktigt arbete
              där politiken fokuserar på att stegvis öka energieffektiviteten
              i transportsektorn, bryta fossilberoendet och minska klimatpåverkan.
              Regeringen har slagit fast att Sverige 2030 bör ha en fordonsflotta
              som är oberoende av fossila bränslen. Redan i dag kan vi se att
              arbetet ger resultat, där bland annat försäljningen av fordonsgas
              slår nya rekord och andelen miljöbilar är stor.
            </seg>
            <seg xml:id="i-43bedc30c5dbf13c-0">
              Vi arbetar just nu med direktiv till en utredning om hur vi går
              vidare med nästa steg för att nå denna vision. Jag räknar med
              att denna utredning ska kunna tillsättas under våren.
            </seg>
            <seg xml:id="i-1123cb2c1860e374-0">
              Vad gäller frågorna om investeringsbehov och förhållandet mellan
              energianvändning och välfärd är det självklart att tillgång på
              miljövänlig energi till acceptabla priser är en nödvändighet.
              Problemet är dock inte i första hand den fysiska tillgången på
              drivmedel. International Energy Agency gjorde nyligen bedömningen
              att marknaden kommer att förses med tillräckliga kvantiteter drivmedel.
              Problemet, skrev IEA, var att den globala omställningen till nya
              bränslen går för långsamt och att möjligheterna att nå tvågradersmålet
              minskar förfärande fort.
            </seg>
            <seg xml:id="i-587420854bebc375-0">
              Regeringen kommer därför att fortsätta ha en hög ambitionsnivå
              i strävan att göra Sverige oberoende av fossila bränslen. Vi är
              övertygade om att det är bra både för miljön och för jobben.
            </seg>
          </u>
          <note type="speaker" xml:id="i-7f7c329d949f7b52-0">
            Anf. 83 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-fd3d8adff0a88859-0">
            <seg xml:id="i-a84bb36776c689ee-0">
              Fru talman! Jag tackar för svaret. Som statsrådet mycket riktigt
              påpekade ställde jag i januari en fråga. Den är inte exakt likadan
              som interpellationen, utan jag ser interpellationen som en följd
              av frågan.
            </seg>
            <seg xml:id="i-c0396e5b9c9b1df1-0">
              I den skriftliga frågan undrade jag hur statsrådet och regeringen
              arbetade för att säkerställa att den svenska ekonomin inte skulle
              drabbas av en befarad minskning till följd av en minskad global
              oljeproduktion. Som svar fick jag ett antal punkter på det som
              regeringen hade vidtagit för att man skulle komma ur den befarade
              situationen. Man pekade även då på att detta var ett långsiktigt
              arbete.
            </seg>
            <seg xml:id="i-1f0800f63f900cdf-0">
              När jag fick detta svar tyckte jag att det fanns anledning att
              gå vidare och föra ett samtal om detta svar och denna utveckling.
              Det var anledningen till att jag ställde denna interpellation.
              Där förändrade jag frågeställningen lite grann och ville att statsrådet
              skulle utveckla sin syn på sambandet mellan energianvändning och
              välfärd och hur det i dagsläget i så fall ser ut och hur det i
              framtiden kan komma att utvecklas. Jag ville också ha reda på
              vilka investeringar och kostnader som statsrådet anser kommer
              att krävas per år fram till 2030 för att uppnå fossilfrihet. Det
              tycker jag är en lite annorlunda frågeställning och en vidareutveckling
              av problematiken. Svaret på interpellationen är dock i princip
              likadant som svaret på hur man skulle komma åt detta med oljeberoendet.
            </seg>
            <seg xml:id="i-9d835813a4823281-0">
              Regeringen har själv satt som mål att man ska bygga upp en fossilfri
              fordonsflotta till 2030. Om man ska klara av det måste man ha
              åstadkommit ett antal resultat redan nu. Det är nämligen på det
              sättet att de bilar som planeras och har börjat produceras till
              viss andel kommer att finnas kvar år 2030. Vi behöver alltså redan
              nu få fram den här typen av resultat. Det långsiktiga innebär
              att det redan nu skulle ha börjat ge effekt, annars riskerar vi
              att tiden springer ifrån oss.
            </seg>
            <seg xml:id="i-af1e8f0e5a7e44cb-0">
              Jag vill att vi ska komma en bit längre i denna utveckling än
              vad vi så här långt har lyckats med, även om vi har kommit en
              bit på vägen. Det är utifrån denna situation jag tycker att vi
              ska föra samtalet. Då räcker det inte längre med att bara resonera
              om framtida oljeproduktionsbortfall, utan man måste redan nu kunna
              peka ut hur de närmaste åren kommer att se ut för att just åstadkomma
              det resultatet.
            </seg>
            <seg xml:id="i-8076750849f12dcd-0">
              Jag frågar alltså än en gång: Finns det något mer än de saker
              ministern har redovisat här?
            </seg>
          </u>
          <note type="speaker" xml:id="i-58174ea582daa251-0">
            Anf. 84 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-34">
            <seg xml:id="i-c3eeeef6506d4e17-0">
              Fru talman! Som jag har angett i svaret har regeringen vidtagit
              flera åtgärder. Faktum är att många av de satsningar som regeringen
              har genomfört inom energi- och klimatområdet på senare år har
              haft just särskilt fokus på transportsektorn. Vi har gjort omfattande
              satsningar när det gäller forskning kring energieffektiva fordon,
              förnybara drivmedel och andra generationens biobränslen. Vi har
              infört miljöbilspremie, supermiljöbilspremie och demonstrationsprogram
              för elfordon. Vi har skärpt miljöbilsdefinitionen och utökat skattenedsättningen
              på biodrivmedel.
            </seg>
            <seg xml:id="i-dd10a56003aeec3b-0">
              Varför gör vi detta? Jo, det beror på att vi vet att transportsektorn
              är den stora utmaningen om vi ska lyckas hålla oss under tvågradersgränsen.
              Vi har haft en fantastisk utveckling i Sverige från 1970 och framåt
              om man ser till hur samhället som helhet har lyckats minska oljeberoendet.
              1970 var 80 procent av all vår energikonsumtion fossil, och 40
              år senare är vi nere i halva det 40 procent. Det är en fantastisk
              utveckling. Tittar vi på transportsektorn kan vi dock konstatera
              att 98 procent av alla drivmedel i Sverige var fossila 1970. 40
              år senare är 95 procent fortfarande fossila nästan hela utmaningen
              återstår.
            </seg>
            <seg xml:id="i-bfda02b0aad3c464-0">
              Det är just därför regeringen har slagit fast den internationellt
              sett ganska unika ambitionen att Sverige ska lyckas se till att
              vår fordonsflotta är fossiloberoende till 2030. Det är en oerhört
              ambitiös målsättning; jag tror att få länder kan peka på något
              motsvarande. Att vi har slagit fast den visionen beror dock på
              att vi ser precis det Krister Örnfjäder pekar på: Om vi inte har
              rätt målsättningar och gör rätt saker i dag riskerar vi att bygga
              fast oss i en energiinfrastruktur eller i transporter som kommer
              att generera fossila utsläpp i årtionden framöver.
            </seg>
            <seg xml:id="i-1925c6ecf1c9abe1-0">
              Det stämmer att den bil som rullar ut från fabriken i dag kommer
              att rulla om tio år också. Det är väldigt viktigt att vi ser till
              att vi har incitament och styrmedel som styr så att vi ökar andelen
              förnybara bränslen och uppmuntrar alla de konsumenter som faktiskt
              vill välja en miljövänlig bil när de står inför att byta ut den
              bil de redan har. Men att redan i dag peka ut alla de åtgärder
              som kommer att krävas för att vi ska kunna nå visionen för 2030
              skulle jag säga vore ganska oansvarigt. Vi vet att vi har ett
              antal konkreta styrmedel som fungerar, inte minst de generella
              med koldioxidskatten och skattebefrielsen för biodrivmedel. Vi
              vet dock också att nya tekniska genombrott, nya innovationer,
              ständigt kommer att ske.
            </seg>
            <seg xml:id="i-40450238283479a7-0">
              Vår uppgift från politikens sida är att vara med och driva fram
              dessa men också att anpassa oss till nya förutsättningar och nyttja
              de goda lägen som kan komma utmed vägen. Vår roll är att sätta
              upp ambitiösa målsättningar och ange ramarna. Genom de mål och
              åtgärder vi hittills har satt för omställningen i Sverige till
              2050 och när det gäller omställning av fordonsflottan till 2030
              har vi redan tagit stora steg för att peka ut i vilken riktning
              Sverige och svensk transportsektor faktiskt behöver gå.
            </seg>
          </u>
          <note type="speaker" xml:id="i-6999c08ca70339bb-0">
            Anf. 85 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-fd3d8adff0a88859-1">
            <seg xml:id="i-86ce3b10fc784aed-0">
              Fru talman! Som jag sade tidigare har regeringen satt som mål
              att Sverige ska bygga upp en fossilfri fordonsflotta till 2030.
              Jag tar ett exempel. Om vi säger att våra fordon har en medellivslängd
              på 15 år, vilket är ganska nära sanningen, måste alla de fordon
              som säljs från 2015 vara fossilfria för att målet ska uppnås för
              att 100 procent ska kunna ersättas med fossilfria fordon till
              2030. År 2011 var det mindre än 1 procent av alla fordon som såldes
              som var fossilfria.
            </seg>
            <seg xml:id="i-dcde9bceba0972b6-0">
              Etanolfordon kan knappast räknas eftersom energinettot vid etanolproduktion
              är lågt. Det krävs för närvarande i de flesta fall lika mycket
              eller mer fossila bränslen i jordbruket och för transporter av
              råvaror och färdigvaror för att producera etanol som den mängd
              som erhålls i form av etanol.
            </seg>
            <seg xml:id="i-28e51ce8d418bf9b-0">
              Jag tror inte, och förmodligen ingen annan heller, att det är
              möjligt att 100 procent av de fordon som säljs är fossilfria 2015.
              Det är två och ett halvt år kvar. Det är inte heller sannolikt
              att det kommer att vara 100 procent år 2030. Jag använder statsrådets
              egen beskrivning: från 98 procent till 95 procent på 40 år. Nu
              har vi 18 år kvar. Det verkar inte troligt. Alltså måste vi vidta
              fler åtgärder.
            </seg>
            <seg xml:id="i-8c951170261b56ad-0">
              Nu har ministern själv i svaret hänvisat till att hon räknar
              med att en utredning ska kunna tillsättas under våren. Då blir
              jag lite nyfiken, naturligtvis. Först skulle jag gärna vilja ha
              reda på vad den har för tidsaspekter. När ska den vara klar? Och
              om den nu ska tillsättas under våren, är det för mycket begärt
              att vara så pass nyfiken att man ställer frågan: Hur ser direktiven
              ut? Dem måste ju ministern kanske inte ha skrivit färdigt men
              åtminstone nu i mitten på mars månad verkligen ha funderat på.
              Då skulle jag på något sätt kunna ställa det i relation till någonting
              annat.
            </seg>
            <seg xml:id="i-ba4d33c31055f887-0">
              Jag vill gärna ha reda på detta eftersom ministern i sitt svar
              hänvisar till IEA, det vill säga International Energy Agency,
              och deras information och uträkningar. Då tänker jag så här: Finns
              det inget material i Sverige utan att vi måste gå till dem för
              att få en redovisning av hur det kommer att se ut om 18 år? Om
              det inte finns om vi inte har brutit ned siffrorna till svensk
              nivå återstår ju också detta arbete. Det är väl inte det, hoppas
              jag, som utredningen ska göra. Men det kanske är nödvändigt; det
              vet inte jag.
            </seg>
            <seg xml:id="i-7d2877898aa13eae-0">
              Ministern har möjlighet att svara nu. Jag kanske kan få lite
              information så att jag kan bli lite lugnare.
            </seg>
          </u>
          <note type="speaker" xml:id="i-17dfd12dfbf8d9e9-0">
            Anf. 86 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-35">
            <seg xml:id="i-0ae49790149db618-0">
              Fru talman! Poängen med interpellationsdebatterna är att vi hjälps
              åt att ta kunskapen till en högre nivå.
            </seg>
            <seg xml:id="i-d38e97e915b60510-0">
              Utredningens uppdrag kommer inte att vara att definiera statistik.
              Vi har god statistik i Sverige. Skälet till att jag redogör för
              vad IEA pekar på är att IEA är den mest välrenommerade internationella
              organisationen som har hjärnkoll på internationella energiutvecklingar
              och också i förhållande till den gemensamma klimatutmaningen.
              Ibland är det klokt att titta utanför landets gränser för att
              se vilken kunskap som finns där.
            </seg>
            <seg xml:id="i-fbdf3a58e5de1a12-0">
              Krister Örnfjäder ställer frågan till mig hur välfärd och energianvändning
              hänger ihop. Det är viktigt i den här diskussionen att konstatera
              att problemet när det gäller fordonsflottan inte är transporterna.
              Transporterna är många gånger svaret på hur vi kan nå ett ökat
              välstånd och en ökad välfärd i vårt land. Det är de som gör det
              möjligt för oss att transportera oss, att ta oss till jobbet varje
              dag. Det är det som möjliggör global handel, gör det möjligt att
              exportera och att importera.
            </seg>
            <seg xml:id="i-7ee0e1e832f44f6d-0">
              Problemet är alltså inte själva transporterna. Problemet är transporternas
              negativa bieffekter, det vill säga de utsläpp som transportarbetet
              genererar så länge som man är beroende av fossila bränslen. Därför
              är det utsläppen vi ska koncentrera oss på att jaga, inte bilister
              eller de som väljer att köra bussar eller lastbilar. Målsättningen
              måste vara att man ska kunna köra bil, buss eller lastbil eller
              för den delen arbetsmaskiner, oavsett om det är i samhället eller
              i jordbruket, med gott samvete och kunna tanka sina fordon med
              gott samvete.
            </seg>
            <seg xml:id="i-e8bfc4c5e34b739a-0">
              Utgångspunkten för regeringens långsiktiga politik på det här
              området är att utifrån generellt verkande styrmedel å ena sidan
              se till att sätta pris på de utsläpp som fossila bränslen genererar
              och å andra sidan, med samma generellt verkande styrmedel, se
              till att stötta de förnybara drivmedlen så att de får lättare
              att ta sig in på marknaden.
            </seg>
            <seg xml:id="i-b4d697e6a0e416a5-0">
              Men vi vet också att de generella styrmedlen kan vi behöva komplettera
              med mer riktade styrmedel som främjar bland annat teknisk utveckling.
              Vi kommer att behöva vidta fler åtgärder. Det kommer att behövas
              nya verktyg i verktygslådan för att vi ska kunna nå visionen till
              2030. Det är just därför som jag kommer att tillsätta en utredning
              om fossiloberoende fordonsflotta.
            </seg>
            <seg xml:id="i-945f10c1ab74ca75-0">
              Även om Krister Örnfjäder nu är väldigt angelägen om att få tidig
              information är jag ledsen att jag inte kan ge honom det. Men vi
              sitter och skriver på direktiven på departementet just nu, och
              så snart vi är färdiga med dem kommer vi att fatta ett regeringsbeslut.
              Då lovar jag att Krister Örnfjäder och alla andra som är intresserade
              av att bidra i den här utvecklingen och den här debatten kommer
              att veta exakt vad utredningen kommer att ha för uppdrag.
            </seg>
          </u>
          <note type="speaker" xml:id="i-1d83f66d44e9d6f7-0">
            Anf. 87 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-fd3d8adff0a88859-2">
            <seg xml:id="i-3f0eddf47c86077b-0">
              Fru talman! Jag ser fram emot att också få reda på tidsaspekten
              för det uppdraget. Om man ska kunna använda de kunskaper som utredningen
              ska bidra med gäller det, tycker jag, att den kommer så fort som
              möjligt, eftersom tiden rinner i väg. Min åsikt är att det är
              bråttom och att vi ligger efter redan i dag.
            </seg>
            <seg xml:id="i-bac4504ec902b5a1-0">
              Jag har ingenting emot de åtgärder som ministern är förespråkare
              för. Och som ministern märker av både frågeställningen och interpellationen
              har jag inte på något sätt ifrågasatt just de delarna. Jag vill
              veta när det slutgiltiga resultatet kommer och om det kommer att
              fungera.
            </seg>
            <seg xml:id="i-dd90c7c3418cef44-0">
              Energiförsörjningen är en fråga som vi måste behandla både med
              och vid sidan av de klimatförändringar som sker. Ytterligare en
              aspekt som måste vägas in är att det finns investeringsbehov.
              Men såvitt jag vet är de inte kartlagda. Jag vet heller inte att
              det finns någon plan för hur eller när de ska kartläggas, om det
              inte kommer i utredningen där jag i så fall får svaret. Annars
              får jag ställa en ny fråga någon gång i juni eller juli, eftersom
              det står i svaret att den ska komma under våren.
            </seg>
            <seg xml:id="i-9efa73bb1624ac3b-0">
              Frågan som jag vill ställa är: Vilket ansvar ser regeringen att
              den har för att reda ut de olika frågeställningarna och möjligheterna
              och för att leda energiomställningen mot tydliga mål och med tydliga
              åtgärder?
            </seg>
            <seg xml:id="i-36c79cf757976c26-0">
              Jag tänker så här: Om regeringen inte ser en tydlig roll för
              sitt agerande, hur kan då regeringen förutse att energiomställningen
              ska kunna snabbas upp och drivas på så att de högt uppställda
              målen nås?
            </seg>
            <seg xml:id="i-ca8f3dc941dcf8ea-0">
              Kan regeringen med nuvarande kunskap och information bedöma om
              hundra procent fossilfria bränslesystem till 2030 är realistiskt
              eller inte?
            </seg>
          </u>
          <note type="speaker" xml:id="i-45c07a6bc301bd22-0">
            Anf. 88 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-36">
            <seg xml:id="i-2c5eb52db0f7160c-0">
              Fru talman! Jag är den första att understryka att regeringen
              har en väldigt viktig roll i att se till att energiomställningen
              i transportsektorn i hela samhället verkligen kommer till stånd.
              Det var just därför som Alliansen lade stor energi under förra
              mandatperioden på att utforma och sedan sluta en av världens mest
              långtgående och långsiktiga klimat- och energiöverenskommelser,
              som riksdagen sedan har ställt sig bakom. Vi tar den uppgiften
              på allvar och ser till att vi från politikens sida slår fast långsiktiga
              målsättningar och långsiktiga spelregler som gör det möjligt för
              de aktörer som ska investera och bidra i omställningen att fatta
              rätt investeringsbeslut och kunna vara delaktiga. Det är vårt
              uppdrag att slå fast målen, ange färdriktningen och garantera
              att det finns långsiktigt verkande styrmedel, både generella och
              de gånger som vi behöver gå in med mer riktade styrmedel, för
              att kanske knuffa in en gryende teknik på marknaden.
            </seg>
            <seg xml:id="i-e42c74bb277b8cf7-0">
              Det finns behov av nya verktyg, och det som utredningen kommer
              att få i uppdrag är att titta på och analysera hur långt vi kommer
              med de verktyg som vi redan har och vilken typ av verktyg vi skulle
              behöva addera för att kunna fullfölja och förverkliga visionen
              om en fossiloberoende fordonsflotta till 2030.
            </seg>
            <seg xml:id="i-ece935742383c466-0">
              Men det är också viktigt att se att det finns fantastiska möjligheter
              för Sverige i den här utvecklingen. Det är därför som regeringen
              väljer att storsatsa på forskning kring till exempel andra generationens
              biodrivmedel. Det är därför som vi väljer att satsa på demonstrationsprogram
              för elfordon kring förnybara drivmedel, för det här är den typ
              av teknik som hela världen snart kommer att efterfråga. Om vi
              kan se till att vi är duktiga på den forskningen och utvecklingen
              och att vi har svenska företag som har tagit tätpositionen i den
              utvecklingen kan vi också se till att globala klimatutmaningar
              kan leda till jobb och företagande här hemma. Då gör vi gott för
              klimatet samtidigt som vi gör gott för tillväxten och miljön.
            </seg>
          </u>
          <note xml:id="i-d96a513a2eab77ea-9">
            Överläggningen var härmed avslutad.
          </note>
          <note xml:id="i-58a62f0f3de08896-0">
            18 § Svar på interpellation 2011/12:253 om avstannande fiberutbyggnad
          </note>
          <note type="speaker" xml:id="i-92b1fbf485a765a3-0">
            Anf. 89 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-37">
            <seg xml:id="i-6b9a05c7f330af2f-0">
              Fru talman! Monica Green har frågat mig om jag delar oron som
              Sveriges Kommuner och Landsting och andra visar över att utbyggnaden
              av fiber kommer att upphöra i glesbygden som en följd av Post-
              och telestyrelsens (PTS) reglering. Monica Green har även frågat
              mig vad jag avser att göra så att det återigen blir ekonomiskt
              möjligt att bygga fibernät i Sverige.
            </seg>
            <seg xml:id="i-91c3605ac7f3b306-0">
              Den fråga som Monica Green har ställt rör ett förvaltningsbeslut
              om bland annat prisreglering av Telia Sonera AB:s fibernät. Beslutet
              har fattats av PTS enligt lagen om elektronisk kommunikation.
              Som statsråd får jag inte påverka PTS beslut i frågor om myndighetsutövning
              mot enskilda företag. Jag kan dock säga att jag hyser fullt förtroende
              för PTS och myndighetens ledning.
            </seg>
            <seg xml:id="i-89922d2faa722e2d-0">
              Med detta sagt vill jag besvara Monica Greens frågor så här.
            </seg>
            <seg xml:id="i-6f0c2531b5a4844c-0">
              För att skapa en bra konkurrens på marknaden för elektroniska
              kommunikationstjänster har EU och Sverige bedömt att det finns
              ett behov av särskild reglering i fråga om tillträde till dominerande
              operatörers nät. Med hjälp av särskilda skyldigheter vill man
              komma till rätta med så kallade flaskhalsar i infrastrukturen,
              det vill säga sådana delar av infrastrukturen som av kostnadsskäl
              eller annan anledning inte väntas bli konkurrensutsatta inom överskådlig
              tid. Regleringens syfte är ytterst att vi som konsumenter ska
              få tillgång till ett brett urval av elektroniska kommunikationstjänster
              till bra pris. Denna möjlighet till reglering har funnits i lagen
              om elektronisk kommunikation alltsedan år 2003.
            </seg>
            <seg xml:id="i-a682645786bd7108-0">
              Jag känner till att Sveriges Kommuner och Landsting (SKL) i en
              rapport har framfört kritik mot PTS reglering av så kallat nätinfrastrukturtillträde
              i Telia Soneras AB:s fibernät. PTS generaldirektör har besvarat
              denna kritik. Jag tycker att det är bra att dessa frågor uppmärksammas
              och debatteras.
            </seg>
            <seg xml:id="i-2ed7d7a474a73c08-0">
              Det är inte konstigt att olika aktörer på marknaden privata och
              offentliga har åsikter om PTS beslut, eftersom de påverkas på
              olika sätt av besluten. Men det är PTS uppgift att fatta de här
              besluten.
            </seg>
            <seg xml:id="i-a0ff302550cd808b-0">
              PTS regleringsbeslut får överklagas till allmän förvaltningsdomstol.
              Beslutet om reglering av nätinfrastrukturtillträde har inte överklagats
              i här aktuella delar.
            </seg>
            <seg xml:id="i-d4bb8053236461ad-0">
              Enligt de ändringar i lagen om elektronisk kommunikation som
              trädde i kraft sommaren 2011 ska PTS ompröva sina regleringsbeslut
              minst vart tredje år. PTS arbetar redan med nästa omgång regleringsbeslut.
              De synpunkter som SKL och andra aktörer har framfört kan tas till
              vara i detta arbete.
            </seg>
            <seg xml:id="i-70896d518bd770e8-0">
              Vad gäller Monica Greens fråga om utbyggnaden av fibernät visar
              statistik att efterfrågan på och utbyggnad av riktigt snabba bredbandsanslutningar,
              till exempel via optisk fiber, ökar kraftigt i Sverige i dag.
              Antalet abonnemang på fiberanslutningar har ökat med 16 procent
              på ett år fram till juli 2011. Enligt de senaste uppgifterna har
              dessutom andelen hushåll som har möjlighet att få bredband med
              100 megabit per sekund eller snabbare ökat från 44 procent till
              49 procent på bara ett år. Att det skulle ha skett något stopp
              i utbyggnaden av fibernät på grund av PTS reglering går i dag
              inte att utläsa.
            </seg>
            <seg xml:id="i-650ff4f14d7cc885-0">
              I regeringens bredbandsstrategi som antogs 2009 anges bredbandsmålen:
              År 2020 bör 90 procent av alla hushåll och företag ha tillgång
              till bredband om minst 100 megabit per sekund. Delmålet att 40
              procent av alla hushåll och företag bör ha tillgång till bredband
              om minst 100 megabit per sekund år 2015 är redan uppnått. För
              att stimulera utbyggnaden av bredband i lands- och glesbygder
              har regeringen i budgetpropositionen för 2012 avsatt närmare en
              halv miljard kronor för perioden 20122014.
            </seg>
            <seg xml:id="i-12f595dcc7c50617-0">
              Vi har i Sverige en mycket livaktig marknad där både stora privata
              företag, kommunalt ägda bolag och små byalag bygger ut snabba
              bredbandsanslutningar. De kommunägda stadsnäten spelar en viktig
              roll för bredbandsutbyggnaden. Jag är övertygad om att stadsnäten
              även i fortsättningen kommer att vara livskraftiga aktörer på
              marknaden.
            </seg>
          </u>
          <note type="speaker" xml:id="i-bd95ed93597524c6-0">
            Anf. 90 MONICA GREEN (S):
          </note>
          <u who="monica_green_e58cbb" xml:id="i-0093a56f16a068ae-0">
            <seg xml:id="i-50ae70c38a08f58b-0">
              Fru talman! Ja, det är precis som Anna-Karin Hatt säger, att
              jag har skrivit den här interpellationen just för att jag känner
              en stor oro över hur det kommer att gå framöver.
            </seg>
            <seg xml:id="i-9c984ce041c45aff-0">
              Anna-Karin Hatt och regeringen har kopierat EU:s vision om hur
              vi ska ha bredband i EU och även i Sverige. Det handlar om hur
              vi ska se till att befolkningen får höga hastigheter.
            </seg>
            <seg xml:id="i-10c61c8d232f3415-0">
              Det är bra att vi har ambitiösa mål. Men problemet är att Sverige
              är ett glesbebyggt land. Det är stora avstånd mellan städerna.
              Många människor bor i glesbygd, i samhällen och i förorter där
              det inte är lika kommersiellt gångbart att bygga bredband för
              de privata marknadsaktörerna.
            </seg>
            <seg xml:id="i-bc339f2ffc4c67f8-0">
              Det är jättebra att regeringen redan har uppnått sitt delmål,
              men det är inte så konstigt. Där det är byggt hittills med höga
              hastigheter är ju just där det är tätt befolkat. Det är i de stora
              städerna, och det är runt omkring de stora städerna, där marknadens
              aktörer ser att de snabbt får hem sina investeringar med det utbud
              av olika tjänster som de levererar.
            </seg>
            <seg xml:id="i-b424658063581975-0">
              Det är nu det svåra börjar. Stadsnäten har visserligen redan
              tidigare gjort ett fantastiskt jobb och byggt i många delar av
              landet, men nu har de en gigantisk uppgift framför sig. Det handlar
              om att se till att hela Sverige hänger ihop och att hela Sverige
              får möjligheter till de höga hastigheterna.
            </seg>
            <seg xml:id="i-32aac164b885f6a2-0">
              Det kan ju inte vara så att vi gör stora skillnader, att bara
              de i tätt befolkade områden får möjlighet till rörliga bilder
              i båda riktningarna och att det är de som får möjlighet att ta
              kontakt med läkaren eller att det är de som har möjlighet att
              göra en skoluppgift och lämna in den till skolan nästa dag och
              så vidare. Den möjligheten måste finnas i hela landet.
            </seg>
            <seg xml:id="i-4f9c3525386746f8-0">
              Anna-Karin Hatt säger att hon inte är orolig för framtiden. Hon
              är nöjd. Hon säger att det här kommer att gå bra. Jag känner en
              lite större oro än ministern, för jag ser att stadsnäten nu får
              det betydligt svårare i och med att PTS har gått in och sagt ett
              pris, gått in och lagt en död hand över detta, kan man säga. Det
              blir väldigt svårt för stadsnäten att investera och på det sättet
              också få tillbaka sina investeringar.
            </seg>
            <seg xml:id="i-71ddcdebbdbca944-0">
              Anna-Karin Hatt vet mycket väl att många av stadsnäten inte säljer
              tjänster högre upp i värdekedjan, utan man levererar svart fiber
              och låter sedan andra aktörer på den privata marknaden använda
              sig av fibern. Då är det svårt att få hem investeringarna, om
              man inte får ta ut det pris som det kostar.
            </seg>
            <seg xml:id="i-aa7e5002b2b4e460-0">
              Stadsnäten har det också svårare eftersom de oftast inte kan
              gå över kommungränserna, som elbolagen. De får det, men det får
              inte stadsnäten. Därför har de ett större hinder när det gäller
              att bygga ut i hela landet än vad kommersiella aktörer har.
            </seg>
            <seg xml:id="i-a332ce5dc73f3e07-0">
              Kommersiella aktörer gör det inte eftersom de inte får hem sina
              investeringar. Stadsnäten skulle vilja göra det, eftersom kommunerna
              vill att alla kommuninvånare ska ha de här tjänsterna. Men de
              kommer inte att ha råd att göra det. Det är där min oro ligger,
              att det i framtiden kommer att bli ett stopp i bredbandsutbyggnaden.
            </seg>
          </u>
          <note type="speaker" xml:id="i-cd7392c61722a7c2-0">
            Anf. 91 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-38">
            <seg xml:id="i-9a2f35f2b7b48d23-0">
              Fru talman! Monica Green säger att fiberutbyggnaden riskerar
              att stanna av i Sverige. PTS beslut har varit känt sedan 2010,
              det vill säga i snart två år. Om vi bortser från att det kan finnas
              intressenter som av olika skäl kanske är missnöjda med PTS regleringsbeslut
              undrar jag om Monica Green kan peka på någon statistik som skulle
              ge henne rätt.
            </seg>
            <seg xml:id="i-c31daf31d32cffa6-0">
              I själva verket tyder den officiella statistiken på att fiberutbyggnaden
              nu fortsätter i mycket snabb takt. I dag har nästan hälften av
              alla hushåll och företag möjlighet till 100 megabit per sekund
              eller snabbare hastigheter än så. Det är en ökning med 5 procentenheter
              på bara ett år. Det är en fantastisk utveckling.
            </seg>
            <seg xml:id="i-4f43adf38f151ae9-0">
              Då försöker Monica Green säga: Ja, men det är nog ändå bara i
              storstadsområdena som vi ser den här utvecklingen. Visst är andelen
              som högst i Helsingforss län, men det är inte hela sanningen.
              Västerbottens län placerar sig på andra plats i Sverige. Där har
              mer än 62 procent av alla hushåll den här möjligheten. I Monica
              Greens eget hemlän, Västra Götaland, är ökningen 7 procentenheter
              bara det senaste året.
            </seg>
            <seg xml:id="i-84e9ad59c5c97836-0">
              Det här är en utveckling som går oerhört snabbt. Att fiberutbyggnaden
              skulle stanna av ser jag inga som helst tendenser till, snarare
              tvärtom.
            </seg>
            <seg xml:id="i-d8ed7b8695d27b3b-0">
              Så sent som i fredags, den 16 mars, skrev branschtidningen Computer
              Sweden om fiberfrossan, som råder i Sverige. Läser man den artikeln
              kan man konstatera att de beskriver hur det nu görs tunga investeringar
              i fiberoptiska nät. Bara Telia Sonera kommer att investera 5 miljarder
              kronor i Sverige fram till 2014. De beskriver också hur den nya
              fibersatsningen tar vid där den förra slutade och att man även
              i många villaområden inom några år kommer att få tillgång till
              fibernätet. Samtidigt pekar man ut att även om Telia Sonera är
              en av de största investerarna kommer även flera stadsnät att fortsätta
              bygga fiber när de själva får beskriva sina investeringsplaner.
            </seg>
            <seg xml:id="i-f5424f1298df6dc0-0">
              Alla regleringsbeslut kan överklagas i allmän domstol. Om det
              hade funnits ett sådant missnöje med PTS beslut hade det gått
              att få det rättsligt prövat. De delar av beslutet som är relevanta
              för debatten här i dag har inte överklagats och har därmed vunnit
              laga kraft.
            </seg>
            <seg xml:id="i-81784b5e206a20bb-0">
              Jag kan tycka att det kanske hade varit lite mer konstruktivt
              att få det beslutet prövat rättsligt än att vi här i Sveriges
              lagstiftande församling ska diskutera ett förvaltningsärende som
              redan har vunnit laga kraft. Därför är jag något överraskad, milt
              sagt, över den här interpellationen.
            </seg>
            <seg xml:id="i-0deb3417562579d9-0">
              Jag skulle i sammanhanget vilja lägga till att regeringen gör
              mycket för att se till att hela Sverige kan få tillgång till bra
              bredband, både fysiska och mobila. Ta auktionen när det gäller
              800-bandet, till exempel! Där har en av operatörerna blivit ålagd
              att de närmaste åren använda upp till 300 miljoner kronor för
              att koppla upp de 800 hushåll runt om i landet som i dag helt
              och hållet saknar möjligheter till grundläggande bredband med
              en hastighet om 1 megabit per sekund.
            </seg>
            <seg xml:id="i-8a28d5c3ff114bdc-0">
              Men med förlov sagt stämmer det inte att fiberinvesteringarna
              i Sverige skulle ha stannat av. PTS bredbandskartläggning visar
              inte på det. Och när jag reser runt i landet möter jag dem konkret,
              byalagen, de enskilda eldsjälarna, stadsnätsföreningarna och operatörerna,
              som varje dag plöjer ned stora pengar på att bygga ut ett bra
              fungerande fibernät i hela vårt land.
            </seg>
          </u>
          <note type="speaker" xml:id="i-57d6822fcc3063c0-0">
            Anf. 92 MONICA GREEN (S):
          </note>
          <u who="monica_green_e58cbb" xml:id="i-0093a56f16a068ae-1">
            <seg xml:id="i-17e5f8fbea19f454-0">
              Fru talman! Det är märkligt att Anna-Karin Hatt bara möter dem
              som är positiva. Men det är ju jättebra att du möter dem också.
              Det gör jag med. Jag möter många som vill investera och som har
              gjort det hittills.
            </seg>
            <seg xml:id="i-110575ce12f009d4-0">
              Men jag möter också en stor oro, bland annat oron över det som
              Anna-Karin Hatt också beskrev, nämligen att det nu sker en återmonopolisering,
              det vill säga att det blir en aktör som kommer att bygga i hela
              landet. Och den aktören kommer att bygga där de tycker att det
              är mest lämpligt och där de tror att de får hem pengarna.
            </seg>
            <seg xml:id="i-11da43e5b556bc2e-0">
              Tycker Anna-Karin Hatt att det är lämpligt att vi nu får en återmonopolisering?
              Är det så vi ska se till att det blir bredbrand i stora delar
              av landet och då inte ens alla delar? Blir det bara en aktör kvar
              kommer ju den aktören att själv bedöma när det räcker.
            </seg>
            <seg xml:id="i-f93491f8e1644311-0">
              Det stämmer att vi har en aktör som bygger för fullt och som
              nu lägger ned fiber. Det är jättebra. Om vi har öppna nät och
              ser till att tjänsterna kan fungera där och att man inte låser
              in kunderna utan att de har möjlighet att hyra in sig på de bredbandsaktörer
              som bygger är det jättebra att det byggs. Men det är inte bra
              att det bara blir en enda aktör kvar.
            </seg>
            <seg xml:id="i-20b58046b446f009-0">
              Vi har stadsnäten, och de bygger. Det är som Anna-Karin Hatt
              säger. Jag möter också de stadsnät som fortfarande bygger, men
              jag möter även dem som känner en stor oro över att de inte kommer
              att få tillbaka sina investeringar, medan marknadens aktörer kommer
              att bygga där de känner att här kommer de att få tillbaka pengarna,
              så här är det lämpligt för dem. Och så ska en marknadsaktör göra.
              Det är inte så konstigt.
            </seg>
            <seg xml:id="i-4e5de2a59561061d-0">
              Jag har mött IT Norrbotten människor som jobbar febrilt med att
              se till så att det ska fungera i Norrbotten. De gör det på ett
              fantastiskt sätt, men de ser en stor oro för hur det kommer att
              gå framöver om det ska bli återmonopolisering i landet. Jag har
              även mött andra; Anna-Karin Hatt nämner mitt eget hemlän som har
              ökat dramatiskt med 7 procent. Ja, men det är väldigt stor skillnad
              fortfarande.
            </seg>
            <seg xml:id="i-f534877dca034646-0">
              Jag tror att vi måste återgå till att se till att varje kommun
              gör sina it-infrastrukturplaner. Man kan ta fram de gamla planerna
              som gjordes på den tiden vi hade bredbandspengar från staten,
              även kallade Rosengrenspengarna, och hotta upp dem igen. Man måste
              se över sina nät och se var marknaden bygger och inte bygger och
              var stadsnäten skulle kunna samarbeta. Nu kan det till och med
              vara så att kommunerna bygger från var sitt håll fast man inte
              har koll på det, eftersom det i dagens läge inte är full kontroll
              på var det läggs ned nät.
            </seg>
            <seg xml:id="i-f3acb1f7d8cba205-0">
              Även om det görs en bredbandskontroll från PTS görs det inte
              genom att man tittar på var fibern har lagts ned, utan det är
              genom att man ringer upp och frågar: Har ni bredband? Då svarar
              konsumenten ja på det, och så får man en kartläggning på det sättet.
              Det skulle behövas en annan typ av kartläggning som till exempel
              länsstyrelserna skulle kunna ta hand om.
            </seg>
            <seg xml:id="i-d86f274f2a529307-0">
              Jag ser en oro. Men jag märker att Anna-Karin Hatt är nöjd, och
              vi får väl se vem som får rätt framöver. Jag hoppas att det blir
              som Anna-Karin Hatt beskriver och att det inte stannar av, men
              jag har en oro för framtiden.
            </seg>
          </u>
          <note type="speaker" xml:id="i-3b3b8097b3d74c8c-0">
            Anf. 93 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-39">
            <seg xml:id="i-48d5c0f53052d555-0">
              Fru talman! Återmonopolisering, Monica Green, är så långt ifrån
              den här regeringens politik som man över huvud taget kan komma,
              och det är inte heller det som händer på marknaden.
            </seg>
            <seg xml:id="i-72113191f1eea281-0">
              Jag redogjorde för de investeringsplaner som Telia Sonera har
              beskrivit i artikeln i Computer Sweden, men olika operatörer gör
              nu stora investeringar i framtidssäkrad fiber. Vi har byalag som
              bokstavligt talat står beredda att sätta spaden i backen för att
              dra fiber hem till gården eller hem till byn, så det stämmer inte
              att det finns en återmonopolisering på den svenska marknaden.
            </seg>
            <seg xml:id="i-2b559c408056673e-0">
              Tvärtom är det vi ser nu en fiberfrossa och en utveckling där
              allt fler delar av landet inser att framtidens kommunikationer
              alltmer kommer att handla om att se till att vi har bra elektroniska
              kommunikationer, för det behövs för att hela Sverige ska kunna
              växa och utvecklas.
            </seg>
            <seg xml:id="i-590daa0921aba592-0">
              När det gäller den aktuella frågan från Monica Green kan man
              konstatera att Post- och telestyrelsens regleringsbeslut är en
              direkt följd av lagen om elektronisk kommunikation som antogs
              2003, en lagstiftning framtagen av en socialdemokratisk regering.
              Vad vet jag Monica Green kanske till och med arbetade med frågorna
              då. Den lagstiftningen säger att PTS regelbundet ska göra marknadsanalyser,
              däribland av marknad 4 som är det vi diskuterar just nu. Den analys
              PTS gjorde kom fram till att Telia Sonera behövde prisregleras.
              Enligt EU-direktiv är det den så kallade LRIC-modellen som i det
              fallet ska användas för att räkna fram priset.
            </seg>
            <seg xml:id="i-84f95f3279af306c-0">
              Om Monica Green nu tycker att PTS regleringsbeslut är fel kan
              det bara bero på att det är något av det som jag precis nämnde
              som hon tycker är fel. Då skulle jag hemskt gärna vilja att hon
              svarade på vilket. Är det lagstiftningen om elektronisk kommunikation
              från 2003 som det är fel på? Är det PTS marknadsanalys som Monica
              Green menar är felaktigt gjord? Är det LRIC-modellen som inte
              bör användas, och har hon i så fall något eget alternativ till
              den?
            </seg>
            <seg xml:id="i-4e89a28432bfdf4c-0">
              Jag tycker att den utveckling vi ser i Sverige är fantastisk.
              På bara ett år har vi sett en ökning med 5 procentenheter där
              nästan varannan människa som bor i vårt land nu har tillgång till
              höghastighetsbredband med 100 megabit per sekund. Det är en fantastisk
              utveckling.
            </seg>
            <seg xml:id="i-47626bea459f71e1-0">
              Jag tycker att vi i den här kammaren, gemensamt från höger till
              vänster, borde kunna glädjas åt dessa fantastiska resultat. Framför
              allt ska vi glädjas åt att resultaten i Västerbotten, Skåne och
              Monica Greens eget hemlän Västra Götaland visar att om man har
              ett långsiktigt och målmedvetet arbete, om man bestämmer sig för
              att sätta upp långsiktiga mål och hålla fast vid dem, är det möjligt
              att faktiskt åstadkomma en helt fantastisk utveckling när det
              gäller bredbandsutbyggnad också i våra glesare delar av landet.
            </seg>
          </u>
          <note type="speaker" xml:id="i-8f714f0a9debaef2-0">
            Anf. 94 MONICA GREEN (S):
          </note>
          <u who="monica_green_e58cbb" xml:id="i-0093a56f16a068ae-2">
            <seg xml:id="i-77f575994e360ac7-0">
              Fru talman! Det är fantastiskt att Anna-Karin Hatt är så nöjd.
              Det är bra. Jag tycker också att det är bra att Sverige ligger
              i framkant, och det var ju tack vare att vi gjorde de satsningar
              som vi gjorde. Vi hade hem-PC-reformen som den borgerliga regeringen
              avskaffade med en gång när de kom till makten. Vi hade bredbandspengarna
              som vi också kallade Rosengrenspengarna, och vi hade IT i skolan.
            </seg>
            <seg xml:id="i-6b91485e3c5fbb8c-0">
              Detta har gjort att vi har legat i framkant under en väldigt
              lång tid, men som Anna-Karin Hatt har påpekat i många andra debatter
              kommer andra länder nu i kapp. Då gäller det att se till att vi
              hanterar saker och ting rätt och att vi faktiskt också ser till
              att det inte blir en återmonopolisering. Även om statsrådet Anna-Karin
              Hatt påstår att det inte är så hör jag helt andra signaler från
              andra som påstår att med sänkningen med 5 procent av marknadspriset
              säger en majoritet av stadsnäten att de måste se över sin verksamhet,
              för då kommer de inte att ha råd att bygga i samma takt längre
              och kommer de inte att kunna bygga i alla delar av respektive
              kommun. Det är mycket allvarligt.
            </seg>
            <seg xml:id="i-e0d89f683e67a8ee-0">
              Jag är lika glad som Anna-Karin Hatt över att vi har haft en
              sådan fantastisk utbyggnad och att vi har byggt i storstäder,
              tätorter och så vidare, men vi får inte lämna gles- och landsbygd
              bakom oss. Det är jättebra med byalagen och så vidare, men de
              är med förlov sagt väldigt små aktörer om man jämför med till
              exempel den som Anna-Karin Hatt nämnde här förut, det vill säga
              Telia Sonera. De små byalagen gör ett jättejobb, och de ska ha
              allt stöd, men det finns en stor risk att satsningen som görs
              kommer att stanna av, eftersom stadsnäten själva säger att de
              inte kan bygga om de inte får tillbaka sina investerade pengar
              och kan ta ut det pris som de behöver för att bygga.
            </seg>
          </u>
          <note type="speaker" xml:id="i-810c462d205248c8-0">
            Anf. 95 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-40">
            <seg xml:id="i-899c14441345d83d-0">
              Fru talman! Sverige brukar ju parkera sig i täten internationellt
              sett när det gäller många av de här utvecklingsområdena, och det
              är väldigt positivt. Det finns många faktorer bakom att det ser
              ut så, bland annat beslut fattade av den här regeringen, men också
              beslut fattade av föregående socialdemokratiska regeringar.
            </seg>
            <seg xml:id="i-7c567821c28a7fdd-0">
              Lyssnar man på Monica Green kan det nästan låta som att inga
              beslut som är fattade efter att alliansregeringen tillträdde 2006
              har spelat någon roll för it-utvecklingen i det här landet.
            </seg>
            <seg xml:id="i-41593279cb4dc1a2-0">
              Det är lite trist att man ska behöva ha den typen av ideologiska
              skygglappar och inte kan erkänna att beslut fattade även av denna
              regering har bidragit till Sveriges viktiga it-politiska framsteg.
            </seg>
            <seg xml:id="i-2d61eeda22a85906-0">
              Det bredbandsstöd som Monica Green refererar till och som fanns
              under den tidigare socialdemokratiska regeringen gjorde nytta
              i många delar i landet. Att Västerbotten i dag ligger så pass
              bra till beror till ganska stora delar på att man då valde en
              framtidssäker teknik.
            </seg>
            <seg xml:id="i-1b5bdfde1cf0a74a-0">
              På många andra håll i landet slösades de pengarna bort. Av tidningsuppgifter
              att döma satsades många hundra miljoner kronor i misslyckade satsningar
              eller i områden där marknaden ändå hade klarat av att bygga ut
              bredband. En borgerlig regering väljer att inte hantera skattebetalarnas
              pengar på det sättet.
            </seg>
            <seg xml:id="i-113f4003feeb5006-0">
              Vi ser en väldigt positiv utveckling. Men mer kommer att behöva
              göras. Jag beundrar Monica Greens engagemang och välkomnar det.
              Men jag beklagar att när Socialdemokraterna presenterade sin skuggbudget
              lade ni inte en enda krona mer till it-utbyggnad.
            </seg>
            <seg xml:id="i-46511c14ce4be473-0">
              När däremot regeringen presenterade sin budget i höstas för riksdagen
              valde vi att avsätta en halv miljard kronor de kommande tre åren
              för att bygga ut bredband i de delar av landet där marknadens
              krafter över huvud taget inte räcker till.
            </seg>
          </u>
          <note xml:id="i-d96a513a2eab77ea-10">
            Överläggningen var härmed avslutad.
          </note>
          <note xml:id="i-9bbb3a690647ef7d-0">
            19 § Svar på interpellation 2011/12:254 om direktverkande el
          </note>
          <note type="speaker" xml:id="i-b1067c39bbe34af2-0">
            Anf. 96 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-41">
            <seg xml:id="i-3cc6b3b2f3cc20e9-0">
              Fru talman! Jasenko Omanovic har frågat mig om jag avser att
              vidta några åtgärder för att sätta upp mål för att avskaffa direktverkande
              el i åretruntboenden i Sverige.
            </seg>
            <seg xml:id="i-de59ce4e91ff2c2f-0">
              Det stämmer att elförbrukningen i Sverige är beroende av väderförhållanden
              i och med att el används för uppvärmningsändamål. Det stämmer
              också att vid hög förbrukning kan reservkraftverk behöva igångsättas,
              och dessa använder fossila bränslen.
            </seg>
            <seg xml:id="i-1402fa8dfd78f36f-0">
              Det är därför viktigt att alla i samhället bidrar till att använda
              el på ett effektivt sätt. Vi i regeringen genomför därför en rad
              insatser för att ge människor möjlighet att spara på el. Däremot
              vill vi inte detaljstyra hur människor väljer att värma upp sina
              hus.
            </seg>
            <seg xml:id="i-708b8dea25c9a192-0">
              Användning av el för uppvärmning och varmvatten i småhus har
              haft en avtagande trend från drygt 20 terawattimmar toppåret 1988
              till knappt 15 terawattimmar 2010. Den avtagande trenden beror
              bland annat på konvertering från direktverkande el till andra
              uppvärmningsformer.
            </seg>
            <seg xml:id="i-d156d87e2279b839-0">
              Andelen småhus år 2010 med enbart direktverkande el eller vattenburen
              elvärme var knappt 28 procent. I dessa siffror ingår också småhus
              med värmepumpar, dock inte berg-, jord- eller sjövärmepumpar.
            </seg>
            <seg xml:id="i-f02d50c981e3af2b-0">
              Regeringen beslutade den 15 mars 2012 om propositionen Timmätning
              för aktiva elkonsumenter . Förslaget i propositionen innebär att
              det ska bli möjligt för alla kunder som i dag har månadsvis mätning,
              cirka 5 miljoner personer, att ingå nya former av avtal som förutsätter
              att elförbrukningen timmäts. Timmätning är ett samhällsekonomiskt
              viktigt verktyg för kunder att själva eller via applikationer
              kunna ta kommando över sin egen förbrukning och sänka sin elkostnad.
              Timmätning innebär en möjlighet till ökad hushållning med värdefull
              el.
            </seg>
            <seg xml:id="i-7dc32a0491a06550-0">
              Ett annat sätt att ge möjlighet för människor att spara på el
              är att sprida kunskap om energieffektiva val. Regeringen satsar
              årligen ca 100 miljoner kronor på den kommunala energi- och klimatrådgivningen,
              som bland annat ger råd om olika uppvärmningsalternativ.
            </seg>
            <seg xml:id="i-3c926aeaa411fc72-0">
              Jag vill också påminna om att vi har energieffektiviseringsmål.
              Det finns ett sektorsövergripande mål om 20 procent minskad energiintensitet
              till 2020 jämfört med 2008. Det finns dessutom mål för bebyggelsen
              om 20 procent minskad energianvändning per uppvärmd areaenhet
              till 2020 och 50 procent till 2050.
            </seg>
          </u>
          <note type="speaker" xml:id="i-e2c443b370ae85a2-0">
            Anf. 97 JASENKO OMANOVIC (S):
          </note>
          <u who="unknown" xml:id="i-385c3f79713c5fab-42">
            <seg xml:id="i-6410f5e75e343c7b-0">
              Fru talman! Jag tackar statsrådet för svaret. Jag kan hålla med
              statsrådet om det mesta i svaret. Det är jätteviktigt att elkonsumenter
              måste vara medvetna om sin elförbrukning. De måste ta kommandot
              över sin elförbrukning för att sänka elkostnaden hemma.
            </seg>
            <seg xml:id="i-dc2ce64e3fe86e9e-0">
              Jag ser den här frågan utifrån ett bredare samhällsperspektiv
              och inte utifrån elkonsumenten. Vi har ett behov av, som även
              statsrådet påpekar här, att starta reservkraft när det blir kallt
              i landet eftersom en del av husen behöver värmas upp med direktverkande
              el.
            </seg>
            <seg xml:id="i-2b980fe26a2223fd-0">
              Statsrådet säger i svaret att konsumtionen har minskat sedan
              toppåret 1988 från 20 terawattimmar till 15 terawattimmar år 2010.
              Det är en minskning med en fjärdedel på 22 år.
            </seg>
            <seg xml:id="i-9cffd9a9bcba31cd-0">
              Vi är medvetna om att det största problemet är de kallaste dagarna
              på vintern. Det är inga problem med direktverkande el mitt i sommaren
              när det är varmt och skönt. Då har vi inga problem med direktverkande
              el. Det är de dagar som vi behöver mest elenergi som problemet
              uppstår.
            </seg>
            <seg xml:id="i-5a5a49dad11866a3-0">
              Det är viktigt ur ett samhällsperspektiv att se till att vi kan
              få bort detta. Jag håller med statsrådet. Inte heller jag vill
              detaljstyra hur människor ska värma upp sina hus. Men det finns
              alternativ till direktverkande el som ur både ett miljöperspektiv
              och ett samhällsperspektiv är mycket bättre än direktverkande
              el.
            </seg>
            <seg xml:id="i-ce4a0ab0dbe691e0-0">
              Därför borde riksdagen och i det här fallet regeringen ta initiativ
              och sätta upp mål. I den förra debatten om bredband sade ministern:
              Om man bestämmer sig för långsiktiga mål kan man lyckas med att
              uppnå dem.
            </seg>
            <seg xml:id="i-bd06f8a277997247-0">
              I debatten om direktverkande el vore det bra ur ett samhällsperspektiv
              om man sätter upp en del mål för att minska elförbrukningen just
              de stunder när behovet av el är som störst. Det är viktigt för
              mig. Jag har haft en motion om detta och kommer att fortsätta
              att driva frågan.
            </seg>
            <seg xml:id="i-65dbba16d46a897a-0">
              Det är en viktig fråga. Det är inte så att vi löser alla problem.
              Jag är medveten om det. Men vi löser en del av problemen med att
              avskaffa direktverkande el. Jag hoppas därför att statsrådet i
              sitt svar utvecklar lite mer: Varför är det så främmande att ha
              mål för att avskaffa direktverkande el?
            </seg>
          </u>
          <note type="speaker" xml:id="i-118612d6651c8920-0">
            Anf. 98 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-43">
            <seg xml:id="i-4fc4d5aee03a204b-0">
              Fru talman! Att ställa om elförsörjningen till ett mer förnybart,
              hållbart och tryggt energisystem är en av regeringens uttalade
              ambitioner. Det är en grundläggande del i den energipolitik som
              riksdagen har ställt sig bakom och som jag som energiminister
              arbetar för att förverkliga.
            </seg>
            <seg xml:id="i-9f1ee99577720dad-0">
              Jasenko Omanovic tar upp en väldigt viktig aspekt i sin interpellation.
              Vi har inte minst under den gångna vintern sett att vi har haft
              brister i vår elförsörjning. Vissa dagar och vissa timmar när
              behovet har varit särskilt stort har vi varit beroende av att
              kunna importera el. Men vi har också varit beroende av fossilbaserad
              reservkraft som har varit nödvändig för att täcka de inhemska
              behoven.
            </seg>
            <seg xml:id="i-178999a0333ae635-0">
              Det har varit motiverat inte i första hand av användandet av
              direktverkande el. Det beror på att vi har haft omfattande driftstörningar
              i den svenska kärnkraften. Det har varit en stark orsak till att
              elförsörjningen den här vintern har varit mycket ansträngd. Det
              är något som jag som minister har fått följa väldigt noga.
            </seg>
            <seg xml:id="i-29a9205cd18c2e67-0">
              För mig är det viktigt att vi lägger resurserna där de gör allra
              mest nytta. Det handlar framför allt om skattebetalarnas pengar.
              Just därför väljer regeringen att lägga sina resurser på att stärka
              elförsörjningen och valfriheten för den enskilde.
            </seg>
            <seg xml:id="i-44e99a6488e4433d-0">
              Vi arbetar med att undanröja hinder för att bygga ut den förnybara
              energin i form av att vi arbetar bort tröskeleffekter. Vi vill
              underlätta för enskilda att producera sin egen el eller anpassa
              elanvändningen efter timpriserna. Det kommer att bidra till ett
              robustare system för vår elförsörjning.
            </seg>
            <seg xml:id="i-fe3d13a55453b148-0">
              Jag är helt övertygad om att propositionen om timvis mätning
              som nu ligger på riksdagens bord, som jag tror hänvisades till
              näringsutskottet så sent som i dag, kommer att leda till att prismedvetna
              konsumenter får möjlighet att styra den del av sin förbrukning
              som man kan styra till olika tidpunkter på dygnet på ett sådant
              sätt att vi får en jämnare förbrukning över dygnet, över veckan
              och ibland kanske till och med över året. Det kommer att leda
              till att vi kapar topparna i effektbehovet, vilket kommer att
              leda till att behovet att dra i gång dyr och ofta miljöskadlig
              fossilbaserad reservkraft minskar. Men så länge som vi är så beroende
              av kärnkraften för vår elförsörjning måste den ha en säkerhetsnivå
              och en driftssäkerhet som gör att den kan leverera när behoven
              är som allra störst vintertid.
            </seg>
            <seg xml:id="i-17da57ba66341e2c-0">
              Att minska andelen direktverkande el i våra bostäder för uppvärmning
              är väldigt bra. Det är viktigt och riktigt, och det är en del
              av en önskvärd samhällsomvandling. Det är en bra omställning som
              i de flesta fall är lönsam för den enskilde i dag.
            </seg>
            <seg xml:id="i-815a16cc645812e7-0">
              Det som behövs är ofta information, att man som villaägare eller
              husägare inser att här finns pengar att spara. Det är inte bara
              miljönytta utan också egna pengar att spara. Genom de kommunala
              klimat- och energirådgivare som regeringen har satsat på och nu
              har förlängt under hela mandatperioden fram till 2014 upptäcker
              allt fler svenskar den möjligheten. Dessutom har vi ROT-avdraget,
              som ytterligare underlättar omställningen till mer hållbara uppvärmningssystem
              i våra bostäder. Allt detta är positivt.
            </seg>
          </u>
          <note type="speaker" xml:id="i-ae0f699095534fd8-0">
            Anf. 99 JASENKO OMANOVIC (S):
          </note>
          <u who="unknown" xml:id="i-385c3f79713c5fab-44">
            <seg xml:id="i-9d71a7be77a9cc38-0">
              Fru talman! Det blir inte så mycket till debatt mellan statsrådet
              och mig. Egentligen är den största skillnaden mellan oss att jag
              jättegärna skulle vilja ha ett mål, att säga att år 2020 eller
              2025 ska vi avskaffa direktverkande el.
            </seg>
            <seg xml:id="i-1de682716f107a56-0">
              Statsrådet säger att det är just när elbehovet är som störst
              som direktverkande el påverkar och ökar konsumtionen. Men om vi
              hade ett mål skulle vi få i gång byggandet och få i gång arbetstillfällen,
              och det skulle definitivt vara bättre för de miljömål som vi har.
              Det skulle till och med innebära att vi får en friare kapacitet
              i elnätet. I dag måste varje elbolag ha kapacitet för de svåraste
              stunderna, när man ska leverera mest el, och garantera leveransen.
              Därmed måste man bygga upp kapacitet efter det behov som finns
              under topparna. Om vi fick bort direktverkande el under de tider
              när det är toppar skulle det också innebära att man får ledig
              kapacitet i nätet.
            </seg>
            <seg xml:id="i-e5ac0d54659fac67-0">
              Jag är som sagt, fru talman, medveten om att det här inte löser
              alla problem, men det gör att det blir enklare att uppnå miljömålen.
              Det gör att vi får en säkrare uppvärmning. Det är ungefär som
              statsrådet berättar om, att hushållen har olika behov av direktverkande
              el vid olika tidpunkter under dygnet och även utifrån väderförhållandena.
              Vi kan få en jämnare elförbrukning, och därmed kan samhällsplaneringen
              kring elförsörjningen bli enklare.
            </seg>
            <seg xml:id="i-050fd3363b10836f-0">
              Därför tycker jag fortfarande att det är viktigt att försöka
              jobba aktivt för att avskaffa direktverkande el.
            </seg>
          </u>
          <note type="speaker" xml:id="i-f9962ebe8f2a49b2-0">
            Anf. 100 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-45">
            <seg xml:id="i-8c3cec55b5855fab-0">
              Fru talman! Precis som jag sade tidigare tror jag att jag och
              interpellanten kan vara överens om att det många gånger är helt
              rätt att verka för att ta sig ifrån en uppvärmningsform som direktverkande
              el. Det finns andra typer av uppvärmningssystem som är ekonomiskt
              mer lönsamma också för småhus. Man kan konvertera till pellets,
              byta till en bergvärmepump, en luft- eller vattenvärmepump eller
              fjärrvärme om man har det i närheten, i stället för att ha direktverkande
              el, en elpanna eller i värsta fall värma upp sitt hus med olja
              det finns fortfarande de som gör det.
            </seg>
            <seg xml:id="i-8f7a9797152c85a6-0">
              Frågan är hur man styr för att komma i den riktningen. Jag tror
              att det är det som debatten egentligen handlar om.
            </seg>
            <seg xml:id="i-a6d7247f36fa32f6-0">
              Vi har några olika tydliga styrmedel som vi använder. Ett är
              Boverkets byggregler som vi gradvis successivt skärper. Där skärper
              vi kraven på energieffektivitet i bebyggelsen, både sådant som
              renoveras och sådant som nyproduceras.
            </seg>
            <seg xml:id="i-5f62d807ba3c03e3-0">
              Sedan har vi energieffektiviseringsmålen, som riksdagen har antagit
              och som jag beskrev i interpellationssvaret. Det är att vi ska
              minska energianvändningen per uppvärmd areaenhet med 20 procent
              i bebyggelsen till 2020 och med 50 procent till 2050. Det är långsiktiga
              mål som pekar i vilken riktning vi vill gå.
            </seg>
            <seg xml:id="i-b8fb33010c889738-0">
              Sedan vill det till att man uppfyller de målen och lägger fram
              förslag som styr i den riktningen. Förslaget om timvis mätning
              av el är ett sådant förslag, som man måste se också i ett systemperspektiv.
              Det kommer att vara viktigt för den enskilde för att få kontroll
              på sina elkostnader, men det kommer också att bidra till att vi
              får ett elsystem som fungerar bättre och en förbrukning som är
              bättre fördelad över dygnet.
            </seg>
            <seg xml:id="i-9a454b6d3b8494e4-0">
              Ett annat förslag som regeringen nyligen har överlämnat till
              riksdagen är propositionen när det gäller obligatoriska energideklarationer
              som regeringen fattade beslut om förra veckan. Vi vet att många
              av de energieffektiviseringsinvesteringar som kan göras i småhus
              är lönsamma redan i dag. Då kan man fråga sig varför de inte görs
              om de är lönsamma. Svaret är ofta brist på information.
            </seg>
            <seg xml:id="i-afdacd4d1e753cf1-0">
              Genom att vi framöver ställer krav på att det ska vara obligatoriskt
              för en säljare av ett hus att energideklarera huset, att ha någon
              på plats i huset som går igenom energieffektiviteten och pekar
              ut vad det finns för energibesparingspotential som är lönsam,
              kan den nye husägaren få en bra överblick över vilka investeringsmöjligheter
              och rationaliseringsmöjligheter som finns, men också vad man kan
              göra för att se till att ha en hög energieffektivitet i den egna
              bostaden.
            </seg>
            <seg xml:id="i-7aa0b56c50c3482b-0">
              Förslaget i den delen innehåller att en säljare redan i bostadsannonsen
              ska energideklarera sin fastighet med något slags märkning där
              det tydligt framgår för en tilltänkt köpare hur energieffektiviteten
              ser ut i den aktuella fastigheten.
            </seg>
            <seg xml:id="i-2bb9021bcf00ed59-0">
              Detta tillsammans med de lokala, kommunala energi- och klimatrådgivarna
              leder till att allt fler småhusägare får hjälp att upptäcka den
              här typen av möjligheter som finns, som man kanske har ett hum
              om i dag men inte är säker på om det är lönsamt och vad som är
              rätt att ersätta den direktverkande elen med som är det vi debatterar
              här i dag i det egna fallet.
            </seg>
            <seg xml:id="i-73921f967ea38063-0">
              Därför kan alla dessa delar i regeringens reformagenda just nu
              bidra till att åstadkomma det som interpellanten är ute efter,
              det vill säga att vi hushållar med den mest kvalificerade energiform
              som vi har i energisystemet, nämligen el.
            </seg>
          </u>
          <note type="speaker" xml:id="i-bdb63f24741413f9-0">
            Anf. 101 JASENKO OMANOVIC (S):
          </note>
          <u who="unknown" xml:id="i-385c3f79713c5fab-46">
            <seg xml:id="i-bf4cff64ec96f459-0">
              Fru talman! Vi är överens om att det här är en jätteviktig fråga.
              I framtiden blir energin också en ännu viktigare fråga i det internationella
              perspektivet. Därför är det viktigt att hitta de rätta ingångarna
              och de rätta vägarna att minska elförbrukningen i landet framöver.
            </seg>
            <seg xml:id="i-a46ea5248e2592ae-0">
              Statsrådet nämnde regelverket för nybyggda hus. Som jag har förstått
              det blir fjärrvärme lite diskriminerande i fråga om nybyggda hus.
            </seg>
            <seg xml:id="i-d23622d0eac2fdea-0">
              Där tycker jag att man skulle ta hänsyn hur många kilowattimmar
              man förbrukar per kvadratmeter med direktverkande el. Man delar
              ju in landet i tre zoner.
            </seg>
            <seg xml:id="i-01874ca860dc7153-0">
              De flesta energibolag producerar fjärrvärme genom förbränning
              av sopor som man hämtar in från hushållen. Där finns en miljöeffekt
              som inte räknas in i det nya regelverket. Man skulle kunna räkna
              in den koefficienten för nybyggda hus.
            </seg>
            <seg xml:id="i-607ba0ebcf62e84f-0">
              Jag tror alltså att det finns mer att göra än vad vi har åstadkommit
              i dag. Jag hoppas att statsrådet överväger att sätta upp mål för
              när vi ska avskaffa direktverkande el i Sverige.
            </seg>
          </u>
          <note type="speaker" xml:id="i-110bf88e930d36fb-0">
            Anf. 102 Statsrådet ANNA-KARIN HATT (C):
          </note>
          <u who="unknown" xml:id="i-385c3f79713c5fab-47">
            <seg xml:id="i-1bd98ff22ed4f72c-0">
              Fru talman! Jag kan lova Jasenko Omanovic att jag som energiminister
              kommer att verka för att regeringen stegvis ska skärpa kraven
              på energieffektivitet i våra bostäder. Det är helt nödvändigt
              för att vi ska kunna nå de övergripande målen om energieffektivisering,
              och vi vet att energieffektivisering är den kanske viktigaste
              insatsen för att vi ska kunna nå våra klimatmål och klara klimatutmaningen.
              Det lovar jag gärna.
            </seg>
            <seg xml:id="i-b44c48f5caaa467f-0">
              Fjärrvärmen är en viktig källa. Det är en fantastisk resa som
              har gjorts i fjärrvärmebranschen där man har ställt om från användning
              av fossila bränslen till alltmer av biobränslebaserad fjärrvärme.
              Man kommer gärna från många andra länder till Sverige för att
              se hur vi har löst detta och skapat lokala kretslopp.
            </seg>
            <seg xml:id="i-fdf98269da8ac14b-0">
              Fjärrvärmen är omgärdad med en del andra diskussioner. Vi har
              de senaste åren haft omfattande diskussioner om tilltron till
              den marknadens sätt att fungera. Många konsumenter upplever att
              de befinner sig i en lokal monopolliknande situation där det är
              svårt att påverka priserna och dyrt att byta till alternativt
              uppvärmningssystem. Konkurrensen är inte vad man skulle önska.
            </seg>
            <seg xml:id="i-52538ffd8e846d41-0">
              Det var just därför som regeringen tillsatte utredningen om tredjepartstillträde,
              som levererade sitt förslag förra våren. Vi har gått igenom det
              noga och grundligt sedan dess.
            </seg>
            <seg xml:id="i-dac09bc0e11e476a-0">
              Nu befinner jag mig i ett skede där jag inom ett par veckor kommer
              att kunna bjuda in parterna på fjärrvärmemarknaden för att beskriva
              hur regeringen har för avsikt att gå vidare utifrån utredningens
              förslag allt i syfte att stärka den enskilda konsumenten på fjärrvärmemarknaden
              och också i det långa loppet stärka förtroendet för fjärrvärmemarknadens
              sätt att fungera, så att den även i framtiden kan spela en viktig
              roll när det gäller uppvärmningen av våra bostäder.
            </seg>
          </u>
          <note xml:id="i-d96a513a2eab77ea-11">
            Överläggningen var härmed avslutad.
          </note>
          <note xml:id="i-65e65da9e1377c09-0">
            20 § Bordläggning och beslut om förlängd motionstid
          </note>
          <note xml:id="i-f0e5c4293962614e-0">
            Anmäldes och bordlades
          </note>
          <note xml:id="i-3e1c3dff37f43819-0">
            Kammaren biföll talmannens förslag att motionstiden för ovanstående
            propositioner och skrivelser skulle förlängas till onsdagen den
            11 april.
          </note>
          <note xml:id="i-cb6db70efe434c0b-0">
            Kammaren biföll talmannens förslag att motionstiden för propositionerna
            2011/12:89, 96, 97, 98, 111, 112, 116 och 117 samt för skrivelserna
            2011/12:82, 83 och 90, som i dag hänvisats till utskott, skulle
            förlängas till onsdagen den 11 april.
          </note>
          <note xml:id="i-f0e5c4293962614e-1">
            Anmäldes och bordlades
          </note>
          <note xml:id="i-ba94018c7d956edd-0">
            21 § Anmälan om interpellationer
          </note>
          <note xml:id="i-04faf83543a98bc3-0">
            Anmäldes att följande interpellationer framställts
          </note>
          <note xml:id="i-760c9c5a2e3f9c82-0">
            den 20 mars
          </note>
          <note xml:id="i-3262ee066ac4726f-0">
            Emma Wallrup
          </note>
          <note xml:id="i-670ea59fc107b52a-0">
            Peter Persson
          </note>
          <note xml:id="i-0dcf45411024f78d-0">
            Interpellationerna redovisas i bilaga som fogats till riksdagens
            snabbprotokoll tisdagen den 27 mars.
          </note>
          <note xml:id="i-8a5d6114edd544cc-0">
            22 § Anmälan om skriftliga svar på frågor
          </note>
          <note xml:id="i-ed5f8667648f5175-0">
            Anmäldes att skriftliga svar på följande frågor inkommit
          </note>
          <note xml:id="i-151ed827e3faef04-0">
            den 19 mars
          </note>
          <note xml:id="i-2cbad2d15d89f1c5-0">
            Roger Haddad
          </note>
          <note xml:id="i-b96a8be23adb081e-0">
            Helena Leander
          </note>
          <note xml:id="i-547fa2c426989ffb-0">
            Jens Holm
          </note>
          <note xml:id="i-08ce6e6769c2a7c1-0">
            Hans Linde
          </note>
          <note xml:id="i-50de6a6d0e2f2ff5-0">
            William Petzäll
          </note>
          <note xml:id="i-547fa2c426989ffb-1">
            Jens Holm
          </note>
          <note xml:id="i-a97c57c999c0ac00-0">
            Svaren redovisas i bilaga som fogats till riksdagens snabbprotokoll
            tisdagen den 27 mars.
          </note>
          <note xml:id="i-9c11107d3a00d75f-0">
            23 § Kammaren åtskildes kl. 20.13.
          </note>
          <note xml:id="i-77e16e7b286af674-0">
            Förhandlingarna leddes
          </note>
          <note xml:id="i-c22da9abcdf40a86-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
