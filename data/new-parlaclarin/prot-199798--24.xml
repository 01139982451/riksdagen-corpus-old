<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1997</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1997</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--24</head>
          <docDate when="1997-01-01">1997-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 29 oktober.
          </note>
          <note>
            2 § Avsägelse
          </note>
          <note>
            Andre vice talmannen meddelade att Anne Wibble
          </note>
          <note>
            (fp) anhållit om att bli entledigad från uppdraget som ledamot
            av riksdagen fr.o.m. den 1 december.
          </note>
          <note>
            Kammaren biföll denna avsägelse.
          </note>
          <note>
            3 § Svar på interpellation 1997/98:41 om kampen för ett narkotikafritt
            samhälle
          </note>
          <note>
            Anf. 1 Socialminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-1c8ae7d044c86ac5" who="unknown">
            <seg>
              Fru talman! Chatrine Pålsson har frågat mig vilka åtgärder som
              regeringen avser vidta för att i ett tidigt skede komma till rätta
              med drogproblemen, om regeringen är beredd att ta ett helhetsgrepp
              i syfte att få ett narkotikafritt samhälle samt om regeringen
              är beredd att vidta åtgärder för att lagstifta om förbud mot att
              framföra motorfordon av narkotikapåverkade personer.
            </seg>
            <seg>
              Jag delar Chatrine Pålssons oro för narkotikautvecklingen och
              framför allt den ökande narkotikaanvändningen bland ungdomar.
              Även om förändringarna inte är så dramatiska, åtminstone inte
              om vi utgår från vad som framgår av statistiken, utgör ändå denna
              ökning och förändringar i attityder till droger bland ungdomar
              en varningsklocka. Denna trend måste brytas.
            </seg>
            <seg>
              Jag tror dock att vi skall vara försiktiga med att alltför brådstörtat
              ta till oss olika typer av enkla tekniska lösningar och tro att
              de kan lösa problemet. Vår narkotikapolitik bygger på en samsyn
              i attityder och en konsekvens i vårt förhållningssätt där tidig
              upptäckt och tidiga insatser utgör några av grundelementen.
            </seg>
            <seg>
              Jag har vid flera tillfällen här i riksdagen redogjort för regeringens
              inställning beträffande narkotikapolitiken, och jag har också
              redogjort för det arbete, som under min ledning, utförs inom ramen
              för den nationella ledningsgruppen för alkohol och narkotikaförebygande
              insatser där alla myndigheter som på något sätt ansvarar för narkotikafrågor
              ingår. Ledningsgruppen har valt att prioritera arbetet med att
              genom olika insatser påverka och vända den oroande narkotikautvecklingen
              bland ungdomar. Även om frågan är prioriterad av regeringen är
              det dock viktigt att komma ihåg att grunden för ett framgångsrikt
              förebyggande arbete har sin bas på lokal nivå. Kommunernas och
              frivilligorganisationernas roll är här av avgörande betydelse.
              På nationell nivå är det Folkhälsoinstitutet som ansvarar för
              att samordna och utveckla de förebyggande insatserna.
            </seg>
            <seg>
              Chatrine Pålsson föreslår bl.a. att vi skall införa någon form
              av behandlingstvång för missbrukare. Vi har i Sverige möjligheten,
              om det är nödvändigt av framför allt humanitära skäl, att i vissa
              lägen kunna använda tvångsåtgärder mot grava missbrukare. Idén
              att det inte skall vara vars och ens ensak om han eller hon vill
              knarka delar jag med Chatrine Pålsson, men jag är tveksam till
              att utöka tvånget. Vi vet hur svårt det är att vårda någon mot
              hans eller hennes vilja, och att utvidga tvånget till ett mer
              regelmässigt tvång som skulle omfatta i stort sett alla missbrukare
              verkar inte vara en framkomlig väg. Mycket handlar om socialtjänstens
              insatser för att motivera missbrukare och är inte i första hand
              en lagfråga. Samma resonemang gäller för regelmässiga narkotikatester
              av ungdomar i skolan. Vi får inte glömma att den absoluta majoriteten
              - 92 % av niondeklassarna enligt CAN - aldrig har använt narkotika.
              Jag tror att nuvarande lagstiftning är tillräcklig för att hitta
              bra och effektiva förhållningssätt till skolungdomar som använder
              narkotika.
            </seg>
            <seg>
              När det gäller narkotika och bilkörning finns redan i dag en
              sträng reglering. Enligt trafikbrottslagen gör sig en bilförare
              skyldig till rattfylleri om han är så påverkad av alkohol eller
              annat medel - t.ex. narkotika - att han inte på ett betryggande
              sätt kan framföra sitt fordon. Det finns dock inga promillegränser
              för narkotika i trafiken på det sätt som gäller för alkohol, vilket
              bl.a. kan innebära problem i bevishänseende.
            </seg>
            <seg>
              En utredning har på regeringens uppdrag sett över problemet med
              s.k. drograttfylleri och lämnat ett antal förslag till förbättringar.
              Utredningens betänkande
            </seg>
            <seg>
              Droger i trafiken har remissbehandlats, och det bereds inom Justitiedepartementet
              med sikte på en lagrådsremiss under våren 1998.
            </seg>
            <seg>
              Som jag också har redovisat för riksdagen pågår arbetet med att
              se över lagstiftningen rörande de syntetiska drogerna. Denna arbetsgrupp
              kommer att presentera sitt arbete den 26 november.
            </seg>
            <seg>
              Inom Regeringskansliet pågår för närvarande ett arbete med att
              utveckla en samlad strategi för regeringens fortsatta insatser
              på narkotikaområdet. Syftet är inte att ompröva grunderna för
              vår narkotikapolitik utan att utvärdera och formulera riktlinjer
              för det fortsatta arbetet. Vi behöver kontinuerligt komplettera
              och utveckla våra insatser. Ett underlag för detta arbete kommer
              också den redovisning av projektet
            </seg>
            <seg>
              Offensiv narkomanvård som Socialstyrelsen kommer att presentera
              inom några veckor att utgöra.
            </seg>
            <seg>
              Jag har för avsikt att återkomma till riksdagen med en samlad
              redovisning om huvuddragen i det fortsatta arbetet så snart detta
              är möjligt - troligtvis redan under januari eller februari.
            </seg>
          </u>
          <note type="speaker">
            Anf. 2 CHATRINE PÅLSSON (kd):
          </note>
          <u who="chatrine_palsson_43077a" xml:id="i-79c43c98a99cbff3">
            <seg>
              Fru talman! Jag får tacka för svaret.
            </seg>
            <seg>
              Anledningen till att jag har framställt min interpellation är
              den stora oro som jag och många andra känner över utvecklingen.
              De senaste dagarna har Aftonbladet haft en ordentlig genomgång
              av heroinproblemen i Norrköping. Jag blev beklämd över den snabba
              utvecklingen. Samtidigt är det fantastiskt med de insatser som
              polisen har gjort och gör där för att råda bot på det hela - trots
              de nedskärningar som polisen har drabbats av under senare år.
            </seg>
            <seg>
              Jag tror att jag kan tala för många här i kammaren i dag, för
              många föräldrar och många i vuxenvärlden som känner en vånda och
              oro. Man vet inte hur man skall råda bot på ungdomars problem
              med narkotika.
            </seg>
            <seg>
              Trots en pågående ganska offensiv narkotikapolitik som Sverige
              haft under många år, är det konstigt att attityderna ändå har
              blivit mer liberala till droger.
            </seg>
            <seg>
              Jag har inte i min interpellation skrivit att det skall finnas
              tvångsåtgärder överallt. Men jag har kommit till den slutsatsen
              att det inte har räckt med den politik vi har drivit under några
              år, även om vi i riksdagen har varit överens.
            </seg>
            <seg>
              I socialutskottet skrev vi ett kraftfullt och enigt betänkande
              där det framgår att vi skall vara oerhört tydliga med att samhället
              inte accepterar narkotika.
            </seg>
            <seg>
              Men när vi ser att alltfler unga människor, också lägre ned i
              åldrarna, tar till narkotika, är det vår plikt att slå larm, att
              försöka hitta nya vägar för att vi skall bryta trenden. För varje
              ung människa som blir narkoman, uppstår ett oerhört kaos och en
              oerhörd kris. En ung människas rätt att faktiskt vara befriad
              från droger borde vara en självklarhet. Vi vet att unga, ända
              ned i tolvårsåldern, prövar narkotika. Många av dem blir narkomaner.
            </seg>
            <seg>
              Socialministern säger att hon inte tror på enkla, brådstörtade
              lösningar. Jag gör inte det heller. Men jag har insett att vi
              måste på alla nivåer försöka hitta åtgärder så att vi når våra
              mål. Om vi försöker vidta åtgärder, men inte når målen, måste
              vi finna nya.
            </seg>
            <seg>
              Jag tror att vi måste fundera kring frågan om tester. Jag vet
              att en del arbetsgivare utför drogtester.
            </seg>
            <seg>
              Men det blir alltid belagt med att det skulle vara fult, bekymmer
              med integriteten osv. Det är helt klart så.
            </seg>
            <seg>
              Men hur skall vi då göra för att hjälpa och befria människor,
              att förhindra missbruk. Både socialministern och andra politiker
              måste vara beredda att föreslå något annat så att vi når fram.
            </seg>
            <seg>
              Jag vet - och det är bra - att det kommer förslag.
            </seg>
            <seg>
              Men vi kan inte vänta på utredningar, utan vi måste tydligt markera
              och lyfta upp frågan här i riksdagen.
            </seg>
            <seg>
              Sedan får vi naturligtvis signalera ut till kommunerna.
            </seg>
            <seg>
              Men även kommunerna har fått allt mindre resurser.
            </seg>
          </u>
          <note type="speaker">
            Anf. 3 GUN HELLSVIK (m):
          </note>
          <u who="gun_hellsvik_30e307" xml:id="i-8eae627e015bb084">
            <seg>
              Fru talman! För nästan exakt ett år sedan, närmare bestämt den
              19 november 1996, ställde jag några frågor till socialministern
              i en interpellationsdebatt rörande kampen mot droger. I den debatten
              anförde jag att föräldrar ofta har bristfälliga kunskaper om narkotika,
              dess symtom och verkningar och att detta är en allvarlig brist,
              eftersom föräldrarna är de som finns till hands när den unge eventuellt
              prövar narkotika. Jag påpekade också att möjligheterna att på
              ett tidigt stadium upptäcka ett bruk är störst om föräldrarna
              har tillräckliga kunskaper.
            </seg>
            <seg>
              Redan tidigare hade vi moderater föreslagit att regeringen skyndsamt
              skulle ta initiativ till att förbättra informationen till föräldrar.
              Min fråga till socialministern den 19 november förra året var
              om socialministern tagit några initiativ i den riktning som vi
              föreslagit. I sitt svar sade socialministern att det jag förde
              fram hade påpekats från många olika håll och uttalade också att
              man borde "titta på detta". Min fråga i dag är om socialministern
              nu efter ett år tittat färdigt och tagit några konkreta initiativ.
            </seg>
            <seg>
              I debatten för ett år sedan frågade jag socialministern hur hon
              såg på det moderata förslaget att möjliggöra provtagning vid misstanke
              om narkotikabruk även på den som är under 15 år. Grunden för vårt
              förslag är att narkotikabruket går allt längre ned i åldrarna
              och att den tidigare införda möjligheten till provtagning är kopplad
              till straffmyndighetsåldern, vilket inte är tillräckligt i dag.
              Som svar på denna fråga uttalade socialministern att det var en
              för henne ny infallsvinkel och att hon ville sätta sig in i den
              innan hon var beredd att diskutera den.
            </seg>
            <seg>
              Jag utgår från att socialministern har satt sig in i frågan under
              det gångna året och ställer därför på nytt samma fråga: Är socialministern
              nu beredd att arbeta för en lagändring som möjliggör provtagning
              även på den som inte fyllt 15 år?
            </seg>
            <seg>
              Slutligen tog jag upp projekten med fria sprutor vid debatten
              för ett år sedan. Jag påpekade att det är motstridigt att förena
              Sveriges riksdags beslut om ett totalförbud mot all icke-medicinsk
              hantering av narkotika med en verksamhet som går ut på att dela
              ut verktygen för att kunna injicera heroin. Jag undrade hur socialministern
              försvarade denna verksamhet bl.a.
            </seg>
            <seg>
              med tanke på Socialstyrelsens rekommendation att inte fortsätta
              med sprutprojekten. Även på denna fråga fick jag svaret att socialministern
              inte var insatt i frågan men ville ta del av materialet.
            </seg>
            <seg>
              Under det gångna året har jag själv ytterligare studerat ett
              av sprutprojekten och blivit än mer avståndstagande än jag tidigare
              var. När man får klart för sig att heroinister kan komma långväga
              ifrån per bil för att hämta sina sprutor inser man att vi inte
              bra visar dubbelmoral vad gäller synen på bruk av narkotika utan
              även vad gäller kravet på av droger opåverkade bilister.
            </seg>
            <seg>
              Jag utgår från att också socialministern under det gångna året
              studerat sprutprojekten, och därför upprepar jag min fråga: Anser
              socialministern att projekten med fria sprutor skall avbrytas?
              Om inte, vilka är socialministerns argument till försvar för dessa
              projekt?
            </seg>
          </u>
          <note type="speaker">
            Anf. 4 THOMAS JULIN (mp):
          </note>
          <u who="thomas_julin_429b81" xml:id="i-e907b856611e5c62">
            <seg>
              Fru talman! Fru socialminister! Jag tycker att det är viktiga
              frågor som Chatrine Pålsson tar upp. Jag delar helt de åsikter
              som hon framför i interpellationen. Det finns också mycket positivt
              i socialministerns svar. Det är bra att ni tar itu med problemet
              droger och rattfylleri så att det utreds. Jag hoppas att vi får
              verksamma regler för det relativt snart.
            </seg>
            <seg>
              Det är även välkommet med lagstiftning om de syntetiska drogerna.
              Det måste finnas möjligheter att snabbt stoppa problemet.
            </seg>
            <seg>
              Men det finns även frågetecken i interpellationssvaret. När det
              gäller insatser för att hjälpa missbrukare ur missbruket känner
              jag en viss bedrövelse. Statens institutionsstyrelse, SIS, som
              har till uppgift att avgifta och motivera missbrukare till fortsatt
              vård har på senare tid upplevt väldigt stora neddragningar. Där
              har regeringen valt att göra en kraftig nedskärning av antalet
              platser. 1994 fanns det 1 000 platser hos SIS
            </seg>
            <seg>
              för vård av missbrukare. Snart finns det bara 342. Det här tycker
              jag är oroväckande. Det är en nedskärning som är helt obegriplig
              för mig. Jag vill att socialministern förklarar detta. Det finns
              ca 20 000 narkomaner.
            </seg>
            <seg>
              SIS säger självt att det är en samhällsekonomiskt dålig affär
              att minska antalet vårdplatser. Behovet finns, även om efterfrågan
              av vissa orsaker inte finns.
            </seg>
            <seg>
              Det har mer blivit en ekonomisk fråga för kommunerna.
            </seg>
            <seg>
              Varför är regeringen och SIS beredda att satsa 85
            </seg>
            <seg>
              miljoner för att avveckla 140 vårdplatser och samtidigt friställa
              300 personer som har ett kunnande och en vilja att avgifta och
              motivera missbrukarna för fortsatt vård?
            </seg>
            <seg>
              När det gäller ungdomar delar jag uppfattningen att det är viktigt
              att kunna drogtesta även barn under
            </seg>
            <seg>
              15 år. Det är då man måste ta tag i dem. Det är olyckligt om
              barn som är så unga som 12-13 år provar olika droger, men man
              har inte samma möjlighet att drogtesta dem som man har med barn
              som är 15 år.
            </seg>
          </u>
          <note>
            Anf. 5 Socialminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-8f230af2b8e0de3c" who="unknown">
            <seg>
              Fru talman! Jag skall börja med att svara på Gun
            </seg>
            <seg>
              Hellsviks frågor. Jag är glad att kunna säga att jag har svar
              på alla hennes frågor. Jag skall börja med föräldrarna eftersom
              jag alltid tyckt att det är utmärkt väg att gå. Det är absolut
              nödvändigt att involvera föräldrarna och ansvarskännande vuxna
              i det här arbetet om vi skall kunna se något resultat. Vi kan
              inte tro att detta går att lösa från regeringens sida, från centralt
              håll med centraliserade insatser ute i landet, utan det kräver
              en medverkan av alla goda krafter. Föräldrarna är en nyckelgrupp
              där. På torsdag redan får vi den första projektstarten med IOGT/NTO
              för att involvera föräldrarna. De presenterar ett upplägg för
              starta ett genomgripande arbete. Jag tycker att det är bra, för
              det är absolut nödvändigt att vi samarbetar med organisationslivet
              om vi skall kunna nå ut på ett effektivt sätt. Det där är ordentligt
              på gång. Det vet jag också att den nationella ledningsgruppen
              tycker är en bra inriktning.
            </seg>
            <seg>
              Nej, jag tycker inte att det är en bra idé att ha generell provtagning
              på ungdomar. Jag tycker inte att det är det det handlar om. Vi
              vet att det inte finns några enkla lösningar. Att bara tro att
              det är repression eller kontroll av det slaget som gäller är fel.
              Vi vet att detta i hög grad är en socialpolitisk fråga. Vi vet
              att en majoritet av ungdomarna trots allt fortfarande tar avstånd
              från narkotikaanvändningen. Jag tror inte att det är en bra metod.
              Jag tror att man skall använda resurserna till att i stället se
              till att hjälpa ungdomar till meningsfulla aktiviteter, att se
              till att man skapar ett socialpolitiskt arbete som förebygger
              drogmissbruk. Så jag tycker inte att det är en bra idé.
            </seg>
            <seg>
              När det gäller utdelning av fria sprutor finns det inga planer
              på att utvidga det försöket men inte heller på att avbryta det
              helt och hållet. Såvitt jag förstår har man faktiskt ganska goda
              erfarenheter när det gäller att minska smittspridning osv. Det
              sker ju under strikt kontrollerade former och får förbli så.
            </seg>
            <seg>
              Beträffande Thomas Julins fråga är det trots allt så att det
              är efterfrågan på vårdplatser som styr. Det är myndigheten själv
              som har dragit ned antalet vårdplatser. Det finns vårdplatser,
              men kommunerna har inte råd. Det är alltså i hög grad en ekonomisk
              fråga.
            </seg>
            <seg>
              Det beror också på att man har försökt hitta effektivare öppna
              vårdformer för många. Det beror vidare på att man har startat
              egna verksamheter. Man har också tyckt att priset har varit för
              högt. Många gånger ifrågasätter man resultatet av tvångsvården.
              Tvångsvård har inget värde i sig. Det är ju resultatet som räknas.
            </seg>
            <seg>
              Tyvärr är erfarenheterna av tvångsvård inte särskilt goda. Men
              å andra sidan kan vi inte göra oss urarva på den kompetens och
              de kunskaper som finns inom tvångsvården. Vi har bett Socialstyrelsen
              att följa utvecklingen mycket noga och i slutet av nästa år rapportera
              till oss hur man ser på situationen, så att vi inte drar ned för
              mycket när det gäller antalet vårdplatser nationellt.
            </seg>
            <seg>
              Som sagt, det är inte bara en fråga om polisinsatser, utan det
              är i hög grad en socialpolitisk fråga. Jag välkomnar sådana granskningar
              som Aftonbladet har gjort. Jag tycker att det är utmärkt att detta
              skildras, att det blir en diskussion om dessa frågor och att vi
              kan se till att mobilisera så brett som möjligt i samhället för
              att man skall kunna ta itu med den här frågan.
            </seg>
            <seg>
              Jag har samma inställning som Chatrine Pålsson, att detta är
              någonting som man måste ta på allvar och hjälpas åt med.
            </seg>
          </u>
          <note type="speaker">
            Anf. 6 CHATRINE PÅLSSON (kd):
          </note>
          <u who="chatrine_palsson_43077a" xml:id="i-19ce1e9b1f98b855">
            <seg>
              Fru talman! I går kom det en forskningsrapport om heroinmissbruk.
              Den visade att det i Malmö finns en växande grupp ungdomar som
              blivit beroende av heroin. Många försöker att ta sig ur missbruket
              men misslyckas. En jämförelse mellan 25 svenska ungdomar och 25
              ungdomar med utländsk bakgrund visar inga större skillnader. Enligt
              forskarna tycks uppväxtförhållandena vara en viktigare faktor
              när det gäller risken att fastna i missbruk än vilken etnisk befolkningsgrupp
              man tillhör. Uppföljningen av dem som genomgått avgiftning visar
              att för de flesta har situationen försämrats avsevärt. Många har
              förlorat sin bostad. Fler har blivit socialbidragstagare. Fler
              kvinnor prostituerar sig. Kriminaliteten har ökat. Många har övergått
              från att röka heroin till att injicera. De flesta har blivit smittade
              av hepatit C, och fler har dömts till tvångsvård.
            </seg>
            <seg>
              Detta är oerhört allvarliga rapporter som måste stämma oss till
              eftertanke. Vi vet också att om man börjar röka heroin kan man
              bli narkoman på 3-6
            </seg>
            <seg>
              månader. Många går över till att injicera. På något sätt har
              rökheroin blivit en "enklare" drog. Det är inte så farligt, eftersom
              man inte injicerar det. Men man ser tydligt och klart hur farligt
              det är. Därför vill jag ställa frågan till socialministern när
              det gäller heroinproblematiken: Kommer regeringen att ta upp denna
              specifikt? När det kommer nya signaler måste vi ta upp dem. Thomas
              Julin nämnde att de syntetiska drogerna ökar. Vi kanske inte riktigt
              hänger med där.
            </seg>
            <seg>
              Uppväxtförhållandena är också viktiga. Då kommer jag naturligtvis
              in på familjens roll, föräldrarnas roll och vårt gemensamma ansvar.
              Hur skall vi kunna ge föräldrarna ett större ansvar för dessa
              frågor? Vissa kristdemokrater och även andra icke-socialistiska
              partier vill verkligen tydliggöra familjens roll i samhället.
              Jag vill fråga socialministern: Kan socialministern här och nu
              hålla med om att vi måste tydliggöra familjens roll ännu mera
              för barnens möjligheter till en god uppväxt?
            </seg>
            <seg>
              Rolf Edin har under många år arbetat med drogfrågor här i Stockholm.
              Han kan detta med droger oerhört väl. Han skrev en kolumn i tidningen
              Metro i går - jag vet inte om socialministern har haft möjlighet
              att läsa den. Han tog där upp frågan om att drogtesta barn och
              ungdomar. Jag skall läsa upp det som han skriver: "Drogtest borde
              också göras i våra skolor med början redan i mellanstadiet. Faktum
              är att väldigt många som senare hamnar i knarkträsket gjorde sin
              knarkdebut redan som 12-13-åringar och en del ännu tidigare. Jag
              hörde om en förälder som gick i taket när hans sons skola ville
              införa drogtest. Han menade att skolan med detta visade att den
              inte hade förtroende för honom som förälder. Han får representera
              den grupp som alltid lyckas vända något positivt till något negativt.
              Han var mera intresserad av sin egen ställning än av barnen i
              skolan. De allra flesta som börjat knarka har lurat sina föräldrar
              - - -".
            </seg>
            <seg>
              Med detta vill jag fråga om socialministern ändå inte kan lyssna
              till dem på fältet som kan det här och som inte gör någonting
              annat hela dagarna än arbetar med dessa frågor.
            </seg>
          </u>
          <note type="speaker">
            Anf. 7 GUN HELLSVIK (m):
          </note>
          <u who="gun_hellsvik_30e307" xml:id="i-856100a0bfed30a4">
            <seg>
              Fru talman! Vi diskuterade detta i november förra året. Också
              då uttalade socialministern sin positiva syn på att föräldrar
              skall involveras och bli informerade. Jag läser upp min kommentar
              ur protokollet från den 19 november 1996: "Det gläder mig att
              socialministern ser positivt på förslaget att i mycket större
              utsträckning rikta information till föräldrar. Jag hoppas också
              att detta inte är något som skjuts på framtiden eftersom det är
              bråttom, mycket bråttom. För varje dag som går riskerar vi att
              förlora ytterligare unga människor i knarkträsket."
            </seg>
            <seg>
              Jag tänker inte upprepa dessa ord. Även om det är bättre än ingenting
              att det på torsdag skall fattas beslut om ett förslag till hur
              man skall informera föräldrar så har ett helt år gått utan att
              i stort sett någonting har hänt.
            </seg>
            <seg>
              Som svar på min fråga om provtagning på den som är under 15 år
              säger socialministern att hon är emot generell provtagning. Antingen
              innebär detta att socialministern är emot möjligheter till provtagning
              på dem som är över 15 år och som i dag får testas när man misstänker
              bruk av narkotika, eller också har socialministern helt missuppfattat
              frågan och inte satt sig in i den. Jag är inte ute efter någon
              generell provtagning, utan en rätt att ta prov när det finns grundad
              misstanke om narkotikabruk. Jag skulle gärna vilja höra om inte
              socialministern tycker att detta är rimligt, eller om det behövs
              ett år till för att ytterligare titta på den frågan.
            </seg>
            <seg>
              Slutligen när det gäller fria sprutor: Hur kan man tala om strikt
              kontroll när det är fullt möjligt för heroinister - med full metvetenhet
              hos dem som behandlar dessa - att få sina sprutor utdelade och
              sedan sätta sig i bilen och köra i väg? Därmed är min talartid
              tyvärr slut.
            </seg>
          </u>
          <note type="speaker">
            Anf. 8 THOMAS JULIN (mp):
          </note>
          <u who="thomas_julin_429b81" xml:id="i-a79815a06888830d">
            <seg>
              Fru talman! Också jag anser att provtagning på barn skall ske
              när det finns en befogad misstanke.
            </seg>
            <seg>
              I övrigt när det gäller missbruksvården nämnde socialministern
              att den stora efterfrågan beror på att kommunerna inte har råd,
              vilket i sin tur beror på att kommunerna har haft dålig ekonomi
              och på att staten har lagt över mera av kostnaderna på kommunerna.
            </seg>
            <seg>
              År 1995 stod kommunerna för 40 % av kostnaderna och staten för
              60 %. Nu är det tvärtom kommunerna som får ta den större delen.
              Ändå måste man på något sätt klara av missbruksvården.
            </seg>
            <seg>
              Nyligen var det en mamma som kontaktade mig.
            </seg>
            <seg>
              Hon har en son som betraktas som en gammal missbrukare, eftersom
              han är så gammal som 25 år. Det känns litet ruskigt att en 25-åring
              räknas som gammal
            </seg>
            <seg>
              - jag har själv barn i den åldern.
            </seg>
            <seg>
              Den här mamman har under två års tid bearbetat socialtjänsten
              för att få sin heroin- och amfetaminmissbrukande son under vård.
              Flera gånger under dessa två år har hon trott att sonen inte kommer
              att överleva. Nu har sonen fått vård. Han har begått brott så
              att han har hamnat i fängelse och begärt sig till en drogfri anstalt.
              Mamman och sonen har alltså kämpat i två år för att sonen skall
              få vård, och det tycker jag känns besvärande.
            </seg>
            <seg>
              Det har även uppmärksammats av länsstyrelserna att kommunerna
              inte ger vård i den omfattning som skulle behövas. Den viktiga
              biten som SIS har haft, att avgifta och motivera, är en väldigt
              viktig bit för att kommunerna senare skall kunna ta över med fortsatt
              vård.
            </seg>
          </u>
          <note>
            Anf. 9 Socialminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-1e2e8b011dc51df6" who="unknown">
            <seg>
              Fru talman! Jag tror inte, Gun Hellsvik, att man ute i landet
              sitter och väntar på att regeringen skall komma och bestämma precis
              hur det här skall gå till.
            </seg>
            <seg>
              Så är det naturligtvis inte. Det pågår ju ett arbete och en mängd
              olika projekt som riktar sig till och involverar föräldrar i det
              narkotikaförebyggande arbetet.
            </seg>
            <seg>
              Haschboken går t.ex. ut till alla föräldrar till åttondeklassare.
              Jag vet att man jobbar mycket aktivt med föreläsningsserier och
              information för att påverka föräldrarna att ta ett aktivare ansvar.
              Jag tycker att det är mycket viktigt att det inte upplevs så att
              staten kommer med material ovanifrån som inte är anpassat efter
              den verklighet människor lever i, utan vi skall kunna samarbeta,
              helst med frivilligorganisationer och på ett förankrat sätt. Det
              är kanske därför som det har fått ta sin tid innan vi i den nationella
              ledningsgruppen fattar beslut. Det betyder inte att arbetet har
              upphört eller att det inte har hänt någonting under året. Jag
              utgår från att Gun Hellsvik också är ute på möten av olika slag
              för att bidra. Det är så det måste gå till.
            </seg>
            <seg>
              Jag blir litet bekymrad, därför att jag tycker att det är litet
              av desperation över detta att det nu är provtagning som gäller.
              Vad är det man åstadkommer med det? Om jag nu ser framför mig
              min klass av 11-12-
            </seg>
            <seg>
              åringar undrar jag om det är till dem man skall säga att man
              skall ta prover. I så fall måste skolan ta ett större ansvar.
              Vi vet ju, precis som Chatrine Pålsson sade, att detta i hög grad
              är en socialpolitisk fråga. Vi vet var bekymren finns. Oftast
              vet vi vilka det är som har problem. Det är väl viktigare att
              koncentrera sig på att hjälpa dem och stötta dem än att tro att
              man löser någonting med provtagning.
            </seg>
            <seg>
              Det är också litet motsägelsefullt. Först säger man att man vet
              att det är en socialpolitisk fråga och hur problemen är fördelade,
              och sedan tror man att ett sätt att komma åt det är provtagning.
            </seg>
            <seg>
              Jag tycker inte att det är en bra lösning. Jag tror inte heller
              att ungdomarna accepterar det. Jag tror inte att de tycker att
              det är det viktigaste och bästa som vi kan göra nu. Vi har annat
              stöd som vi måste mobilisera.
            </seg>
            <seg>
              Det är klart att familjen är viktig, men sanningen är att många
              av dessa ungdomar inte har någon familj att falla tillbaka på.
              Då måste det naturligtvis finnas ett nätverk av andra människor,
              som kan träda in och som kan finnas där som stöd och hjälp.
            </seg>
            <seg>
              Det är också i mycket hög grad en fråga om trender och attityder
              till droger. Nyss var det partydrogerna som tidningarna skrev
              om på samma sätt och som sades vara det riktigt farliga. Det är
              viktigt att noggrant följa hur droganvändningen utvecklas. Därför
              sätter vi i gång ett par sådana studier, som skall följa droganvändningen.
              Här behöver vi göra det på ett rejält sätt. Vi skall också titta
              på och analysera ungdomars värderingar och konsumtion av narkotika.
              Vi har också en ungdomsgrupp, som är en referensgrupp till departementet,
              som kommer att hjälpa oss och som också kommer att anordna en
              stor konferens till våren. Där tycker jag att man får väldigt
              mycket hjälp.
            </seg>
            <seg>
              Det är ungdomar själva som vet hur det diskuteras och som vet
              vilken attityden och inställningen är. Där kan vi nog få en hel
              del hjälp.
            </seg>
            <seg>
              Det är mina kommentarer.
            </seg>
          </u>
          <note type="speaker">
            Anf. 10 CHATRINE PÅLSSON (kd):
          </note>
          <u who="chatrine_palsson_43077a" xml:id="i-ed1b20cb45ca3e10">
            <seg>
              Fru talman! Jag har haft möten med människor som har hamnat i
              det här. Någon sade: Varför var det ingen som tog mig ur detta
              när jag inte klarade det själv? Jag har funderat väldigt mycket
              på det. Jag har funderat på hur man skall göra och vilka metoder
              man har att göra det med. De allra flesta missbrukare vill definitivt
              inte vara missbrukare, men de kommer inte ur det. Det är därför
              som det behövs både vårdplatser och ett ordentligt åtgärdspaket,
              för att även se till att dra upp människor. Det finns människor
              som håller på att drunkna, och man får bildligt talat dra upp
              dem med våld.
            </seg>
            <seg>
              Provtagning har inte heller jag förespråkat tidigare, men jag
              lyssnar mycket på dem som jobbar ute på fältet. Någonstans måste
              vi börja fundera över om det går att testa i begränsad form för
              att se om det är användbart. Några föreslår detta själva. Jag
              vet att det har föreslagits på arbetsplatser. Men det blir ändå
              diskussion. Vi måste hitta någonting som vänder utvecklingen.
              Jag tycker att det är bra att vi noggrant följer drogutvecklingen.
              Det var därför som jag läste ur forskningsrapporten. Då handlar
              det om att inte bara följa utvecklingen utan också vidta åtgärder.
            </seg>
            <seg>
              Jag tror att A och O är att vi alla på alla nivåer ser till att
              bromsa i slalombacken innan farten blir för hög. Det är så lätt
              att skjuta över det till andra och säga att nästa instans kan
              ta det. Vi måste bli mycket tydligare i fråga om att ta tag i
              problemen - då är det lättast att förebygga missbruk.
            </seg>
          </u>
          <note type="speaker">
            Anf. 11 MAUD EKENDAHL (m):
          </note>
          <u who="maud_ekendahl_1fa74e" xml:id="i-c52d8461723858a3">
            <seg>
              Fru talman! Med tanke på att diskussionen nu kom upp om att ta
              prover på dem som är under 15 år, vill jag påpeka att detta inte
              skulle vara generellt, som socialministern kanske tror. Men om
              vi skall kunna förhindra narkotikamissbruk över huvud taget är
              det viktigt att arbeta på alla olika plan. Även om vi tycker att
              det är obehagligt måste det vara möjligt att vid stark misstanke
              kunna peka på att någon har använt eller inte har använt narkotika.
              Just detta att kunna bevisa att någon har använt narkotika är
              viktigt, även när det gäller dem som är under 15 år, därför att
              narkotika börjar användas i så hög grad av dem som är under 15
              år. Därför är detta väldigt viktigt.
            </seg>
            <seg>
              Socialministern skall inte uppfatta oss moderater så att vi vill
              införa detta generellt, utan vi menar att det kan vara ett redskap
              för poliser när de tar hand om ungdomar och misstänker narkotikaanvändning.
              Det måste finnas en metod för att kunna bevisa om någon har använt
              narkotika eller inte. Därför är det mycket viktigt att socialministern
              försöker ta till sig den här debatten och penetrerar frågan ytterligare.
            </seg>
          </u>
          <note>
            Anf. 12 Socialminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-c8b47a30da508309" who="unknown">
            <seg>
              Fru talman! Jag tror väldigt mycket på att det som nu behövs
              är lokala handlingsplaner, att följa upp de nationella mål som
              vi har när det gäller droger, både alkohol och narkotika, och
              att detta sker lokalt. Förhoppningsvis kan det bli en stor politisk
              enighet kring en lokal policy för de här frågorna. Det kan gälla
              allt från vad vi skall erbjuda ungdomar i form av mötesplatser
              och möjligheter att ha meningsfulla aktiviteter, hur det skall
              ordnas socialt så att ungdomar känner att de har en plats i samhället,
              till vård- och behandlingsinsatser. Det är där det måste starta.
              Vi skall också resonera om hur vi skall involvera föräldrar, hur
              skolorna skall jobba med information och möten om det här, så
              att vi möter problemen på det sättet.
            </seg>
            <seg>
              Det handlar i hög grad om att komma till tals med ungdomarna.
              Man vet ofta vilka det är som använder droger och vilka som hamnar
              i trubbel, och det gäller att komma till tals med dem för att
              diskutera hur man kan hjälpa dem.
            </seg>
            <seg>
              Jag vet inte om drogtesterna skulle kunna bli en lösning på problemen.
              Det skulle i så fall vara för att konstatera säkert vem som använder
              droger. Men ofta hamnar de i sociala problem, som gör att de kommer
              i kontakt med polis eller sociala myndigheter, och då är det annan
              hjälp de behöver. Många gånger söker de också själva hjälp. De
              behöver ett stöd och behöver vuxna som ser vad det är som är galet.
            </seg>
            <seg>
              Jag tycker ibland att det har desperationens prägel när vissa
              nu vill ta till mer tvång och mer kontrollåtgärder. Jag kan förstå
              det, därför att man känner sig uppgiven många gånger. Men det
              är det mycket mer tålmodiga och långsiktiga arbetet som är det
              enda som kan ge resultat på sikt. Det är jag ganska övertygad
              om.
            </seg>
          </u>
          <note type="speaker">
            Anf. 13 MAUD EKENDAHL (m):
          </note>
          <u who="maud_ekendahl_1fa74e" xml:id="i-82f52aea3f3cb3d5">
            <seg>
              Fru talman! Det är precis det som det handlar om, dvs. att man
              inte vet vilka som använder droger. De som man känner till är
              redan etablerade, men det finns en stor grupp som använder droger
              som man inte känner till. När man går till föräldrarna och frågar
              vet inte ens de - föräldrarna kan inte tro att deras ungdomar
              över huvud taget använder droger. Finns det då en möjlighet, för
              polisen i det här fallet, att ta ett enkelt urinprov för att konstatera
              att lille Kalle, som är 13 år, faktiskt har använt en drog, så
              blir det ju som en varningsklocka för den unge själv: Här kom
              någon på mig med att ha börjat använda narkotika. Det är en upplysning
              och en hjälp till föräldrarna, som får ett bevis för att deras
              lille son har använt narkotika. Det gör att de kan följa barnet,
              så att han inte fortsätter att använda narkotika. Det gäller att
              slå till på ett tidigt stadium när det gäller ungdomar och inte,
              som i många andra avseenden, bara låta det gå. När de sedan har
              begått brott och andra gärningar, blir dags att straffa dem. Detta
              ställer inte jag upp på.
            </seg>
          </u>
          <note>
            Anf. 14 Socialminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-bbf967d3ddbba311" next="cont" who="unknown">
            <seg>
              Fru talman! Frågan är vem som skall bestämma vilka det är som
              skall lämna provet. Skall vi välja ut alla tolvåringar? Jag tycker
              inte att det är den allra bästa metoden, utan tror att vi måste
              börja från det andra hållet. Vi måste ta oss an det mer krävande
              arbetet med att finna förebyggande och stödjande åtgärder för
              ungdomarna.
            </seg>
            <seg>
              Jag förstår era bevekelsegrunder och jag hör ju argumenten, men
              jag tycker fortfarande inte att förslaget är bra. Kanske skulle
              man gå in på Café Opera och ta urinprov på alla där eller vad
              det nu är som skulle ge mest resultat. På sista tiden har ju det
              stora bekymret varit rejvpartyn, de s.k. partydrogerna och hur
              man skall göra med dem. Jag ser inte att detta är en riktigt effektiv
              och framkomlig väg.
            </seg>
            <seg>
              Jag vill till sist bara säga att jag tror mer på projekt av den
              typ som vi nu startar tillsammans med
            </seg>
            <seg>
              Riks-ALNA, där vi på ungdomstäta arbetsplatser går in med projekt
              för att både stödja och stärka ungdomarnas vilja och förmåga att
              hjälpa varandra och för att ha beredskap för tidig upptäckt på
              arbetsplatserna.
            </seg>
            <seg>
              Det finns många som frivilligt tillämpar sådana här system, som
              har visat sig vara effektiva. Här skall man också kunna utarbeta
              policy och handlingsplaner för alkohol- och narkotikafrågor. Jag
              tror att det är en bättre metod för att komma fram. Det är i väldigt
              hög grad också en informationsfråga.
            </seg>
            <seg>
              Om man engagerar föräldrar och lär dem att bli uppmärksamma och
              visar hur man kan stötta varandra, blir detta med testerna en
              mindre fråga. Men att vi behöver hjälpas åt för att mota narkotikamissbruket,
              den saken är helt klar. Därför tycker jag att det är bra att vi
              har de här debatterna med jämna mellanrum.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 1997/98:34 om
          </note>
          <note>
            Svenska Bilimporten AB
          </note>
          <u prev="cont" who="unknown">
            <seg>
              Anf. 15 Finansminister ERIK
            </seg>
          </u>
          <note type="speaker">
            ÅSBRINK (s):
          </note>
          <u xml:id="i-8cce17a93bd501db" next="cont" who="unknown">
            <seg>
              Fru talman! Per Westerberg har frågat mig om jag tänker vidta
              några åtgärder med anledning av vad som framgått av ett flertal
              tidningsreportage om Svenska
            </seg>
            <seg>
              Bilimporten AB, som ägs av det statliga Venantius
            </seg>
            <seg>
              AB, och om hur långt statliga medel får användas -
            </seg>
            <seg>
              enligt departementets policy - för att täcka underskott i förlustbolag
              samtidigt som uppmärksammade dyrbara produktlanseringar görs i
              konkurrens med andra bolag. Per Westerberg anser att reportagen
              lämnar ett stort antal frågetecken kring bl.a. bolagets skötsel
              och tveksamheter i ett konkurrensrättsligt hänseende gällande
              stora och påkostade lanseringar av bilmodeller betalade med skattemedel.
            </seg>
            <seg>
              Jag konstaterar inledningsvis att det statliga engagemanget i
              Svenska Bilimporten härstammar från
            </seg>
          </u>
          <note>
            1993, då beslut fattades om Retriva AB:s övertagande av problemkrediter
            och panter från Gotabanken. Under 1996 såldes Retriva till Securum
            och efter riksdagens beslut den 11 juni 1997 om Securums avveckling
            har bolaget avvecklats genom att överföra de kvarstående tillgångarna
            till bl.a. Venantius AB.
          </note>
          <u prev="cont" who="unknown">
            <seg>
              Uppdraget för Venantius är att fortsätta avveckla de övertagna
              tillgångarna på ett sätt som minimerar statens och därmed skattebetalarnas
              kostnad för bankstödet. Verksamheten skall bedrivas efter affärsmässiga
              principer.
            </seg>
            <seg>
              Enligt vad jag har erfarit har under åren 1995
            </seg>
            <seg>
              t.o.m. den 25 juni 1987 85 miljoner kronor i lån omvandlats till
              aktiekapital för att rädda Svenska Bilimporten från konkurs. Venantius
              övertog från Securum aktier överstigande 90 % av kapitalet. Venantius
              har efter övertagandet påbörjat en genomgång av bolaget i syfte
              att utarbeta en struktur- och handlingsplan för att förbättra
              resultatet. Detta arbete väntas leda till att öka bolagets värde.
              Avyttring kommer att ske när
            </seg>
            <seg>
              Venantius finner en köpare som dels motsvarar de krav bolaget
              ställer på långsiktighet, dels är villig att betala rätt pris.
              Mot denna bakgrund ser jag ingen anledning att vidta några åtgärder.
            </seg>
            <seg>
              Ägarens uppdrag till Venantius avseende de tillgångar som övertagits
              från Securum är, som nämnts, att hantera dessa på ett sätt som
              minimerar statens kostnad för bankstödet. Departementet har däremot
              inte utformat, och bör inte utforma, en detaljerad policy om hur
              det statliga kapitalet skall hanteras i de enskilda fallen. Det
              är styrelsens och verkställande ledningens uppgift och ansvar.
            </seg>
          </u>
          <note type="speaker">
            Anf. 16 PER WESTERBERG (m):
          </note>
          <u who="per_westerberg_52c96e" xml:id="i-f008bee54ef4c1d3">
            <seg>
              Fru talman! Jag ber först att få tacka finansministern för svaren
              på mina frågor, även om jag av naturliga skäl inte är nöjd med
              svaren i sig.
            </seg>
            <seg>
              Securum har gjort ett bra arbete när det gäller att avveckla
              många av förlustkrediterna och att realisera tillgångar inte minst
              på fastighetsområdet. Man har gjort det på ett skickligt sätt
              och förhållandevis snabbt. Men det finns ett antal tillgångar
              som är mer svåra och mer diskutabla. Venantius innehav av
            </seg>
            <seg>
              Svenska Bilimporten är en av dem. Det är känsligt inte minst
              genom att staten skjuter till kapital till
            </seg>
            <seg>
              Svenska Bilimporten eller omvandlar lån till eget kapital. Detta
              innebär i praktiken att man stöder ett företag som konkurrerar
              med andra svenska bolag.
            </seg>
            <seg>
              Dessutom sysslar bolaget med import av andra utländska bilmärken
              i konkurrens med såväl svensk produktion som med andra importorganisationer.
            </seg>
            <seg>
              Det unika i den här delen är naturligtvis också att det är en
              agentur som icke har mycket fasta tillgångar, utan man har ett
              agenturavtal med olika biltillverkare, ursprungligen med det koreanska
              Hyundai. Men vad jag har förstått har man, efter det att detta
              bolag blev i statens ägo under Venantius, även tagit över Fiat
              och
            </seg>
            <seg>
              Alfa Romeo som agenturhavare i Sverige.
            </seg>
            <seg>
              Jag tycker att denna affär väcker ett antal frågor.
            </seg>
            <seg>
              Förlusterna i bolaget har varit förhållandevis stora.
            </seg>
            <seg>
              Det har rört sig om mellan 5 % och 20 % av omsättningen i ren
              förlust. När det gäller ett agenturbolag -
            </seg>
            <seg>
              som bara är ett agentavtal - med litet fasta tillgångar, är frågan
              om staten verkligen är den bäste att vara importör för utländska
              milmärken för att rekonstruera dessa bolag, se till att de säljer
              bättre och därmed hjälpa in utländska produkter på marknaden med
              hjälp av svenska skattemedel. Kan det i stället ske med andra
              privata företag på ett bättre sätt utan att staten lägger sig
              i eller genom att staten drar sig ur så snart som möjligt?
            </seg>
            <seg>
              Herr talman! Jag tänker inte diskutera ledningsproblemen i Svenska
              Bilimporten, utan förutsätter att man klarar ut jävsförhållanden
              med en vd som är ägare i den konkurrerande verksamheten. Jag förutsätter
              också att man reder ut konsultavtalen och att de inte skall behöva
              diskuteras i kammaren. Men jag vill ändå ställa ett antal frågor
              till finansministern med tanke på det som sker och förevarit inom
              Svenska
            </seg>
            <seg>
              Bilimporten.
            </seg>
            <seg>
              Vad anser finansministern vara ägarens ansvar här? Vilka värden
              är det man bäst skall ta till vara?
            </seg>
            <seg>
              Går det inte att gå ur bolaget? Det är ju ett agenturavtal utan
              så värst mycket fasta tillgångar. Anser finansministern att det
              är rimligt att man skall försöka rekonstruera genom en offensiv
              marknadsoffensiv för att öka bilimporten till Sverige med dessa
              medel?
            </seg>
            <seg>
              Slutligen: Hur anser finansministern att det påverkar konkurrenssituationen
              för andra konkurrerande bilimportörer eller biltillverkare i Sverige?
            </seg>
          </u>
          <note>
            Anf. 17 Finansminister ERIK
          </note>
          <note type="speaker">
            ÅSBRINK (s):
          </note>
          <u xml:id="i-f8c831f8a914d31d" who="unknown">
            <seg>
              Fru talman! Låt mig börja med bakgrunden till denna affär. Det
              handlar om finanskraschen i Sverige för ett antal år sedan, som
              ledde till att ett par banker hamnade i statens ägo och att staten
              fick hantera mycket stora panter, nödlidande lån och tillgångar
              som var knutna till detta. Det skedde genom Securum och Retriva,
              som så småningom slogs samman, fram till avvecklingen i somras.
            </seg>
            <seg>
              När planerna för Securum drogs upp räknade man med en tioårig
              period innan en fullständig avveckling av engagemangen hade gjorts.
              Vi kan nu efter knappt halva den perioden konstatera att den stora
              merparten av tillgångarna redan har avvecklats och avyttrats,
              och det till villkor som var bättre än vad man föreställde sig
              i starten. På det stora hela taget är det en mycket framgångsrik
              operation som har genomförts. Det skall vi gemensamt glädja oss
              åt, för det innebär att de svenska skattebetalarna har återvunnit
              merparten av de pengar som fick sättas in när Securum startade
              sin verksamhet.
            </seg>
            <seg>
              Det var också uppenbart att det i ett visst skede, när det mesta
              men inte allt hade avvecklats, inte var lämpligt att fortsätta
              verksamheten i dåvarande form.
            </seg>
            <seg>
              Securum skulle avvecklas och de kvarvarande tillgångarna skulle
              hanteras på annat sätt. Det var det som skedde nyligen efter riksdagens
              beslut. Delar av de kvarvarande tillgångarna har överförts på
              Vasakronan; det är fastigheter och fastighetsaktier. Övriga tillgångar
              - det handlar om aktier, en del finansiella verksamheter och garantiförpliktelser
              - har överförts på Venantius.
            </seg>
            <seg>
              Svenska Bilimporten - det konkreta fall som vi nu diskuterar
              - överfördes den 1 oktober, dvs. för en dryg månad sedan. Det
              är alltså mycket kort tid som
            </seg>
            <seg>
              Venantius har haft på sig för att sätta sig in i frågan och börja
              hantera den. Det är naturligtvis inte rimligt att begära att Venantius
              skall hinna avyttra en tillgång på en så kort tid.
            </seg>
            <seg>
              Staten har inget intresse av att äga någon bilagentur. Det är
              naturligtvis ingenting som vi eftersträvar.
            </seg>
            <seg>
              Detta är någonting som tillsammans med mycket annat ofrivilligt
              har hamnat i statens ägo. Innehavet skall avvecklas. Det skall
              ske på villkor så att vi så långt som möjligt kan återvinna skattebetalarnas
              insatser. Jag har förstått att företagets styrelse och ledning
              inte bedömer att det är möjligt att omdelbart avyttra företaget,
              utan att man behöver en tid för att rusta upp företaget för att
              sedan kunna avyttra det på bra villkor.
            </seg>
            <seg>
              Jag har ingen anledning att lägga mig i hur denna fråga hanteras.
              Det är styrelsens och ledningens ansvar, och jag har fullt förtroende
              för att man hanterar detta på bästa möjliga sätt. Slutmålet är
              helt klart.
            </seg>
            <seg>
              Agenturen skall avyttras. Ansvaret mot våra uppdragsgivare, mot
              skattebetalarna, innebär att det skall ske på förmånliga villkor
              till ett bra pris. Jag tycker att det är självklart att vi skall
              hävda de intressena.
            </seg>
          </u>
          <note type="speaker">
            Anf. 18 PER WESTERBERG (m):
          </note>
          <u who="per_westerberg_52c96e" xml:id="i-fa38c3e323dccf73">
            <seg>
              Fru talman! Jag vill först säga att jag naturligtvis delar uppfattningen
              att Securum och Retriva har gjort ett utomordentligt bra jobb
              med avvecklingen framför allt av de stora fastighetsinnehaven
              efter finanskrisen.
            </seg>
            <seg>
              Det har varit bra för skattebetalarna. Det har varit bra för
              statskassan. Det har varit framgångsrikt. Inte minst de sjunkande
              räntesatserna har återskapat soliditet och dessutom köpare.
            </seg>
            <seg>
              Det bolag som nu diskuteras är av annan art. Det är inte ett
              fastighetsbolag. Det hade varit lättare att hantera. Det är ett
              bolag vars huvudsakliga tillgång är ett avtal med en eller flera
              biltillverkare i andra länder om att få sälja bilar i Sverige.
              Hur rekonstruerar man en generalagentur? Normalt sett gäller det
              inte att banta bort kostnaderna i stor utsträckning utan att sälja
              mer. Pengarna skall gå till en mer aggressiv marknadsföring för
              att öka volymen försålda Hyundaibilar, Fiatbilar och Alfa-Romeo-bilar
              i Sverige.
            </seg>
            <seg>
              Jag ifrågasätter om detta är en rimlig uppgift för svenska staten.
              Skall man inte sälja agenturerna rakt av? Jag gör det utifrån
              utgångspunkten att det inte minst konkurrensrättsligt kan ses
              som stötande. Vi har den klassiska diskussionen om företagsstöd
              och om staten skall backa upp en bilimportör som representerar
              några bilmärken, som då blir en finansiellt stark part. Det kan
              vara minst sagt stötande för många andra bilimportörer med betydligt
              svagare agenthavare i
            </seg>
            <seg>
              Sverige. De har därmed mindre förutsättning att öka sina marknadsandelar
              och sälja mer på den svenska marknaden.
            </seg>
            <seg>
              Jag tycker också att det finns anledning att fråga sig vad man
              själv hade förväntat sig skulle ha skett på andra marknader. Jag
              jobbade själv en gång i världen, på 70-talet, med bilar - huvudsakligen
              lastbilar. Jag vet att det finns agenter som är förlustgivare
              både för
            </seg>
            <seg>
              Scania, Saab och Volvo i olika delar. Inte finns det någon statsmakt
              som går in och ser till att marknadsandelarna och försäljningen
              ökar om bolaget kommer på obestånd! Inte går danska staten in
              och ser till att de svenska bilarna säljer bra i Sverige! Jag
              tycker därför att det är litet märkligt att svenska staten skall
              sitta med ett bilimportbolag och försöka höja importandelarna
              för ett antal utländska märken. Jag tycker att det är tveksamt
              ur konkurrensrättslig synvinkel.
            </seg>
            <seg>
              Jag tycker att det vore naturligt att avveckla innehavet så snart
              som möjligt. Jag är mycket tveksam till om något förutom tillgång
              till mycket pengar gör svenska staten särskilt lämpad att rekonstruera
              bolaget.
            </seg>
            <seg>
              Jag skulle ånyo vilja fråga finansministern om hur han ser på
              den konkurrensrättsliga sitsen när det gäller förhållandet till
              andra bilimportörer i Sverige. De har inte samma finansiella resurser
              att satsa på den utomordentligt aggressiva marknadsföring som
              Svenska
            </seg>
            <seg>
              Bilimporten de facto har gjort på den uppåtgående bilmarknaden.
              Det är ett gyllene tillfälle att sälja så som marknaden i dag
              ser ut. För en gångs skull säljs det bra med personbilar i Sverige.
            </seg>
          </u>
          <note>
            Anf. 19 Finansminister ERIK
          </note>
          <note type="speaker">
            ÅSBRINK (s):
          </note>
          <u xml:id="i-991984890225a042" who="unknown">
            <seg>
              Fru talman! De avgörande besluten om att ta in tillgångarna till
              svenska staten - till Securum och
            </seg>
            <seg>
              Retriva - fattades av den regering som Per Westerberg tillhörde.
              Jag säger inte detta för att kritisera beslutet, för jag tror
              att det var ett riktigt beslut. Men vi skall ha det perspektivet
              klart för oss. Vi skall också ha klart för oss att detta företag
              är en försvinnande liten del av den tillgångsmassa som hamnade
              i svenska statens ägo. Där fanns rader av företag, och många var
              mycket större än Svenska Bilimporten, som verkade i konkurrens
              med andra företag. Det var banker. Det var företag på fastighetsområdet.
              Det var industriföretag. De verkade i konkurrens. Det är alltid
              en knepig situation att se till att lika villkor upprätthålls
              och att de företagen inte missgynnas och inte gynnas i förhållande
              till konkurrenterna. Det är en grannlaga uppgift som jag menar
              har skötts på ett bra sätt på det stora hela taget. Det har varit
              möjligt att genomföra avvecklingen av den stora merparten av beståndet.
            </seg>
            <seg>
              I slutskedet av en sådan avvecklingsperiod finns det alltid några
              tillgångar kvar. Det kan vara udda tillgångar. Det kan vara tillgångar
              som är svåra att avyttra av ett eller annat skäl. Uppenbarligen
              hör
            </seg>
            <seg>
              Svenska Bilimporten till den kategorin.
            </seg>
            <seg>
              Det finns återigen inget som helst intresse för att svenska staten
              skall vara ägare till en bilagentur. Men här, som för alla andra
              tillgångar, skall avvecklingen ske i ordnade former och på villkor
              som är så gynnsamma som möjligt. Venantius, som har detta ansvar,
              har haft det i en månads tid. Det är inte konstigt om man behöver
              något mera tid för att hantera situationen på ett bra sätt och
              genomföra en avveckling under ordnade former.
            </seg>
            <seg>
              Om staten slumpar bort tillgångar till underpris -
            </seg>
            <seg>
              det kan man alltid göra, och då går det fort - finns risken att
              man i själva verket skadar konkurrensen därefter. Förvärvaren
              kommer över i detta fall en agentur på alltför gynnsamma villkor.
              Därmed skapar man en konkurrensnackdel för de övriga aktörerna
              i branschen. Det kan inte heller vara ett intresse.
            </seg>
            <seg>
              Jag kan försäkra att det inte finns något intresse av eller någon
              åstundan att sätta konkurrensen ur spel.
            </seg>
            <seg>
              Det handlar om att staten skall ta sig ur de sista resterna av
              den enorma massa av tillgångar som dumpades på staten som en följd
              av finanskrisen i början av
            </seg>
            <seg>
              90-talet. Jag är övertygad om att det kan ske på ett framgångsrikt
              sätt också i detta fall.
            </seg>
          </u>
          <note type="speaker">
            Anf. 20 PER WESTERBERG (m):
          </note>
          <u who="per_westerberg_52c96e" xml:id="i-9ea067c05e94599d">
            <seg>
              Fru talman! Securum och Retriva skapades under borgerlig regering.
              Jag är helt övertygad om att
            </seg>
            <seg>
              Svenska Bilimporten också kom in under borgerlig regering när
              vi gemensamt försökte reda ut finanskrisen. Det är ingen tvekan
              om att jag delar uppfattningen att tillgångsmassan har varit stor
              och att många framgångsrika försäljningar har gjorts - inte minst
              till industriföretag. Men nu har marknaden återhämtat sig. Inte
              minst bilmarknaden är utomordentligt god i dag. Dessutom är räntan
              låg. Det mesta har kunnat säljas. Därför är detta ett bra tillfälle
              att försöka komma ur den här typen av utomordentligt konkurrensutsatt
              verksamhet.
            </seg>
            <seg>
              Ett fastighetsbolag är konkurrensutsatt, det håller jag gärna
              med om. Men det är inte lika konkurrensutsatt som ett rent marknadsföringsbolag,
              som en agentur för ett bilföretag är. Jag måste ställa mig fortsatt
              väldigt frågande. Jag känner inte till andra länder som tar över
              dåliga svenska bilagenturer - något som faktiskt finns - och ser
              till att de växer i volym så att den svenska exporten kan växa.
            </seg>
            <seg>
              Jag tycker att det vore rimligt att man försökte komma ur de
              här avtalen. Det är ingen svårighet. Det går att sälja. Det är
              ingen stor annan tillgång som finns i Svenska Bilimporten. Jag
              tycker att det skulle vara en bra signal om en ren och sund konkurrenssituation
              som inte skall gå via expansion på konkurrenternas bekostnad.
            </seg>
            <seg>
              Anf. 21 Finansminister ERIK
            </seg>
          </u>
          <note type="speaker">
            ÅSBRINK (s):
          </note>
          <u xml:id="i-2d441efececf2444" who="unknown">
            <seg>
              Fru talman! Det här företaget kom in i Retrivas ägo redan 1993.
              Jag kan inte i detalj redogöra för varför just det här företaget
              inte har gått att avveckla när det allra mesta av övriga tillgångar
              i Securum och
            </seg>
            <seg>
              Retriva har gått att avveckla fram till sommaren 1997.
            </seg>
            <seg>
              Så mycket vet jag som att företaget har dragits med mycket stora
              problem, mycket stora förluster, under hela den här perioden.
              Det är för övrigt något som nu också granskas noga av Venantius,
              som alltså har fått ansvaret för en månad sedan. Granskningen
              gäller vad som ligger bakom de stora förlusterna och varför redovisning
              och budget inte har återspeglat verkligheten. En annan anledning
              är de skriverier som har förekommit i pressen under senare tid.
              Allt detta har lett fram till att man nu gör en mycket omfattande
              genomgång av företaget för att skaffa sig en bättre grund för
              den kommande avvecklingen.
            </seg>
            <seg>
              Jag har fullt förtroende för Venantius styrelse och ledning.
              Jag tror att de kommer att klara denna operation på samma sätt
              som jag med facit i hand kan konstatera att Securums styrelse
              och ledning har skött sig.
            </seg>
            <seg>
              De har gjort ett utomordentligt gott arbete när de har avvecklat
              den stora merparten av de tillgångar som ofrivilligt hamnade i
              statens ägo för några år sedan som en följd av den stora finanskraschen.
              Jag är övertygad om att vi även skall klara den återstående avvecklingen
              på villkor som är bra för skattebetalarna utan att konkurrensen
              sätts ur spel.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:39 om det digitala marknätet
          </note>
          <note>
            Anf. 22 Kulturminister MARITA
          </note>
          <note type="speaker">
            ULVSKOG (s):
          </note>
          <u xml:id="i-f404a372263dd325" who="unknown">
            <seg>
              Fru talman! Jan Backman har frågat mig vilka åtgärder jag är
              beredd att vidta för att möjligheterna att utnyttja den nya digitala
              tekniken inte skall begränsas.
            </seg>
            <seg>
              Frågan är föranledd av uppgifter om att ett bolag för programavkodning
              enligt uppgift har bildats under medverkan av Radiotjänst i Kiruna
              AB. Enligt Jan
            </seg>
            <seg>
              Backman skall syftet med detta vara ökad statlig styrning och
              minskad mångfald.
            </seg>
            <seg>
              Det framgår inte klart om Jan Backmans kritik riktar sig mot
              att ett bolag har bildats eller mot de digitala marksändningarna
              som sådana. Det kan därför finnas anledning att kort redovisa
              innehållet i riksdagens beslut om digital marksänd TV.
            </seg>
            <seg>
              Enligt riksdagens beslut skall digital marksänd TV
            </seg>
            <seg>
              införas i flera steg med möjlighet för staten att successivt
              ta ställning till om och på vilket sätt verksamheten skall fortsätta.
              En grundläggande förutsättning för en eventuell utbyggnad är att
              de digitala marksändningarna bedöms ha ekonomisk bärkraft.
            </seg>
            <seg>
              Den digitala tekniken har en mer komplicerad överföringskedja
              än den analoga. Flera program kombineras normalt i en och samma
              signal, s.k. multiplexering. För att teknikens möjligheter skall
              kunna utnyttjas krävs ett nära samarbete mellan den som svarar
              för multiplexeringen och de olika programföretagen. Det är därför
              angeläget att utveckla samarbetsformer som innebär att de som
              erbjuder programtjänster bestämmer över multiplexfunktionen tillsammans.
            </seg>
            <seg>
              Enligt propositionen skall sändningsverksamheten redan från början
              vara upplagd på sådant sätt att krav på yttrandefrihet, tillgänglighet
              och mångfald tillgodoses. Det innebär bl.a. att de avkodare som
              används bör vara sådana att varje person i publiken har möjlighet
              att ta del av alla program som sänds ut, givetvis på de villkor
              som programföretaget ställer upp för tillgång till programmen.
              Därför skall de programföretag som deltar i sändningsverksamheten
              ingå överenskommelse om samverkan när det gäller t.ex. multiplexering,
              åtkomstkontroll och s.k. elektroniska programguider. En särskild
              utredare har till uppgift att i samråd med programföretag och
              andra intressenter utarbeta former för samarbete i dessa frågor,
              eventuellt i form av en modellöverenskommelse.
            </seg>
            <seg>
              I propositionen om det digitala marknätet diskuteras de problem
              som kan uppstå om konkurrerande företag skall samarbeta inom ett
              och samma tekniska system. Sådana problem kan gälla tillgång till
              känslig information, t.ex. om kunder och kundbeteenden.
            </seg>
            <seg>
              Regeringen anser emellertid att det bör vara möjligt att uppnå
              överenskommelser mellan de olika parterna om sådana former för
              samverkan att varje medverkande företag kan behålla den nödvändiga
              kontrollen över sitt material samtidigt som tillgängligheten för
              publiken till det samlade programutbudet förblir högt.
            </seg>
            <seg>
              Sammanfattningsvis finner jag att de förutsättningar som riksdagen
              har fastställt för den digitala marksända televisionen i motsats
              till vad Jan Backman påstår syftar just till att tillgodose tillgänglighet
              och mångfald. Den statliga styrning som kan sägas ligga i att
              de medverkande programföretagen skall ingå överenskommelser om
              tekniskt samarbete har ingen annan avsikt än att säkerställa det
              minimum av samverkan som är nödvändigt för att de digitala sändningarna
              skall fungera. Jag vill betona att det är de medverkande företagen
              som skall komma överens, inte staten som skall tvinga på dem en
              viss lösning.
            </seg>
            <seg>
              Radiotjänst i Kiruna AB är inte ett statligt bolag utan ett dotterbolag
              till de tre public service-bolagen
            </seg>
            <seg>
              Sveriges Television AB, Sveriges Radio AB och
            </seg>
            <seg>
              Sveriges Utbildningsradio AB. Bolagets uppgifter att uppbära
              TV-avgifter och bedriva avgiftskontroll regleras i lag och i ett
              avtal mellan Radiotjänst i Kiruna
            </seg>
          </u>
          <note>
            AB och staten.
          </note>
          <note type="speaker">
            Anf. 23 JAN BACKMAN (m):
          </note>
          <u who="jan_backman_88bb85" xml:id="i-df963cef776d05b0">
            <seg>
              Fru talman! Jag ber att få tacka kulturministern för det snabba
              svaret. Det är möjligt att snabbheten har fått ta överhanden över
              innehållsrikedomen. Jag har nämligen litet svårt att hitta något
              svar på min fråga, även om kulturministern har upprepat den helt
              riktigt i svaret. Vilka åtgärder är statsrådet beredd att vidta
              för att möjligheten att utnyttja den digitala tekniken inte skall
              begränsas? Så lydde min fråga. Även om kulturministern antyder
              att jag skulle kunna tänkas vara negativ till digitala marksändningar
              som sådana, vilket i och för sig är en riktig slutsats, så gällde
              frågan det bolag för programavkodning som enligt uppgift har bildats
              under medverkan av RIKAB, Radiotjänst i
            </seg>
            <seg>
              Kiruna AB.
            </seg>
            <seg>
              Kulturministern påpekar att RIKAB inte är något statligt bolag
              utan ett dotterbolag till de tre public service-bolagen SVT, SR
              och Utbildningsradion. Men jag har läst SoU 1997:148, Utbildningskanalen,
              som publiceras i dag. Enligt den är UR, SVT och SR helägda av
              en statlig stiftelse. Då blir min slutsats att
            </seg>
            <seg>
              RIKAB i varje fall innehåller en avsevärd mängd statlig smitta.
              Ett ytterligare argument för denna slutsats hittar jag i RIKAB:s
              bolagsordning. Det står att denna inte får ändras utan regeringens
              medgivande.
            </seg>
            <seg>
              Jag tycker att det är lätt att av dessa skäl betrakta
            </seg>
            <seg>
              RIKAB som statligt företag.
            </seg>
            <seg>
              Utvecklingen av digital TV i Sverige är just nu inne i ett mycket
              aktivt skede. Om några veckor kommer SVT Europa, med ett utbud
              som består av en blandning av SVT 1:s och SVT 2:s program inklusive
            </seg>
            <seg>
              SVT Text och dessutom Radio Sweden och P 3:s nattradio, att kunna
              erbjudas alla Sveriges parabolägare. Sändningarna sker digitalt
              via satelliten
            </seg>
            <seg>
              Sirius 2 på banpositionen 5 grader öst. Abonnentavgiften är 1
              000 kr per år plus moms. Härtill kommer kostnader för mottagare,
              ett programkort och en programkortshållare för krypteringssystemet
              Viaccess.
            </seg>
            <seg>
              En typ av mottagare, som kallas Common Interface, är en ny typ
              av standard för digital satellitmottagning. Den rekommenderas
              i det broschyrmaterial som företaget TV Extra AB, som snart byter
              namn till
            </seg>
            <seg>
              Con Nova TVX, skickar ut till intresserade. Där säger man också
              att man fungerar som SVT:s kundtjänst och tar emot abonnemangsavtal
              och betalning.
            </seg>
            <seg>
              Enligt en notis i dagens Helsingborgs Dagblad flyttar Telia Kabel-TV
              om bland sina kanaler hos de abonnenter som har betal-TV för att
              bereda plats för de digitala programkanalerna. Samtidigt gör man
              vissa omflyttningar som hänger samman med att utbyggnaden av Internet
              via kabel-TV-nätet i Helsingborg startar under hösten.
            </seg>
            <seg>
              Jag pekar på detta för att visa att alternativen till marksänd
              digital TV redan är här. Det ligger något symboliskt i att SVT
              i digital form först når tittarna via satellit och att dessutom
              vissa delar av landet kommer att nås av kabelburna digitala program.
              Enligt tidningsuppgifter avser Telias kabel-TV-bolag
            </seg>
            <seg>
              Telia Info att sända ett femtiotal kanaler digitalt till
            </seg>
            <seg>
              1,3 miljoner anslutna hushåll.
            </seg>
            <seg>
              I detta dynamiska läge försöker regeringens utredare Gunnel Färm
              slutföra sitt uppdrag att utarbeta former för samarbete mellan
              olika intressenter vad gäller sändarsystem, multiplexering, åtkomstkontroll
              och elektronisk programguide. Hon har i olika sammanhang visat
              en viss frustration inför denna uppgift.
            </seg>
            <seg>
              Bl.a. har hon antytt att det skulle kunna gå att tvinga fram
              en för marknätet anpassad teknik i kabelnätet genom att hänvisa
              till statens ägande och samtidigt peka på must-carry-lagstiftningens
              möjligheter.
            </seg>
            <seg>
              Jag skulle därför vilja fråga: Kommer ministern att se till att
              satellit- och kabelföretagens intressen tillgodoses i samband
              med att Gunnel Färm slutför sin utredning?
            </seg>
          </u>
          <note>
            Anf. 24 Kulturminister MARITA
          </note>
          <note type="speaker">
            ULVSKOG (s):
          </note>
          <u xml:id="i-74b3d64e15235506" who="unknown">
            <seg>
              Fru talman! Jag vill återgå till frågan om RIKAB,
            </seg>
            <seg>
              Radiotjänst i Kiruna AB. Detta företag skall enligt sin bolagsordning
              bedriva uppbörd av TV-avgifter och annan därmed förenlig verksamhet.
              Jag utgår från att ett beslut om att starta ett dotterbolag inte
              har fattats utan att RIKAB:s styrelse noga har värderat om den
              nya verksamheten är förenlig med bolagsordningen.
            </seg>
            <seg>
              Det är hur som helst ingenting som kulturministern eller regeringen
              har någon rätt eller möjlighet, eller skall ha någon rätt eller
              möjlighet, att blanda sig i.
            </seg>
            <seg>
              Jag hävdar att RIKAB inte är något statligt bolag utan ett dotterbolag
              till public-service-bolagen. Vi har ingen statstelevision i Sverige.
              I övrigt kan jag hålla med Jan Backman. Han ger en ögonblicksbild
              av hur snabbt utvecklingen går på medieområdet. Det ändras från
              den ena dagen till den andra.
            </seg>
            <seg>
              Det finns alternativ vad gäller Sveriges Televisions sändning
              via digital satellit. Bolaget har av regeringen fått ett tillstånd
              att sända på detta sätt. Jag tror nästan att Jan Backman måste
              ha missuppfattat frågan om det digitala marknätet, som är något
              som
            </seg>
            <seg>
              Folkpartiet, Centern och Socialdemokraterna tillsammans har beslutat
              om att introducera i Sverige.
            </seg>
            <seg>
              Det handlar inte om att vinna något slags monopol för TV-distribution,
              utan det handlar om att se till att det finns många olika distributionsformer,
              där förhoppningsvis marknätet skall vara en betydande distributionsform.
            </seg>
            <seg>
              Som svar på sista frågan om jag kommer att tillgodose satellit-
              och kabelföretagens intressen i framtida beslut vill jag säga
              att jag kommer att kämpa för att försöka tillgodose allmänintresset.
              Det tycker jag är min uppgift.
            </seg>
          </u>
          <note type="speaker">
            Anf. 25 JAN BACKMAN (m):
          </note>
          <u who="jan_backman_88bb85" xml:id="i-d58ff9c2504fe809">
            <seg>
              Fru talman! Jag skall inte vara petig. Men nog var det väl riksdagen
              i plenum och inte Socialdemokraterna, Folkpartiet och Centern
              som partier som fattade beslutet om den digitala TV:n? Jag har
              för mig att några andra partier också anslöt sig.
            </seg>
            <seg>
              Sedan säger kulturministern att hon skall tillgodose allmänintresset
              och inte satellit- och kabel-TV-
            </seg>
            <seg>
              företagens intressen. I Ekots lördagsintervju häromveckan satte
              kulturministern likhetstecken mellan allmänintresset och staten.
              Jag vågar därför påstå att det alltså är statens intressen som
              kulturministern anser sig företräda.
            </seg>
            <seg>
              Såvitt jag vet har regeringen ännu inte fattat något beslut om
              sändningsorter för försöksverksamheten med markbunden digital
              TV. Inte heller har Radiooch TV-verket utlyst några tillstånd
              att sända. För mig förefaller det som att det är precis fel ögonblick
              att bilda ett bolag som skall utföra uppgifter som direkt berör
              programföretagen i det markbundna nätet och försöka åstadkomma
              den de facto-standard som i sig skulle vara den begränsning som
              jag avser i min fråga.
            </seg>
            <seg>
              Jag vill också göra ett tillägg när det gäller det digitala nätets
              räckvidd. SVT:s utvecklingschef Per
            </seg>
            <seg>
              Appelquist hävdade på ett seminarium i Sollentuna för några veckor
              sedan att man måste överge tanken på att bygga ut det digitala
              marknätet i glesbygderna och i stället satsa på satellit-TV där.
              Han menade också att det är överoptimistiskt att tro att det går
              att släcka ned de analoga näten inom tio år. Min slutsats är att
              det digitala utbudet i marknätet för lång tid framåt kommer att
              vara begränsat av både tekniska och politiska orsaker.
            </seg>
            <seg>
              För att återgå till funderingen om allmänintresse och staten
              skulle jag vilja citera en journalist som heter Janne Sundling.
              Han skrev i tidskriften Media i
            </seg>
            <seg>
              Fokus en artikel om digital TV. Under rubriken Är det jag som
              är korkad eller är det här ovanligt snårigt säger han: "Enbart
              det samhälleliga - eller statliga -
            </seg>
            <seg>
              intresset skulle kunna delas upp i fyra helt olika riktningar:
            </seg>
            <seg>
              Staten som företrädare för dess medborgare har som främsta intresse
              en mediepolitik som bidrar till att stärka demokratin, yttrandefriheten
              och andra grundläggande värden.
            </seg>
            <seg>
              Statliga sändarbolaget Teracom har ett egenintresse i frågan.
              De vill ligga i framkant i den tekniska utvecklingen och vill
              bygga ut det digitala marknätet så snabbt som möjligt.
            </seg>
            <seg>
              Statliga Telia ser marknätet som en konkurrent främst till kabelnätet
              men också till de tjänster de i framtiden vill erbjuda i telenätet.
            </seg>
            <seg>
              Sveriges Television, som styrs av statliga beslut, vill behålla
              tittarandelar och slåss för en position i den digitala framtiden."
            </seg>
            <seg>
              Jag vill återigen fråga: Vilka åtgärder är kulturministern beredd
              att vidta för att inte möjligheten skall begränsas att använda
              den digitala tekniken på ett mycket generellt och för hela allmänheten
              positivt sätt?
            </seg>
          </u>
          <note>
            Anf. 26 Kulturminister MARITA
          </note>
          <note type="speaker">
            ULVSKOG (s):
          </note>
          <u xml:id="i-537c4fe7276db39d" who="unknown">
            <seg>
              Fru talman! Jan Backman har alldeles rätt. Beslutet om det digitala
              marknätet kom till stånd efter det att tre partier, Centern, Folkpartiet
              och Socialdemokraterna, först hade enats. Sedan var det en rad
              andra kloka politiska representanter i denna riksdag som valde
              att ansluta sig till förslaget. Det är bara ett parti som är motståndare
              till det digitala marknätet, och det är det parti Jan Backman
              företräder.
            </seg>
            <seg>
              Jan Backman säger att det var fel tidpunkt för
            </seg>
            <seg>
              RIKAB att bilda bolag. Skall jag verkligen tolka det som att
              han underförstått menar att staten, regeringen och kulturministern
              här skulle agera och gå in med pekfingret och säga: Så där får
              ni inte göra? Det tror jag skulle vara väldigt allvarligt. Det
              har jag ingen som helst rätt och möjlighet att påverka, och det
              skall jag inte heller ha. RIKAB har fattat beslutet, och
            </seg>
            <seg>
              RIKAB:s styrelse har värderat om den nya verksamheten är förenlig
              med bolagsordningen. Så skall det gå till.
            </seg>
            <seg>
              När det gäller allmänintresset använder Jan
            </seg>
            <seg>
              Backman två formuleringar när han refererar. Han refererar vad
              jag i en intervju sagt om allmänintresset och staten. Janne Sundling
              talar om allmänintresset och att statens roll är att företräda
              medborgarna. Jag tycker att man kan sätta likhetstecken även där.
              Min sak är att företräda medborgarna.
            </seg>
            <seg>
              Det kan ibland säkert vara till nytta för satellitoch kabelföretag
              när dessa intressen sammanfaller.
            </seg>
            <seg>
              Det kan också vara så att medborgarnas intressen sammanfaller
              med public service-företagets eller
            </seg>
            <seg>
              Teracoms intressen. Detta sker dock vid sidan av huvudspåret.
              Det viktiga för mig är att företräda medborgarnas intresse.
            </seg>
          </u>
          <note type="speaker">
            Anf. 27 JAN BACKMAN (m):
          </note>
          <u who="jan_backman_88bb85" xml:id="i-d411bac0cbc7bdfb">
            <seg>
              Fru talman! Kulturministern antyder att jag skulle tycka att
              det vore lämpligt att hon ägnade sig åt ministerstyre visavi RIKAB.
              Det gör jag inte. Jag utgår från tre punkter i bolagsordningen
              som jag tycker är relevanta i just det här sammanhanget.
            </seg>
            <seg>
              Den ena är att föremålet för bolagets verksamhet är att bedriva
              uppbörder av TV-avgifter och annan därmed förenlig verksamhet.
              Den andra är paragrafen där det står "om bolagets avtal med svenska
              staten upphör". Indirekt kan man sluta sig till att det alltså
              finns ett avtal som reglerar uppbörden där staten är part och
              inte ägare. I det bör det också ha stått att man har rätt att
              göra den här ändringen i sin verksamhet.
            </seg>
            <seg>
              Den tredje är den sista paragrafen där det står att denna bolagsordning
              inte får ändras utan regeringens medgivande. Det tyder också på
              att det finns ett visst statligt inflytande i detta företag.
            </seg>
          </u>
          <note>
            Anf. 28 Kulturminister MARITA
          </note>
          <note type="speaker">
            ULVSKOG (s):
          </note>
          <u xml:id="i-a530edd02c1095f0" who="unknown">
            <seg>
              Fru talman! Jag vill bara kort upplysa Jan Backman om att den
              bedömning som RIKAB självständigt har gjort har inneburit att
              regeringen inte har haft möjlighet att ta ställning till denna
              sak.
            </seg>
          </u>
          <note>
            6 § Svar på interpellation 1997/98:37 om Posten AB
          </note>
          <note>
            Anf. 29 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-2c3a72eb3b1041a4" next="cont" who="unknown">
            <seg>
              Fru talman! Per Westerberg har frågat mig dels om jag avser att
              inför riksdagen redovisa den ägarpolicy som gäller för statliga
              bolag vad avser köp av konsulttjänster i den storleksordning som
              nu sker inom Posten, dels om jag som ägarrepresentant ämnar vidta
              några åtgärder med anledning av denna utveckling.
            </seg>
            <seg>
              Bakgrunden till frågorna är uppgifter i medierna om Posten AB:s
              konsultkostnader.
            </seg>
            <seg>
              Sedan Posten bolagiserades ligger ansvaret för de frågor som
              rör köp av konsulttjänster hos Postens styrelse och ledning. Regeringen
              kan inte ingripa i enskilda beslut avseende upphandling av konsult.
            </seg>
            <seg>
              Ägarens roll är att fastställa de övergripande målen för bolaget,
              vilket senast redovisades i propositionen
            </seg>
          </u>
          <note>
            Ändringar i postlagen (1993:1684) m.m.
          </note>
          <u prev="cont" who="unknown">
            <seg>
              På ordinarie bolagsstämma 1997 redovisade regeringen de riktlinjer
              och den målsättning som skall gälla för Posten AB. I rollen som
              ägare ingår också att löpande hålla sig informerad om styrelsens
              arbete. Jag har då noterat att Posten i syfte att effektivisera
              verksamheten vidtagit åtgärder för att minska konsultkostnaderna
              och att arbetet med detta fortsätter.
            </seg>
          </u>
          <note type="speaker">
            Anf. 30 PER WESTERBERG (m):
          </note>
          <u who="per_westerberg_52c96e" xml:id="i-fb04ca2c37517ef3">
            <seg>
              Fru talman! Först ber jag att få tacka kommunikationsministern
              för svaren på mina frågor, även om jag inte heller denna gång
              är nöjd med dem. Jag tycker att de konsultköp som Posten gjort
              under senare år är utomordentligt anmärkningsvärda. Jag har noterat
              att det i Postens pressmeddelande efter att denna debatt kommit
              upp står att man nu försöker minska sina konsultinköp från prognosticerade
              765 miljoner i år till 650 miljoner. Men även under de två tidigare
              åren har utomordentligt stora köp gjorts.
            </seg>
            <seg>
              Man har delvis försvarat detta med att ungefär
            </seg>
            <seg>
              50 % går till utveckling av sina informationsteknologiska system,
              vilket jag i och för sig kan förstå. Men det kvarstår ändå utomordentligt
              stora löpande konsultinköp. De är så stora att jag betecknar det
              som en ägarfråga där ägaren mycket väl kan ha synpunkter på den
              storleksordning av konsultköp som det är frågan om. Över miljarden
              kronor har spenderats under senare år, och naturligtvis inställer
              sig ett antal frågor.
            </seg>
            <seg>
              Jag förstår väl att Posten behöver fortsätta att effektivisera
              och rationalisera sig. Samtidigt måste man säga att det inte är
              någon koncentration till kärnverksamheterna man håller på med.
              Det är ju inte vara brev, postgiro och paket man ägnar sig åt.
              Man är inne på bank. Man säljer CD-skivor och datautrustningar.
              Man har gått in som ägare i en kommersiell reklamradiostation.
              Man håller på internationell kurirverksamhet. Man är inne på giroverksamheten
              i
            </seg>
            <seg>
              Estland. Man håller på med reguljärflyg, inrikesflyg och charterflyg.
              Man håller på med inkassobolag, en postnätssatsning på Internet
              och med olika kommersiella fastigheter utanför de fastigheter
              som Posten själv bedriver verksamhet i.
            </seg>
            <seg>
              Jag kan förstå att det finns ett behov av renodling inom Posten,
              vilket jag tidigare har påpekat i ett antal debatter. Med den
              volym av konsultinsatser och den enorma spread av olika typer
              av verksamheter som
            </seg>
            <seg>
              Posten nu ägnar sig åt, ställer man sig ändå frågan om det verkligen
              är en kompetent ledning som behöver köpa så mycket konsulttjänster.
              Eller är det så att man kanske måste komplettera ledningen med
              olika typer av nya kompetenser för att slippa köpa så mycket kommersiella
              tjänster?
            </seg>
            <seg>
              Jag är anhängare av att man köper konsultinsatser vid ett antal
              tillfällen. Det kan vara väl värt att göra det. Men de volymer
              Posten har gått in för är så utomordentligt anmärkningsvärda,
              och de förklaringar jag fått är så svaga att det inte räcker.
              Jag måste ställa de direkta frågorna till statsrådet igen: Är
              det en normal effektivisering när man behöver satsa miljardbelopp
              på konsulttjänster utöver egna resurser för att effektivisera
              Posten? Sker en tillfredsställande kompetensuppbyggnad inom Posten
              när man behöver köpa så stora konsultinsatser som det nu är fråga
              om?
            </seg>
          </u>
          <note>
            Anf. 31 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-a029cba6a0fc3c26" who="unknown">
            <seg>
              Fru talman! Tillåt mig vara litet förvånad över att just Per
              Westerberg, tidigare näringsminister i en moderatledd regering,
              tar upp de här frågorna. Moderata samlingspartiet brukar ju i
              andra sammanhang inte precis tycka att det faktum att företag
              ägnar sig åt outsourcing av verksamhet är någonting negativt.
            </seg>
            <seg>
              Tvärtom tycker man att den bästa kompetensen vid ett särskilt
              tillfälle kommer in på det sättet. Så gör alla moderna företag,
              och jag är övertygad om att Per
            </seg>
            <seg>
              Westerberg, inte minst i egenskap av sin gamla kompetens, är
              väl medveten om att så är fallet.
            </seg>
            <seg>
              När det gäller de ägardirektiv Posten får via bolagsstämman,
              diskuterar vi där utifrån kärnverksamheten och möjligheter att
              utveckla företaget Posten på den utomordentligt turbulenta marknad
              man befinner sig. Det är en helt annan fråga än om man skall diskutera
              den ena eller andra upphandlingen av konsulttjänster, vilket Per
              Westerberg också är väl medveten om.
            </seg>
            <seg>
              I arbetet att effektivisera inte bara kärnverksamheten utan också
              administration, huvudkontor osv. ligger naturligtvis också att
              man då och då behöver använda specialhjälp utifrån. Men märk väl
              - man gör det inte sedan den här debatten uppkommit.
            </seg>
            <seg>
              I det sammanhanget kan jag nämna något som det finns skäl för
              andra företag att lära sig mer av: Posten arbetar mycket seriöst
              med 2000-problemet. De flesta företag borde ägna betydligt mer
              kraft och tid åt detta problem än vad man faktiskt gör. Jag menar
              att Posten och Postgirot är föredömen i den svenska företagsvärlden
              och därmed också för många andra liknande företag i andra länder.
            </seg>
            <seg>
              Det är alldeles klart att man måste upphandla den typ av kompetens
              som behövs för att jobba med 2000-
            </seg>
            <seg>
              problemet utifrån. Med detta har jag inte sagt att
            </seg>
            <seg>
              Posten använder alla konsultpengar till 2000-
            </seg>
            <seg>
              problemet. Det är bara ett exempel, så att Per Westerberg inte
              skall missförstå mig, fru talman.
            </seg>
          </u>
          <note type="speaker">
            Anf. 32 PER WESTERBERG (m):
          </note>
          <u who="per_westerberg_52c96e" xml:id="i-ea62085f0a820df3">
            <seg>
              Fru talman! Jag måste säga att jag inte är särskild nöjd med
              svaren på frågorna. Självfallet har vi också handlat konsulttjänster.
              Jag kan dock försäkra att i volym räknat är vi amatörer jämfört
              med Posten. Jag vågar säga att de konsulttjänster vi upphandlade
              till en stor del av de statliga företagen under Näringsdepartementet
              inte kom upp till mer än den volym som det senaste halvårets konsultköp
              inom Posten har uppgått till, vilket är rätt anmärkningsvärt.
            </seg>
            <seg>
              Inom Posten säger man ju själv, vilket kommunikationsministern
              också påpekar, att ungefär hälften av årets volym har gått till
              konsulttjänster för informationsteknik. Men ett antal hundra miljoner
              kronor i köp av konsulttjänster kvarstår. De har såvitt jag kan
              se gått till olika typer av effektivitetskonsulter.
            </seg>
            <seg>
              Jag tycker inte att förklaringen är tillfredsställande, och jag
              tycker att det ånyo tillkommer en mycket klar och entydig fråga.
              Saknas det inte kompetens inom Posten, som man borde komplettera
              i stället för att år efter år till utomordentligt höga timkostnader
              köpa externa konsulttjänster för hundratals miljoner kronor?
            </seg>
            <seg>
              Jag tror att kommunikationsministern är väl förtrogen med detta.
              När man har höga kostnader för konsulttjänster, och i synnerhet
              när de återkommer år efter år, finns det alltid anledning att
              diskutera om man inte i stället skall göra anställningar och komplettera
              ledningsgrupperna på det sätt som borde vara normalt.
            </seg>
            <seg>
              Jag återkommer gärna till den andra biten. Av naturliga skäl
              kan jag inte svara på om konsulttjänsterna också gäller bredden
              på Postens verksamheter. Skall man inom Posten vara kompetent
              på alla de verksamhetsområden som man i dag är inblandad i förstår
              jag att man behöver köpa mycket omfattande konsulttjänster. Det
              gäller allt från charterverksamhet och reguljärflyg till delägande
              i kommersiella reklamradiostationer. Det gäller att sälja datorer
              och CD-
            </seg>
            <seg>
              skivor, vara inne på bankverksamhet, att vara inne i utlandet,
              såväl i Estland som i Holland, att vara inne på den internationella
              marknaden med kurirverksamhet, att syssla med inkassoverksamhet
              och diverse annan verksamhet inom fastighetsmarknaden. Allt detta
              visar på en väldig bredd. Jag tror att få företagsledningar skulle
              klara av att vara kompetenta och skickliga ägare till ett företag
              som sysslar med allt detta.
            </seg>
            <seg>
              Jag frågar därför ånyo kommunikationsministern:
            </seg>
            <seg>
              Anser kommunikationsministern att det finns skäl att överväga
              en diskussion om kompletteringar av Postens ledningsgrupp för
              att slippa de här omfattande konsulttjänsterna?
            </seg>
            <seg>
              Skall jag tolka kommunikationsministerns svar så att det är normalt
              att något av de statliga bolagen köper konsulttjänster för miljardbelopp
              under ett par år?
            </seg>
            <seg>
              Är det rimligt att Posten skall vara inne i alla de branscher
              som företaget uppenbarligen är inne i? Jag måste erkänna att det
              var en viss överraskning även för mig när jag började gräva i
              Postens redovisning att det var så många.
            </seg>
          </u>
          <note>
            Anf. 33 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-bdc11e6db83e19dc" who="unknown">
            <seg>
              Fru talman! Posten är inget postverk längre. Det är inget postverk
              som lever i en monopolskyddad värld.
            </seg>
            <seg>
              Jag trodde faktiskt att Per Westerberg var väl medveten om detta,
              eftersom bolagsbildningen och avmonopoliseringen skedde under
              den tid då han satt i regeringen.
            </seg>
            <seg>
              Posten är ett bolag i mycket stark omvandling.
            </seg>
            <seg>
              Omvandlingen går från den gamla världen, då Posten var ett postverk.
              Det låter nästan på Per Westerberg som att han tycker att det
              varit bra om det fortfarande var så - och det är många som tycker
              det. Men nu är situationen en annan, och för det här bolaget handlar
              det om att ombildas till ett modernt kommunikationsföretag.
            </seg>
            <seg>
              Vad gäller Posten AB:s verksamheter har vi i bolagsordning och
              i ägardirektiv på bolagsstämmor varit mycket tydliga: Det Posten
              gör skall komplettera kärnverksamheten. Jag kan inte i dag se
              att någonting av det som Posten sysslar med går emot det som finns
              i bolagsordningen. Som ägare måste man naturligtvis regelbundet
              följa detta, och så sker också från Kommunikationsdepartementets
              sida.
            </seg>
            <seg>
              Som svar på frågan om jag som kommunikationsminister anser att
              Posten skall komplettera ledningen, och huruvida bolagets konsultarvoden
              är normala, måste jag säga att detta verkligen inte är en fråga
              för mig som kommunikationsminister. Det är definitivt en fråga
              för bolagets styrelse. Den skall ta ansvar för detta, och den
              gör det också.
            </seg>
          </u>
          <note type="speaker">
            Anf. 34 PER WESTERBERG (m):
          </note>
          <u who="per_westerberg_52c96e" xml:id="i-4b0d371243987cf2">
            <seg>
              Fru talman! Jag anser verkligen att det är en fråga för kommunikationsministern
              att föra en dialog med styrelsen när Posten gör konsultköp för
              miljardbelopp. Detta bör man göra för att se om det är ett rimligt
              antagande att Posten skall köpa externa konsulttjänster för denna
              enorma volym pengar som är ganska unik.
            </seg>
            <seg>
              Jag längtar inte tillbaka till något postverk, något monopol
              eller något annat. Men jag tror att det vore en mycket grav karikatyr
              av näringslivet att ha någon form av konsultsnurra, och köpa konsulttjänster
              för så oerhört stora pengar. Jag tror också att det vore en mycket
              grav karikatyr av normal kommersiell verksamhet att bedriva postutdelning
              och bred postgiroverksamhet och samtidigt gå in i kommersiella
              fastigheter, som ligger helt utanför den normala postverksamheten.
              Posten är ju inte ens hyresgäst själv i en del av fastigheterna.
              Jag har väldigt svårt att se att försäljning av olika datorutrustningar,
              charter- och reguljärflyg normalt sett passar in i postverksamheten.
              Jag kan i och för sig se att man teoretiskt kan hitta anknytningarna.
              Men kommunikationsministern talar ju själv om outsourcing. Man
              kanske skall koncentrera sig på kärnverksamheten, och inte bedriva
              outsourcing av konsulttjänsterna och kompetensen, utan av en del
              av de mycket perifera verksamheter som Posten i dag sysslar med.
            </seg>
            <seg>
              Jag måste även ställa mig frågan hur en kommersiell reklamradiostation
              kan gå in i den kommersiella verksamheten inom Posten, så som
              dotterbolaget Mail
            </seg>
            <seg>
              Vision går in i Posten Brev.
            </seg>
            <seg>
              Jag är mycket betryckt över konsulttjänsternas volymer och bredden
              på verksamheten, som jag inte tycker har kommersiell bäring på
              Postens kärnverksamheter och de direktiv som har lämnats till
              Posten som bolag.
            </seg>
          </u>
          <note>
            Anf. 35 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-b8b7c4de745cc8b1" who="unknown">
            <seg>
              Fru talman! Jag förstår att Per Westerberg är betryckt över Posten
              AB. Jag tror att det hänger ihop med att Posten nu försöker anstränga
              sig för att fungera på den turbulenta marknaden. De gamla postverksamheterna
              är nämligen - och det vet Per Westerberg så väl - sådana verksamheter
              som kommer att minska i såväl betydelse som lönsamhet. Man måste
              alltså hitta sådant som kompletterar dessa för att därigenom garantera
              att också de regionalpolitiska och de sociala målen som Posten
              har i dag kan uppnås. Detta måste göras utan att vi den andra
              vägen, via skattepengar, i alltför hög grad skall ta ansvar för
              att vi skall få en postverksamhet som fungerar över hela landet.
              Däri ligger den stora skillnaden mellan Per Westerberg och mig.
              Regeringen är både rädd om postverksamheten i glesbygd och mån
              om att postverksamheten skall fungera med de sociala målen. Naturligtvis
              skall det bolag som fungerar som huvudansvarig på detta område
              ha en chans att överleva i framtiden också.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 1997/98:42 om teletaxor och riktnummerområden
          </note>
          <note>
            Anf. 36 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-5ed67a060abbb398" who="unknown">
            <seg>
              Fru talman! Peter Eriksson har frågat mig om jag kommer att vidta
              några åtgärder för att få till stånd en ökad rättvisa över hela
              landet när det gäller teletaxor, med anledning av Telias aviserade
              taxeändringar fr.o.m. den 7 november 1997.
            </seg>
            <seg>
              Telia AB är ett företag som verkar på en konkurrensutsatt marknad,
              och som sådant bestämmer det självt vilken prisstruktur som skall
              gälla för dess produkter. Regeringen kan och bör inte ingripa
              i de enskilda taxebesluten.
            </seg>
            <seg>
              Bestämmelserna i telelagen syftar bl.a. till att alla skall ha
              möjlighet att ringa till ett rimligt pris (2 §).
            </seg>
            <seg>
              Taxorna för den fasta telefonitjänsten skall grunda sig på kostnaderna
              för tjänsterna (18 §). Telelagen ger därutöver regeringen möjlighet
              att föreskriva att teletaxorna inte får överstiga en viss nivå
              (19 §).
            </seg>
            <seg>
              Vad gäller regeln om att telefonitjänsten skall hålla rimligt
              pris har regeringen i proposition
            </seg>
            <seg>
              1996/97:61 Översyn av telelagen angivit att rimligheten i priset
              bör ses utifrån konsumentens perspektiv:
            </seg>
            <seg>
              "En utveckling av kostnaderna där en allt större andel av användarna
              av privatekonomiska skäl avstår från att utnyttja telefonitjänsten
              kan inte accepteras." Detta står på s. 72. Det står vidare: "Alltför
              stora prisvariationer mellan regioner eller mellan olika marknadssegment
              i tillhandahållandet av mer eller mindre likvärdiga tjänster bör
              inte accepteras."
            </seg>
            <seg>
              Det ingår i Post- och telestyrelsens (PTS) uppgift att bevaka
              telemarknaden ur ett konsumentperspektiv.
            </seg>
            <seg>
              PTS håller för närvarande på att studera Telias föreslagna ändringar.
              Om jag inte inom en mycket kort tid blir övertygad om att de som
              bor i mindre riktnummerområden inte drabbas orättfärdigt av taxeändringarna,
              kommer regeringen att utnyttja rätten enligt 19 §
            </seg>
            <seg>
              i telelagen för att se till att taxorna bibehålls vid dess nuvarande
              nivå.
            </seg>
          </u>
          <note type="speaker">
            Anf. 37 PETER ERIKSSON (mp):
          </note>
          <u who="peter_eriksson_3728cc" xml:id="i-47c643808bea2104">
            <seg>
              Fru talman! Jag tackar för svaret från kommunikationsministern.
              Jag känner mig ganska glad. Det visar ju att den kritik som har
              framförts, inte bara från mig utan från massor av människor runt
              om i hela landet, har nått fram till departementet och att man
              är beredd att lyssna till vad som sägs.
            </seg>
            <seg>
              Bakgrunden till att jag skrev den här interpellationen är att
              jag tycker att vi redan i dag har en situation där många människor
              diskrimineras på teleområdet.
            </seg>
            <seg>
              Framför allt är det den här strukturen med ganska många mycket
              små riktnummerområden - å andra sidan har vi några få mycket stora
              - som gör att man på vissa håll inte kan ringa på lokaltaxa till
              sitt kommunalkontor. Man kan inte ringa till sin skola och sin
              arbetsplats utan att ringa till ett annat riktnummerområde. Det
              blir ofta dyrare, speciellt om man skulle genomföra Telias nya
              prissystem. Då skulle det här bli mycket dyrare än tidigare för
              många.
            </seg>
            <seg>
              Jag kommer från Norrbotten, med det är inte alls speciellt för
              Norrbotten, och där har vi riktnummerområden med kanske några
              hundra hushåll. Man kan ringa till grannarna och grannbyarna,
              men inte mer.
            </seg>
            <seg>
              Jag tycker att den här strukturen är ganska otidsenlig, orättvis
              och diskriminerande. Jag skulle vilja att vi politiskt gjorde
              någonting för att rätta till problemet och dessutom sätta p för
              Telias tänkta prispolitik. Nu visar som sagt kommunikationsministern
              att hon är beredd att ta till sig argumenten och använda den lag
              som vi har för att stoppa Telias nya förslag.
            </seg>
            <seg>
              Men jag undrar också om kommunikationsministern är beredd att
              göra någonting för att skapa en mer långsiktig och rättvis struktur
              när det gäller riktnumren och telekommunikationerna i landet.
              Den situation som vi har i dag är inte bara diskriminerande för
              enskilda hushåll utan det handlar också om möjligheterna att t.ex.
              starta företag i glesbygden och vidareutveckla och satsa på existerande
              småföretag. Just telekommunikationerna blir ju mer och mer avgörande
              för småföretagen. Därför tror jag att det här är ett viktigt område
              om vi skall få en fungerande politik där vi kan säga att hela
              landet skall leva.
            </seg>
          </u>
          <note type="speaker">
            Anf. 38 BIRGITTA GIDBLOM (s):
          </note>
          <u who="birgitta_gidblom_020f8b" xml:id="i-fcf62fa90f7c4757" next="cont">
            <seg>
              Fru talman! Jag vill också instämma med alla dem som har uttryckt
              sin stora oro inför dessa taxehöjningar och med Peter Eriksson.
              Jag är också glad över ministerns svar på frågan i torsdags och
              över svaret på den här interpellationen.
            </seg>
            <seg>
              Jag vill ändå ta upp några exempel från min hemkommun Gällivare.
              Det är en kommun som har väldigt många riktnummerområden. Där
              har befolkningen på landsbygden reagerat mycket starkt, och det
              med rätta.
            </seg>
            <seg>
              Vi pratade om små riktnummerområden. Det finns ett område som
              heter Lakaträsk där man har 150
            </seg>
            <seg>
              abonnenter. Hälften av dem är fritidsboende. Det området är delat
              mellan Gällivare kommun och Bodens kommun, men det ligger närmare
              Boden geografiskt. Man ringer inte så mycket inom Lakaträsksområdet,
              utan man ringer mest till Boden, riktnummer
            </seg>
            <seg>
              0921. Där går barnen i skolan, och man har sina släktingar och
              vänner där. Man ringer mycket till Harads.
            </seg>
            <seg>
              Minst ringer man till Gällivare. Det visar i alla fall att alla
              inom det här lilla området blir hårt drabbade om
            </seg>
            <seg>
              Telias taxehöjningar skulle gå igenom, och det finns ju många
              liknande områden i hela landet.
            </seg>
            <seg>
              Man kan i dag ha en kvartalsavgift på ca 1 000 kr.
            </seg>
            <seg>
              Landsbygdsrådet bedömer att kostnaden med de nya taxorna och
              samma samtalsmängd skulle bli 2 000-
            </seg>
            <seg>
              2 500 kr per kvartal. Då kommer många att tvingas att minska
              sitt telefonerande av ekonomiska skäl med de konsekvenser det
              får med bristande sociala kontakter osv. För människor som bor
              i glesbygden är telefonen ett viktigt instrument för att komma
              i kontakt med andra människor.
            </seg>
            <seg>
              Sedan finns det exempel på abonnenter som bor ännu närmare varandra.
              Det finns en by som heter
            </seg>
          </u>
          <note>
            Leipojärvi. Den hör till Hakkasområdet, riktnummerområde 0925.
            Liikavara tillhör 0970-området.
          </note>
          <u who="birgitta_gidblom_020f8b" prev="cont">
            <seg>
              Mellan dessa två byar är det knappt en mil. En person som bor
              i Leipojärvi kan ha en bror som bor Liikavara och en i Malmö.
              När han skall ringa till sina båda syskon får han betala lika
              mycket. Mellan Leipojärvi och Malmö är det ca 160 mil. Det säger
              sig självt att det här är orimligt och orättvist.
            </seg>
            <seg>
              Telias prispolitik är omöjlig att förstå. Jag instämmer i det
              ministern sade i frågestunden, nämligen att det är anmärkningsvärt
              att den största teleoperatören, som har ett uttalat regionalpolitiskt
              ansvar i sin affärsidé och även ett samhällsansvar, uppträder
              på det sättet.
            </seg>
            <seg>
              Därför gläder det mig att ministern har samma synpunkter på den
              här taxeförändringen. Hon skall veta att vi är många som står
              bakom henne när hon skall agera mot dessa orättfärdiga taxor.
              Jag tycker också att det är positivt att ministern förstår glesbygdens
              speciella problem.
            </seg>
            <seg>
              Vi har t.ex. också företagande som vi gärna vill skall utvecklas
              på landsbygden. Ett företag som finns i Hakkas, som jag nämnde
              tidigare, har även ett kontor i Aitik som ligger inom Gällivares
              område. De beräknar att de nya taxorna kan ge upp till 20 000
              kr i kostnader jämfört med 9 000 kr nu. Det skall finnas rabatter
              för företag. Jag skulle vilja veta hur mycket kostnaden skulle
              kunna reduceras i det här fallet.
            </seg>
            <seg>
              Sedan finns det också möjligheter att anlita andra teleaktörer.
              Vad skulle då konsekvensen bli för Telia?
            </seg>
          </u>
          <note type="speaker">
            Anf. 39 MONICA GREEN (s):
          </note>
          <u who="monica_green_5e0fc4" xml:id="i-196c07f8c3821740">
            <seg>
              Fru talman! Det blir allt viktigare för oss i ett informationssamhälle
              att använda telekommunikation.
            </seg>
            <seg>
              Regionala skillnader suddas ut eller får mindre betydelse. Vi
              kan också kommunicera oavsett var i landet eller var i världen
              vi befinner oss.
            </seg>
            <seg>
              I våras arbetade vi i trafikutskottet fram ett betänkande där
              vi tydligt markerade att Sverige även i fortsättningen bör ha
              låga och rimliga telefonipriser.
            </seg>
            <seg>
              Alla skall få tillgång till teletjänster på likvärdiga villkor,
              skrev vi i betänkandet. Vi slog mycket tydligt fast att sänkningen
              av telepriser i vissa regioner inte får finansieras av höjda telepriser
              i någon annan del av landet, och om priserna skulle sjunka till
              följd av en effektiv konkurrens i t.ex. storstadsområdena får
              inte andra regioner påtagligt släpa efter. I betänkandet lyfter
              vi också fram att det inte får bli för stora regionala skillnader.
              Vi vill i stället främja en stärkt regional balans. Detta blev
              också riksdagens beslut.
            </seg>
            <seg>
              Vi gav i riksdagsbeslutet också större möjligheter för Post-
              och telestyrelsen, PTS, att noga följa utvecklingen, och vi förutsatte
              att regeringen skulle återkomma i frågan.
            </seg>
            <seg>
              Nu när Telia har aviserat ett nytt taxesystem är det många som
              känner stark oro, och det är en stor folkyttring över hela landet.
              Många undrar: Är det jag som blir drabbad? Är det vi på landsbygden
              som blir drabbade? Får vi betala en större kostnad? Gäller inte
              riksdagens beslut längre?
            </seg>
            <seg>
              Redan nu är det klart att de som har många riktnummer i sin kommun
              eller i sitt län får en betydande höjning av sina telekostnader.
              Därför känns det angeläget att göra nya riktnummerområden ganska
              snart.
            </seg>
            <seg>
              Det är bra att ministern så tydligt har visat vad hon avser i
              den här frågan, och det har också de andra talarna tyckt. Nu undrar
              jag: Är det möjligt och finns det något intresse för att lyfta
              fram PTS tydligare?
            </seg>
            <seg>
              Kan man snabba på rapporten om prisutveckling och redan nu redovisa
              hur de nya taxorna slår? Hur ser ministern på möjligheten att
              skynda på uppdraget till
            </seg>
            <seg>
              PTS om översyn när det gäller större eller nya riktnummerområden?
            </seg>
          </u>
          <note type="speaker">
            Anf. 40 KARL-ERIK PERSSON (v):
          </note>
          <u who="karl-erik_persson_c11bc2" xml:id="i-8fcee399146d883b">
            <seg>
              Fru talman! Det svar som kommunikationsministern har gett innebär
              att det finns en del frågor som man bör ställa sig. Enligt de
              uppgifter vi har kommer
            </seg>
            <seg>
              Post- och telestyrelsen först i december att lämna svar till
              kommunikationsministern, i stället för i februarimars. Då är frågan:
              Innebär det här att taxeändringen kommer att ske den 7 november
              som är aviserat?
            </seg>
            <seg>
              Eller kommer man att behålla nuvarande taxor tills
            </seg>
            <seg>
              Post- och telestyrelsen har granskat förslaget om förändring?
            </seg>
            <seg>
              Det här är viktigt, för annars är ju detta inget svar över huvud
              taget. Post- och telestyrelsen lämnar svar först i december, när
              taxorna redan har förändrats från den 7 november. Är man då beredd
              att gå tillbaka i februari-mars, eller i så fall när? Eller är
              man i regeringen beredd att säga att förändringarna inte kommer
              att ske förrän Post- och telestyrelsen har lämnat de uppgifter
              som kommunikationsministern nu säger att hon vill ha in?
            </seg>
            <seg>
              I så fall borde man vänta. Man borde avisera redan nu att det
              inte kommer att ske några taxeändringar förrän uppgifterna har
              kommit in och man har sett om ändringarna får de konsekvenser
              som många före mig har beskrivit.
            </seg>
            <seg>
              Kommunikationsministern har i dag fått ett brev som alla i trafikutskottet
              också har fått. Det är från
            </seg>
            <seg>
              Lantbrukarnas riksförbund. Man har granskat förslaget och sett
              hur orimligt det slår för dem som har många riktnummerområden
              inom sin kommun.
            </seg>
            <seg>
              De här frågorna borde kommunikationsministern kunna svara på.
              Många använder ju telefonen som en service. Man ringer till myndigheter
              och till släkt och vänner inom den egna kommunen. Finns det då
              flera riktnummerområden blir det som många talare före mig har
              beskrivit. Det blir en taxehöjning på 150 %.
            </seg>
          </u>
          <note type="speaker">
            Anf. 41 OWE HELLBERG (v):
          </note>
          <u who="owe_hellberg_cd70a8" xml:id="i-1254ddc30086e29b">
            <seg>
              Fru talman! Det var jag som väckte frågan i riksdagen för två
              tre veckor sedan, och frågesvaret fick jag för ett par veckor
              sedan. Då sade kommunikationsministern att det här är en fråga
              för Telia och
            </seg>
            <seg>
              Post- och telestyrelsen och hänvisade till en lagparagraf.
            </seg>
            <seg>
              Jag blev naturligtvis glatt överraskad över det nya svaret under
              frågestunden i torsdags. Insikten hos ministern måste ha blivit
              mycket större under en veckas tid. Och det glädjer mig, naturligtvis.
            </seg>
            <seg>
              Men problemet är vad som skall hända. Ministern skall ingripa
              inom kort. Men det är väldigt ont om tid.
            </seg>
            <seg>
              Förändringarna skall ju träda i kraft den 7 november.
            </seg>
            <seg>
              Och som jag har förstått det, och som Karl-Erik Persson var inne
              på, handlar det här om att Post- och telestyrelsen skall granska
              det här i efterhand. Jag tycker att det är ganska märkligt hur
              processen i statlig verksamhet fungerar om man skall genomdriva
              taxeändringar som retar upp halva svenska folket och sedan komma
              tillbaka och på något sätt justera taxorna i efterskott. Själva
              tågordningen måste ändras.
            </seg>
            <seg>
              Vad skall vi då göra? Egentligen är det inget fel på själva samtalskostnaden,
              20 öre för lokalsamtal och 50 öre för rikssamtal. Kärnpunkten
              i det här är att man inte får ringa lokalsamtal till angränsande
              riktnummerområden. Skall vi kunna påverka det med hjälp av lagen?
              Det vore intressant att höra. Kan vi verkligen göra någonting
              åt det här utifrån de utgångspunkterna?
            </seg>
            <seg>
              Sedan tycker jag att vi skall titta litet grand på vad som egentligen
              är bakgrunden till allt detta. Jo, det är naturligtvis avregleringen
              av telemarknaden. Tele 2
            </seg>
            <seg>
              konkurrerar när det gäller taxorna för rikssamtal, och
            </seg>
            <seg>
              Telia skall hänga med i svängarna. Det man förlorar på karusellerna
              måste man naturligtvis ta igen på gungorna någon annanstans, och
              det är då man hittar på sådana här rent ut sagt korkade konstruktioner.
            </seg>
            <seg>
              Det är intressant att Telia är ett statligt bolag. Men vad har
              ägarna för möjligheter att påverka bolagets verksamhet? Jag tycker
              att vi ofta återkommer till att man skall sköta sig själv och
              att man skall driva sin verksamhet utifrån sina förutsättningar.
              Det börjar bli dags att diskutera ägardirektiv och förhållningssätt
              från regering och riksdag när det gäller statliga bolag.
            </seg>
            <seg>
              Till sist: Den 7 november skall de nya taxorna börja gälla. Vad
              tänker ministern göra?
            </seg>
          </u>
          <note type="speaker">
            Anf. 42 SVEN BERGSTRÖM (c):
          </note>
          <u xml:id="i-eae77a2510335353" who="unknown">
            <seg>
              Fru talman! Uppslutningen i dag visar att den här frågan engagerar
              många människor runt om i landet.
            </seg>
            <seg>
              Det är glädjande, tycker jag, att kommunikationsministern nu
              tydligt signalerar att hon har förstått att det här är viktigt
              och att hon är beredd att medverka till att det inte skall bli
              någon taxehöjning om man inte kan visa att det inte slår orimligt.
            </seg>
            <seg>
              Men jag instämmer naturligtvis i frågan: Kommer det att bli någon
              höjning den 7 november eller inte?
            </seg>
            <seg>
              Det är den viktiga frågan. Jag tycker att den enda rimliga slutsatsen
              är att ministern måste ingripa. Hon måste säga att om vi inte
              får något besked så blir det heller inte någon höjning den 7 november.
            </seg>
            <seg>
              Taxehöjningen har engagerat många människor och många partier.
              Vi hade en hearing i trafikutskottet, och vi har haft en diskussion
              inom Centerpartiet på vårt kommittémöte. Men jag har inte blivit
              lugnad av argumenten för de föreslagna förändringarna.
            </seg>
            <seg>
              Jag tycker att det allvarliga är att Telia med berått mod faktiskt
              går emot ett färskt riksdagsbeslut från i våras, vilket Monica
              Green också var inne på. Då underströk riksdagen att alla skall
              ha tillgång till teletjänster på likvärdiga villkor. Enkelt! Det
              betonades också särskilt att Telia har en skyldighet att främja
              stärkt regional balans. Då tycker jag närmast att det är en provokation
              mot riksdagen och svenska folket att
            </seg>
            <seg>
              Telia åtminstone tänkte dra till med en höjning på
            </seg>
            <seg>
              150 % för samtal över riktnummergränserna.
            </seg>
            <seg>
              Telias försvar att man i stället sänker priserna på rikssamtal
              från 60-65 öre till 50 öre kan inte alls kompensera den här chockhöjningen
              för den vanlige medborgaren. Som någon talare också har varit
              inne på saknar dessutom 100 000 abonnenter på landsbygden och
              i mindre orter fortfarande teletjänster som förutsätter AXE-anslutning,
              något som i dag finns i alla större tätorter i övrigt.
            </seg>
            <seg>
              När det gäller tillgång till ISDN-standard, som ju ger ännu större
              möjligheter, är orättvisorna ännu större.
            </seg>
            <seg>
              Jag tycker att det är litet illavarslande när t.o.m.
            </seg>
            <seg>
              företrädare för Post- och telestyrelsen talar om att man får
              vända sig till Telenordia eller Tele2 om man inte är nöjd med
              Telia, därför att de kanske kan erbjuda bättre villkor. Lika illa
              är det när man talar om att enskilda abonnenter får förhandla
              till sig bonustaxor. Det är väl inte rimligen så ett statligt
              verk med rikstäckande ansvar skall uppträda. Det måste, precis
              som riksdagen sade i våras, vara likvärdiga villkor om det skall
              främja en stärkt regionalbalans.
            </seg>
            <seg>
              Dessutom tycker jag att det är hög tid att överväga, för att
              få den här regionala rättvisan och balansen, om man inte skall
              tillämpa lokalsamtalstaxor åtminstone länsvis. När en och en halv
              miljon människor i
            </seg>
            <seg>
              08-området kan ringa för lokalsamtalstaxa är det inte rimligt
              att man i en kommun skall kunna ha sju riktnummerområden. Jag
              tycker att den minsta ambitionsnivån borde vara att man i varje
              län har möjlighet att ringa för lokalsamtalstaxa inom hela länet.
              Det är ingen match - man behöver inte ändra riktnummerområdena,
              utan det är bara att tillämpa debiteringen på så sätt att man
              bestämmer att det inom ett län skall vara lokalsamtalstaxa. Telia
              har ju argumenterat att man är så tveksam till att ändra riktnummerområden.
              Det kostar mycket pengar, det tar tid, och dessutom kommer nu
              en ny nummerplan, nummerportabilitet etc. Ja, men låt bli att
              ändra riktnummerområdena då, men tillämpa lokalsamtalstaxa länsvis!
              Det är en mycket enkel metod.
            </seg>
            <seg>
              Jag skulle vilja höra om ministern är beredd att ställa sig bakom
              denna tanke: Man måste eftersträva regional rättvisa, och då är
              ambitionen att ge människor möjlighet att ringa, åtminstone länsvis,
              för lokalsamtalstaxa. Sedan vill jag ha besked om hur det blir
              den 7 november. Blir det någon höjning eller inte?
            </seg>
          </u>
          <note>
            Anf. 43 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-d7f1775b8177b544" who="unknown">
            <seg>
              Fru talman! Som Monica Green så riktigt påpekade är telekommarknaden
              en marknad i oerhörd utveckling. Den tekniska utvecklingen går
              väldigt fort.
            </seg>
            <seg>
              Med det vill jag påminna om att det inte är någon lösning att
              gå tillbaka till den gamla detaljregleringen och televerkstiden.
              Jag hoppas att vi alla är överens om att det inte är det vi diskuterar
              i dag här.
            </seg>
            <seg>
              Sedan handlar det dels om det akuta, hur man skall kunna komma
              åt och ändra på de förslag från
            </seg>
            <seg>
              Telia som ligger nu och de förslag Telia har fattat i sin ledning
              och styrelse, dels hur man på sikt skall få en mer rättfärdig
              taxestruktur. Jag skall svara på båda sakerna.
            </seg>
            <seg>
              Rent tekniskt har arbetet med programmering av de olika växlarna
              och växelsystemen pågått under ett antal månader. Det finns alltså
              i dag ingen möjlighet att på några dagars varsel ändra tillbaka.
              Man kan dock ändra på räkningarna. Man kan ändra administrativt
              så att den här förändringen inte slår igenom.
            </seg>
            <seg>
              Den möjligheten finns. Våra jurister på departementet diskuterar
              nu hur man skall formulera författningsdelen för att kunna införa
              det här pristaket. Detta arbete pågår, men när det gäller den
              rent tekniska strukturen är det inte möjligt att göra denna förändring.
              Man får gör det administrativt och förändra räkningarna. Det är
              naturligtvis fullt möjligt.
            </seg>
            <seg>
              Sedan är det här ingenting som Post- och telestyrelsen sköter
              med vänsterhanden. Tvärtom pågår det en daglig dialog om detta,
              både mellan departementet och PTS och mellan PTS och Telia, för
              att ta reda på vad det egentligen är som kommer att hända. Det
              har högsta prioritet. Bolaget har nämligen en något annorlunda
              syn på det här än vi andra, vi som har läst alla de brev där det
              beskrivs hur det fungerar när man finns ute i verkligheten. Ni
              som finns här i debatten har beskrivit det här, och jag har också
              läst alla sådana brev som har kommit till oss.
            </seg>
            <seg>
              Det pågår som sagt en stor aktivitet, och den senaste tiden har
              Telia presenterat ett antal rabattsystem osv. Det tror jag faktiskt
              hjälper en hel del småföretag, och företag över huvud taget, och
              det är ju bra i och för sig. Men sedan har vi alla de privatpersoner
              som av olika skäl inte har någon möjlighet att använda rabattsystemen,
              kanske inte klarar av att vända sig till konkurrenter osv. Det
              är dem som jag - i alla fall hittills - inte alls känner mig övertygad
              om att det här inte skulle drabba. Tvärtom är jag övertygad om
              att vi måste införa det här pristaket. Och vad det handlar om,
              det som riksdagen har lagt fast och som finns i telelagen, är
              just ett pristak. Det är inte så att ni som riksdagsledamöter
              har bestämt att vi skall tala om exakt hur taxesystemet skall
              se ut, utan vad vi kan göra är att lägga ett pristak.
            </seg>
            <seg>
              Det är den ena delen. Den andra delen handlar om riktnummerområdena,
              och där får jag be att få återkomma i min nästa replik. På sikt
              är naturligtvis det någonting som absolut måste lösas, och ett
              intensivt arbete har satts i gång där också.
            </seg>
          </u>
          <note type="speaker">
            Anf. 44 PETER ERIKSSON (mp):
          </note>
          <u who="peter_eriksson_3728cc" xml:id="i-7007f6c8571e534b">
            <seg>
              Fru talman! Det var synd att kommunikationsministern inte hann
              förklara sig färdigt. Det blir nämligen ganska invecklat. Jag
              tycker att kommunikationsministern ändå har haft så pass gott
              om tid på sig att hon borde kunna redovisa ett förslag till hur
              man har tänkt agera.
            </seg>
            <seg>
              Jag har svårt att acceptera att det pristak som nu föreslås för
              att mildra Telias nya prispolitik, vad jag förstår, skulle vara
              tillräckligt för att hindra att det nya system som införs faktiskt
              ökar orättvisorna. Men kommunikationsministern får försöka utveckla
              litet mera vad det skulle innebära. Om man sätter ett tak skulle
              det ändå, vad jag kan förstå, sannolikt innebära ökade kostnader
              för dem som bor i små riktnummerområden - om man inte sätter det
              väldigt nära lokaltaxan.
            </seg>
            <seg>
              I den andra frågan, den större och viktigare frågan om förändringar
              av riktnummerområdena, tycker jag att vi som politiker har lättare
              att påverka mera direkt.
            </seg>
            <seg>
              Om vi kan vara överens - Socialdemokraterna, Miljöpartiet och
              alla andra partier som är med i den här debatten - om att den
              struktur vi har i dag är otidsenlig, orättvis och diskriminerande
              borde det gå tämligen snabbt att få till en ändring som gör att
              i alla fall de extrema orättvisorna försvinner.
            </seg>
            <seg>
              Jag kan mycket väl instämma i det som Centerns
            </seg>
            <seg>
              Sven Bergström förde fram här - och jag har också skrivit det
              i min interpellation - nämligen att länsvisa riktnummerområden
              borde vara ett rimligt åtminstone första mål för att skapa en
              någorlunda balans i landet och en rimlig situation som inte diskriminerar
              vissa delar av landet jämfört med andra. Sedan kan vi kanske ändå
              acceptera att man i Stockholm kan nå en och en halv miljon andra,
              om man åtminstone kan nå några hundra tusen i andra delar av landet
              i stället för några hundra, som det nu är på många ställen.
            </seg>
            <seg>
              Kommer den oacceptabla förändring som Telia föreslår inte att
              slå igenom från början med kommunikationsministerns förslag och
              det som kommer att hända i veckan? Kommer pristaket att införas
              den
            </seg>
            <seg>
              7 november? Eller kommer det betydligt senare i processen, så
              att människor får acceptera att orättvisorna införs under en tid?
              Jag väntar på en litet bättre och bredare förklaring från ministern.
            </seg>
          </u>
          <note type="speaker">
            Anf. 45 BIRGITTA GIDBLOM (s):
          </note>
          <u who="birgitta_gidblom_020f8b" xml:id="i-c6b20122e9c79296">
            <seg>
              Fru talman! Jag tycker också att en lösning vore att man gör
              större riknummerområden. Det kan inte vara rimligt att ha så små
              riktnummerområden, vilket jag talade om tidigare. Nu säger många
              att det är lätt att göra om detta, medan andra säger att det är
              mycket mer komplicerat än man tror. Men med den teknik som vi
              har borde det inte vara så svårt. Sven Bergström sade att man
              kunde ha lokala samtalstaxor i ett helt län. Det vore ju bra för
              oss i Norrbotten med våra avstånd och våra många riktnummerområden.
            </seg>
            <seg>
              Avslutningsvis vill jag även ta upp det som även någon annan
              talare berörde, nämligen att man fortfarande inte har AXE-växlar
              i många områden. I vår kommun har den största byn fortfarande
              inte tillgång till AXE-växel. Samtidigt är det många ute på landsbygden
              som vill sätta i gång olika satsningar när det gäller IT men som
              hindras av förseningen av IT-
            </seg>
            <seg>
              utbyggnaden. Detta och riktnummerområdena är något som vi tycker
              att man skall ta itu med.
            </seg>
          </u>
          <note type="speaker">
            Anf. 46 OWE HELLBERG (v):
          </note>
          <u who="owe_hellberg_cd70a8" xml:id="i-d7cd9a76415d04ad">
            <seg>
              Fru talman! De storstilade orden i frågestunden i torsdags verkar
              inte ha så mycket innehåll. Jag tycker att det enda rimliga beskedet
              som man kan få i dag är att om de nya taxorna skall införas den
              7 november skall det också vara möjligt att ringa lokalsamtal
              till angränsande riktnummerområden. Vi kan inte föra någon stor
              debatt i dag om hur stora riktnummerområdena skall vara. Vi klarar
              det inte i dag, och vi klarar det inte i morgon, utan detta måste
              naturligtvis utredas.
            </seg>
            <seg>
              Om Post- och telestyrelsen har en så väldigt bra dialog med Telia,
              varför för man då inte en dialog innan man fattar en mängd beslut
              utan skall ha dialogen efteråt? Varför skall man reta upp halva
              svenska folket med en sådan beslutsordning? Det är för mig helt
              obegripligt.
            </seg>
            <seg>
              Ministern har uttalat sig för en mängd rabattsystem. Jag tycker
              inte att man skall använda sig av rabattsystem för att komma åt
              orättvisor. Det är inte på det sättet som man skall lösa problem.
              Sedan kan det naturligtvis finnas behov av rabattsystem i andra
              sammanhang. Bl.a. nämndes Internet. Det sägs att tills nätservrar
              installeras i alla riktnummerområden skall
            </seg>
            <seg>
              Telia minsann se till att man får ringa för lokalsamtalstaxa.
              Jag tror inte att det blir verklighet. Jag har faktiskt varit
              med om detta och sett att det inte fungerar i de små riktnummerområdena.
              Vi kommer inte att få några Internetservrar där. Det är inte ekonomiskt
              lönsamt att använda ett sådant system. Så, upp till bevis. Blir
              det någon förändring av förslaget den
            </seg>
            <seg>
              7 november, eller var detta bara ett storstilat utspel under
              frågestunden?
            </seg>
          </u>
          <note type="speaker">
            Anf. 47 MONICA GREEN (s):
          </note>
          <u who="monica_green_5e0fc4" xml:id="i-50bdf4170675704a">
            <seg>
              Fru talman! Jag skall börja med att säga något positivt om Telia,
              eftersom det är några som har talat om AXE-system, m.m. Trots
              att jag just nu är missnöjd med Telia tror jag inte att utbyggnaden
              kan ske snabbare än den nuvarande takten. Inom något år kommer
              alla i hela Sverige att vara anslutna till AXE-
            </seg>
            <seg>
              systemet. Och inom ett par år kommer alla att kunna koppla upp
              sig på nätet. Utbyggnadstakten är mycket snabb, och tekniken är
              inte så väsentlig.
            </seg>
            <seg>
              Jag är också orolig för prisutvecklingen och vad som skall hända,
              och jag ser fram emot ministerns nästa inlägg, eftersom det verkar
              som om kärnfrågan ändå blir riktnummerområdena. Om vi kan komma
              till skott och få en tidigare lösning av problemen med andra riktnummerområden,
              så innebär det en lösning av många andra problem. Jag skulle vilja
              att Post- och telestyrelsens uppdrag påskyndas i fråga om detta.
            </seg>
            <seg>
              I trafikutskottet arbetar vi just nu med en skrivelse om informationssamhället.
              Vi ser enorma möjligheter för att alla skall få Internet som en
              förändrande kraft, vilket detta kan innebära i informationssamhället.
              Vi kan öka möjligheterna för människorna i hela landet att ta
              del av information och öka inflytandet och demokratin och riva
              regionala hinder. Denna förändring, som i grunden kan vara positiv
              om vi handhar den på rätt sätt, får inte komma på skam om det
              visar sig att detta arbete halkar efter på något sätt om inte
              problemet med för små riktnummerområden löses.
            </seg>
          </u>
          <note type="speaker">
            Anf. 48 KARL-ERIK PERSSON (v):
          </note>
          <u who="karl-erik_persson_c11bc2" xml:id="i-a98252414bbec1ee">
            <seg>
              Fru talman! Man brukar säga att ur kaos uppstår klarhet. Men
              jag tycker inte att det har skett i denna diskussion.
            </seg>
            <seg>
              Kommunikationsministern talar om rabatter. Jag kan inte förstå
              att vi i Sverige skall ha telefoni som bygger på ett rabattsystem.
              Det skulle vara mycket olyckligt om vi hamnade i den situationen.
            </seg>
            <seg>
              Jag tycker att man skall påminna om att Telia,
            </seg>
            <seg>
              Posten och SJ en gång i tiden byggdes upp med skattebetalarnas
              pengar. Därför får de inte raseras hur som helst. Det är ett ansvar
              som vi måste ta. Men problemet är att statliga bolag som skall
              ta ansvar för hela landets utveckling och ge en god service till
              bra och rimliga priser samtidigt skall konkurrera med bolag som
              inte har detta ansvar. Detta måste man komma åt på något sätt.
              Om dessa bolag skall vara med och konkurrera måste de se till
              att det är en god service över hela landet. Men det är inte på
              det sättet i dag, vare sig när det gäller postområdet eller teleområdet.
            </seg>
            <seg>
              De som är med och konkurrerar på teleområdet har inte detta ansvar.
              Det borde man kunna komma åt på något sätt. Det kan väl inte vara
              på det sättet att all avreglering skall innebära sämre service
              till ett högre pris. Vi är på väg åt det hållet nu. Det tror jag
              inte att svenska folket är berett att ställa sig bakom.
            </seg>
          </u>
          <note>
            Anf. 49 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-fb9c7978f0a4e921" who="unknown">
            <seg>
              Fru talman! Jag skall fortsätta där jag slutade mitt förra inlägg.
              Det handlade om riktnummerområdena, som på många sätt är grunden
              till eländet, om jag uttrycker mig så. Det finns verkligen starka
              skäl att ändra riktnummerområdena. Riktnummerområdena har varit
              desamma sedan någon gång på 40-talet, då man hade de gamla elektromagnetiska
              systemen. När man nu har AXE-växlar nästan överallt har denna
              riktnummerindelning ingen teknisk funktion, utan den är helt enkelt
              en kvarleva. Därför har Post- och telestyrelsen, som så att säga
              äger nummerplanen, inte minst efter den diskussion som har varit
              inte bara under de senaste veckorna - dialogen har pågått med
            </seg>
            <seg>
              Telia under en period, sagt att detta arbete måste påskyndas.
            </seg>
            <seg>
              Men det är också viktigt att komma ihåg att en förändring av
              riktnummerområdena också behöver göras med en viss planmässighet.
              Det handlar om att telefonväxlar och kundregister måste programmeras
              om. Konsumenterna drabbas till viss del av arbetet.
            </seg>
            <seg>
              Allt från brevpapper till telefonkataloger och telefonuppgifter
              måste också förändras. Också sådant av mer indirekt karaktär -
              att man har invanda telefonnummer, t.ex. numren till taxiväxlarna,
              som vi alla kan utantill - behöver man vänja sig vid. Det är skälet
              till att detta arbete måste ske med ordning och reda.
            </seg>
            <seg>
              Den riktnummerreform som genomfördes i nästan hela Stockholms
              län för ett antal år sedan - Norrtälje kommun är fortfarande inte
              med i detta - innefattade tio riktnummerområden. När vi skall
              göra detta för hela landet handlar det om 260 riktnummerområden.
            </seg>
            <seg>
              Alla företag och privatpersoner i hela landet är berörda. Det
              är klart att det innebär att det måste vara en viss ordning och
              reda när detta skall göras. Det tror jag att vi är överens om.
              Men inte desto mindre skall detta göras så fort som det är möjligt
              utan att det blir kaos.
            </seg>
            <seg>
              Det är svaret och detta är egentligen det som är allra mest grundläggande.
            </seg>
            <seg>
              Som jag tidigare sade är det tekniskt omöjligt att stoppa den
              nya taxekonstruktionen från den
            </seg>
            <seg>
              7 november. Statsmakterna har helt enkelt inget vapen för att
              göra det, men naturligtvis skall vi mildra skevheterna. 19 § i
              telelagen är till för det, och den skall vi använda. Det tar några
              veckor innan det hela har gått igenom den juridiska process som
              måste vara innan man kan komma fram med ett sådant här beslut.
              Under tiden har Telia alla möjligheter att självt göra saker på
              det administrativa området.
            </seg>
            <seg>
              Vad som är viktigt att komma ihåg när vi har ägarstyrning och
              det rör sig om ett bolag där vi har aktiemajoriteten eller där
              vi äger alla aktier är att vi kan tvinga det bolaget att skydda
              svaga grupper. Det är ju det som är det sociala och det regionalpolitiska
              ansvaret. Bl.a. kan man, Karl-Erik Persson, ta till rabatter.
              Jag tycker inte att den formen skall uteslutas.
            </seg>
            <seg>
              Det viktiga i det här fallet är dock att konsumenten får ett
              skydd och att de regionala orättvisorna kan hållas undan.
            </seg>
          </u>
          <note type="speaker">
            Anf. 50 PETER ERIKSSON (mp):
          </note>
          <u who="peter_eriksson_3728cc" xml:id="i-4769f38457cc2b92">
            <seg>
              Fru talman! Vi verkar vara relativt överens om den långsiktiga
              lösningen, dvs. om att få till stånd dels en förändring när det
              gäller riktnummerområden, dels en mera rättvis prisstruktur och
              riktnummerområdesstruktur. Det känns väldigt bra, för då har vi
              i alla fall en vettig inriktning vad gäller det långa perspektivet.
              I
            </seg>
            <seg>
              det korta perspektivet tycker jag dock att det forfarande är
              väldigt oklart vad som egentligen kommer att hända i detta sammanhang.
              Det känns inte bra. Vi har nu diskuterat saken, och alla verkar
              vara överens om att många människor kommer att drabbas hårt om
            </seg>
            <seg>
              Telia inför sin nya prispolitik från den 7 november.
            </seg>
            <seg>
              Sedan dröjer det eventuellt ett antal veckor - det är oklart
              hur många det rör sig om - innan vi kan få till ett beslut som
              mildrar effekten av detta.
            </seg>
            <seg>
              Min slutsats måste bli att kommunikationsministern inte verkar
              ha klarat av att stoppa problemet. Jag får väl uppmana Telia att
              lyssna på sina ägare - riksdagen och regeringen, som nu samfällt
              verkar ha åsikten att det inte är ett bra system som man planerar
              att sjösätta - och att se till att det inte blir på det sätt som
              många nu befarar. Om man lyssnar på riksdagens partier och på
              regeringen bör det gå att få till stånd en ändring. Jag vänder
              mig då återigen till Telia.
            </seg>
            <seg>
              För min del får jag avslutningsvis tacka kommunikationsministern
              för att hon åtminstone vill jobba för frågan och för att hon verkar
              göra vad hon kan för det hela.
            </seg>
          </u>
          <note>
            Anf. 51 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-5bb43f9803038d30" next="cont" who="unknown">
            <seg>
              Fru talman! Jag tycker att debatten har varit bra och klargörande
              på många sätt. Vi har klarat ut vad som är det akuta problemet
              och vad som är det långsiktiga problemet. Som jag uppfattat debatten
              är i princip alla debattörer överens om problembilden.
            </seg>
            <seg>
              Naturligtvis kan man vara efterklok och säga att det skulle ha
              varit bättre om lagen hade sett annorlunda ut etc., men nu har
              vi den lagstiftning vi har. Vi har faktiskt ett vapen, som vi
              nu tar till. Vi tar till det mot den dominerande operatören. Vi
              skall dock också komma ihåg att konsumenttryck och konsumentkrav,
              liksom detta med en fri konkurrens, på den öppna telemarknad som
              vi har och som inom några veckor kommer att vara öppen i hela
              Europa kommer att innebära att betydligt tuffare krav ställs på
              alla teleoperatörer. De små uppstickarna kommer självfallet att
              kunna pressa priser. Det kräver att vi har den här typen av debatter
              både i riksdagen och lokalt, så att människor är medvetna om att
              de också har ett val.
            </seg>
            <seg>
              Det är kanske det allra väsentligaste påtryckningsmedlet.
            </seg>
            <seg>
              Jag vill inte på något sätt förringa riksdagsledamöternas påverkansmöjligheter,
              men konsumenterna har också en mycket stark påtryckningsmöjlighet.
              Den kan de självklart använda. Vi skall, som sagt, hjälpas åt
              med att göra om riktnummerområdena.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Förnyad bordläggning
          </note>
          <u prev="cont" who="unknown">
            <seg>
              Föredrogs men bordlades åter
            </seg>
            <seg>
              Marknadsföring genom intresseorganisationer
            </seg>
            <seg>
              EU:s djurskyddslagstiftning
            </seg>
            <seg>
              Finansiering av miljöforskning
            </seg>
            <seg>
              Thomas Östros
            </seg>
            <seg>
              Privat import av alkoholhaltiga drycker
            </seg>
            <seg>
              Personakter hos Säpo
            </seg>
            <seg>
              Projektbidrag
            </seg>
            <seg>
              Braskaminer
            </seg>
          </u>
          <note>
            Lagutskottets betänkanden 1997/98:LU3 och LU4
          </note>
          <note>
            Utrikesutskottets betänkande 1997/98:UU4
          </note>
          <note>
            Trafikutskottets betänkande 1997/98:TU6
          </note>
          <note>
            Näringsutskottets betänkande 1997/98:NU4
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1997/98:39 Förlängd tid för ökning av aktiekapital i privata
            aktiebolag
          </note>
          <note>
            Skrivelse
          </note>
          <note>
            1997/98:38 Lägesrapport i fråga om den ekonomiska brottsligheten
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 november
          </note>
          <note>
            1997/98:53 av Yvonne Ruwaida (mp) till statsrådet
          </note>
          <note>
            Leif Blomberg
          </note>
          <note>
            1997/98:54 av Lennart Brunander (c) till jordbruksministern
          </note>
          <note>
            1997/98:55 av Beatrice Ask (m) till utbildningsministern
          </note>
          <note>
            1997/98:56 av Sten Andersson (m) till statsrådet
          </note>
          <note>
            den 4 november
          </note>
          <note>
            1997/98:57 av Bo Könberg (fp) till justitieministern
          </note>
          <note>
            Oberoende granskning av Leanderaffären
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 18 november.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 3 november
          </note>
          <note>
            1997/98:102 av Eva Zetterberg (v) till justitieministern
          </note>
          <note>
            1997/98:103 av Bertil Persson (m) till finansministern
          </note>
          <note>
            1997/98:104 av Marietta de Pourbaix-Lundin (m) till näringsministern
          </note>
          <note>
            den 4 november
          </note>
          <note>
            1997/98:105 av Marietta de Pourbaix-Lundin (m) till socialministern
          </note>
          <note>
            Assistansersättning under sjukhusvistelse
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 november.
          </note>
          <note>
            12 § Kammaren åtskildes kl. 16.26.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
