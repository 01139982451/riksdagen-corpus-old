<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--92</head>
          <docDate when="2007-04-09">2007-04-09</docDate>
        </div>
      </front>
      <body>
        <div>
          <note xml:id="i-58bf5e97209c33f2-0">
            ﻿
          </note>
          <note xml:id="i-a33a8f6afca4fe6e-0">
            Riksdagens protokoll
          </note>
          <note xml:id="i-c4e5df4bfc275c1c-0">
            2007/08:92
          </note>
          <note type="date" xml:id="i-785752bce0bd2a45-0">
            Onsdagen den 9 april
          </note>
          <note xml:id="i-cc323fce0ad7c4ec-0">
            Kl. 09:00 - 17:57
          </note>
          <note xml:id="i-950d25853c20c751-0">
            1 § Justering av protokoll
          </note>
          <note xml:id="i-176c8c44e2063155-0">
            Justerades protokollet för den 3 april.
          </note>
          <note xml:id="i-6a4fd248486a7eee-0">
            2 § Val av ny riksrevisor
          </note>
          <note xml:id="i-31a17507c93cc552-0">
            Från konstitutionsutskottet hade följande skrivelse inkommit:
          </note>
          <note xml:id="i-0a07ef7623ac46e3-0">
            Konstitutionsutskottet har i dag enhälligt beslutat att till
            ny riksrevisor efter Lennart Grufberg från och med den 1 juli
            2008 till dess nytt val genomförts under sjunde året därefter
            och den då valde har tillträtt uppdraget föreslå nuvarande generaldirektören
            Claes Norgren.
          </note>
          <note xml:id="i-e15b892975542348-0">
            Utskottet föreslår vidare att riksrevisor Eva Lindström utses
            att svara för myndighetens administrativa ledning.
          </note>
          <note xml:id="i-1e58f9745103cec6-0">
            Berit Andnor
          </note>
          <note xml:id="i-eeeb30c08b4bd0a5-0">
            Konstitutionsutskottet hade enhälligt föreslagit att riksdagen
            för tiden den 1 juli 2008 till dess nytt val genomförts under
            sjunde året därefter skulle välja Claes Norgren till ny riksrevisor.
          </note>
          <note xml:id="i-27b4cb79b616f38b-0">
            Kammaren biföll konstitutionsutskottets förslag och valde därmed
            för tiden den 1 juli 2008 till dess nytt val genomförts under
            sjunde året därefter till
          </note>
          <note xml:id="i-acc373673d9fdce1-0">
            riksrevisor
          </note>
          <note xml:id="i-01f18a8448ca2e3e-0">
            Konstitutionsutskottet hade enhälligt föreslagit att riksdagen
            från och med den 1 juli 2008 skulle välja Eva Lindström till att
            svara för myndighetens administrativa ledning.
          </note>
          <note xml:id="i-6db717c8463af598-0">
            Kammaren biföll konstitutionsutskottets förslag och valde därmed
            från och med den 1 juli 2008 till
          </note>
          <note xml:id="i-10257d1088a55c91-0">
            att svara för myndighetens administrativa ledning
          </note>
          <note xml:id="i-d4859d61773378df-0">
            3 § Meddelande om debatt med anledning av vårpropositionens avlämnande
          </note>
          <note xml:id="i-6b4d34bcdadc6946-0">
            Andre vice talmannen meddelade att debatten med anledning av
            vårpropositionens avlämnande skulle äga rum tisdagen den 15 april
            kl. 10.00. Debattregler hade delats ut till riksdagens ledamöter.
          </note>
          <note xml:id="i-0cb42930d65a8221-0">
            4 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-2b2a94207b037e96-0">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-ce772959eabac3a1-0">
            KOM(2008)67, KOM(2008)68, KOM(2008)69
          </note>
          <note xml:id="i-7f94567c87105dca-0">
            5 § Hänvisning av ärenden till utskott
          </note>
          <note xml:id="i-65d23f2d22b7b649-0">
            Föredrogs och hänvisades
          </note>
          <note xml:id="i-90f891adaa9ca6e0-0">
            6 § Förnyad bordläggning
          </note>
          <note xml:id="i-bf098a17da2bcb78-0">
            Föredrogs och bordlades åter
          </note>
          <note xml:id="i-02eeca159ea20d1e-0">
            7 § Nya regler om beslut och betalning avseende trängselskatt
          </note>
          <note xml:id="i-a1904fdd5b6e9dbd-0">
            Föredrogs
          </note>
          <note type="speaker" xml:id="i-8f40bbd847aba070-0">
            Anf. 1 MARIE ENGSTRÖM (v):
          </note>
          <u who="marie_engstrom_e6a38f" xml:id="i-bcd65ac9668dce45-0">
            <seg xml:id="i-bf0eb8aecbf0c35e-0">
              Fru talman! Vägtrafiken står för en stor andel av den globala
              klimatpåverkan och de lokala utsläppen av luftföroreningar. I
              Helsingfors till exempel är detta ett av de absolut största miljöhoten.
            </seg>
            <seg xml:id="i-8717eaa3860c0bc0-0">
              Under den förra mandatperioden gjordes ett försök i Helsingfors
              med trängselskatt. Det gav många bra och tydliga resultat. Antalet
              bilar som färdades till och från innerstaden minskade med över
              20 procent. Man gjorde satsningar på kollektivtrafiken med nya
              bussar och nya busslinjer. Kollektivtrafikresandet ökade med ca
              50 000 per dag.
            </seg>
            <seg xml:id="i-b7676098aa4fb022-0">
              Trängselskatten permanentades från den 1 augusti 2007 med en
              något annan inriktning, nämligen med inriktning mot att pengar
              från trängselskatten ska vara med och finansiera olika vägprojekt.
              Men i dag tänker jag hålla mig till de frågor som behandlas i
              betänkandet och som rör betalning av trängselskatt.
            </seg>
            <seg xml:id="i-65028cd01decf735-0">
              Vänsterpartiet har redan tidigare förespråkat förbättringar när
              det gäller betalningsrutinerna. Därför välkomnar vi de förslag
              som finns. Regeringen föreslår ett månatligt skattebeslut och
              att expeditionsavgiften samtidigt tas bort. Vi tycker att det
              är bra med ett undantag, och det gäller tilläggsavgiften. Den
              vill man sätta till 500 kronor. Vi tycker att det är en alldeles
              för låg nivå.
            </seg>
            <seg xml:id="i-fdeac62679219f59-0">
              För det första baserades tidigare nivå på tilläggsavgiften på
              skattebeslut för var dag. Det vi nu ska fatta beslut om handlar
              om en hel månad. Där föreslår alltså majoriteten en höjning från
              200 till 500 kronor.
            </seg>
            <seg xml:id="i-e326d0229a62d84a-0">
              För det andra skulle man kunna jämföra tilläggsavgiften med den
              straffavgift som finns i dag inom Helsingforss kollektivtrafik.
              Den ligger på 1 200 kronor.
            </seg>
            <seg xml:id="i-351065db6bca48f7-0">
              För det tredje har man satt ett tak på den totala tilläggsavgiften
              till 2 000 kronor enligt nuvarande regler. Vi tycker därför att
              det förslag som Vänsterpartiet har på 1 000 kronor är väl avvägt.
            </seg>
          </u>
          <note xml:id="i-4e6cab56c52eebcc-0">
            Fru talman! Därför yrkar jag bifall till reservation nr 1.
          </note>
          <note type="speaker" xml:id="i-757b5984ba4f727c-0">
            Anf. 2 HELENA LEANDER (mp):
          </note>
          <u who="helena_leander_1a8ec1" xml:id="i-536b94f42ea4e937-0" next="cont">
            <seg xml:id="i-4899fee3d4cbcc69-0">
              Fru talman! Marie Engström har just redogjort för att trängselskatten
              har varit lyckosam, men det har funnits befogad kritik mot rutinerna
              för betalningen av skatten. Därför är det med glädje som vi tar
              emot det här förslaget om att förenkla betalningsrutinerna genom
              en månatlig betalning med något längre betalningsfrister som gör
              att man enkelt kan betala sina trängselskatter samtidigt som man
              betalar sina andra räkningar.
            </seg>
            <seg xml:id="i-93ff895ab77f1293-0">
              Det är dock ett förslag med några skönhetsfläckar. Den månatliga
              betalningen underlättar förstås för de flesta bilister, men för
              bilpoolsanvändare kan det bli knepigare när en hel månads betalning
              i efterhand ska splittras upp på rätt användare varje dag. Det
              är mycket möjligt att detta är någonting som bilpoolarna kan lösa
              själva utan problem. Men om det skulle visa sig bli svårigheter
              vore det bra om regeringen kunde vara beredd att följa upp det
              och föreslå förändringar så att man inte missgynnar bilpooler
              i det här systemet.
            </seg>
            <seg xml:id="i-c24f5935667cc0fc-0">
              Att man får en månadsvis betalning i stället för en daglig innebär
              också att tilläggsavgiften ska täcka en hel månad i stället för
              en dag. Då är det naturligt att man också höjer den. Men det är
              en ganska blygsam höjning från tidigare 200 kronor om dagen och
              max 2 000 kronor i månaden till 500 kronor i månaden. Samtidigt
              förlänger man faktiskt betalningsfrister, vilket torde göra det
              enklare för människor att betala sina skatter i tid. Jag ser ingen
              anledning till varför man på det här sättet ska underlätta för
              människor som slarvar med skatten. Jag tycker gott att tilläggsavgiften
              kan ligga kvar på dagens nivå, alltså 2 000 kronor per månad.
            </seg>
            <seg xml:id="i-767fbfa6f2359d10-0">
              Men det stora problemet med trängselskatten är ändå att det är
              en statlig skatt. Man kan tycka att det är lite konstigt att vi
              här i riksdagen ska besluta om en skatt som ska styra trafikförhållandena
              i Helsingfors. Det borde de egentligen vara bättre skickade att
              fixa själva. Det skulle inte bara göra processen smidigare utan
              också öka den lokala förankringen.
            </seg>
            <seg xml:id="i-02562653a10c3831-0">
              Nu finns det en expertgrupp till den sittande Grundlagsutredningen
              som har tittat på hur man skulle kunna delegera beslutanderätten
              över trängselskatten till kommuner. Det vore absolut ett steg
              i rätt riktning. Då skulle vi få det på rätt nivå. Men det finns
              fortfarande problem med det förslaget eftersom det även fortsättningsvis
              skulle vara en skatt med all den skatteformalia som kommer till.
              Det är självklart att vi ska ha strikta och rättssäkra regler
              för skattebetalning i och med att det kan röra sig om väldigt
              stora belopp som kan påverka den enskilde avsevärt. Men i sådana
              här frågor, som ändå är mängdärenden med ganska små belopp, är
              det egentligen bättre med ett avgiftssystem.
            </seg>
          </u>
          <note xml:id="i-91d6542e0b84b725-0">
            Fru talman! Jag yrkar bifall till reservation nr 2.
          </note>
          <note xml:id="i-5dba64d67b25a8a8-0">
            Anf. 3 GUNNAR ANDRÉN (fp):
          </note>
          <u who="helena_leander_1a8ec1" prev="cont" xml:id="i-ae8e15fcec2b02af-0">
            <seg xml:id="i-1d4761dcccf4782e-0">
              Fru talman! Om man skulle ha haft någon vinjett på detta skulle
              man ha haft vinjetten till Gamla skivbekanta. Jag vet inte vilken
              gång i ordningen det är, men jag brukar vid varje tillfälle uttrycka
              förhoppningen att det är sista gången vi debatterar den här frågan
              i riksdagen. Jag håller helt och hållet med Helena Leander om
              att det inte är någon fråga som riksdagen bör syssla med över
              huvud taget. Det är en lokal fråga. Vi får hoppas att Grundlagsutredningen
              leder fram till ett sådant beslut att den här typen av frågor
              kan avgöras på annat sätt än i Sveriges riksdag.
            </seg>
            <seg xml:id="i-d198ca494cc771d2-0">
              Det möjliggör också att införa denna fantastiska skatt, som då
              skulle vara avgifter, på många andra platser, till exempel Göteborg,
              Malmö, Karlstad eller Uppsala.
            </seg>
            <seg xml:id="i-d165309bd634dd2f-0">
              Så underbara verkningar som den har haft är det förvånansvärt
              att det inte finns massor med motioner om att man ska införa den
              nästan överallt i Sverige. Alla de som sitter i dessa långa bilköer
              i Helsingfors dagarna i ända måste ju förundra sig över detta,
              och de som står i köerna på Östra station och på Centralen och
              väntar på tunnelbanan måste ju fundera på vilken fantastisk skatt
              detta har varit.
            </seg>
            <seg xml:id="i-58df0b7d1f7ad38f-0">
              Men nu är det inte det vi ska diskutera i dag, utan vi ska diskutera
              hur man betalar detta. Jag menar att det är en klok åtgärd som
              regeringen föreslår att ändra i enlighet med det här. Man kan
              naturligtvis alltid diskutera, som oppositionspartierna gör här,
              hur hög tilläggsavgiften bör vara om man inte betalar. Jag tycker
              att det är en klok medelväg som man har gått här. Jag tycker också
              att man kan ha argument för att den skulle vara högre.
            </seg>
            <seg xml:id="i-d8a85942b0a04983-0">
              Jag tycker att det är en klok medelväg inte minst av den anledningen
              att den är så otroligt begränsad till en del av Sverige. Jag måste
              ändå få säga, som företrädare för den här regionen, att det ju
              i praktiken bara är i den här regionen som denna skatt tas ut,
              och det gör att man bör vara lite försiktig med att pådyvla just
              den minoritet som drabbas av denna skatt, Helsingforss och Helsingforss
              kranskommuners invånare, för mycket.
            </seg>
            <seg xml:id="i-99ace4f06465b408-0">
              Fru talman! En enda avvikande synpunkt eller tilläggssynpunkt
              har jag i denna fråga. Det gäller frågan om den obligatoriska
              registreringen av alla bilar som man har. Det finns ett moment
              av integritetskränkning i detta. Om man skulle önska någonting
              för framtiden, när denna skatt kanske kommer att införas på andra
              håll i landet, skulle jag av integritetsskäl vilja skicka med
              att man bör överväga att det också ska finnas ett kontantalternativ
              så att man slipper bli registrerad med sin bil och var man åker
              omkring med den. Det är en fråga som inte har beretts på ett bra
              sätt, tycker jag, varken av den tidigare regeringen eller den
              här regeringen, men man bör tänka på detta. Det är dock så att
              det inte är så otroligt fascinerande att alltid bli registrerad
              när det gäller vilken bil man åker i och vem man åker med.
            </seg>
          </u>
          <note xml:id="i-ceaf97fd3a2280e6-0">
            Överläggningen var härmed avslutad.
          </note>
          <note xml:id="i-10eaacac7056fc23-0">
            8 § Nya skatteregler för pensionsförsäkring samt förlängd ansökningstid
            för skattereduktion för hushållsarbete
          </note>
          <note xml:id="i-a1904fdd5b6e9dbd-1">
            Föredrogs
          </note>
          <note type="speaker" xml:id="i-7e867f9fec4ffeb6-0">
            Anf. 4 BIRGITTA ERIKSSON (s):
          </note>
          <u who="birgitta_eriksson_0ec58f" xml:id="i-8365e06517f0067e-0">
            <seg xml:id="i-6d9d9fec8aef17ca-0">
              Fru talman! Den här propositionen är framlagd med anledning av
              ett utslag i EG-domstolen, vilket medför att Sverige nu måste
              ändra sin lagstiftning på området. De förändringar som utslaget
              kräver gör det svårare för Sverige att få in de skatteintäkter
              som riksdagen beslutar om och som behövs för att säkra välfärd
              och trygghet. Ur konsument- och konkurrensperspektiv kan det däremot
              vara bra att pensionsförsäkringarna kan placeras utomlands.
            </seg>
            <seg xml:id="i-4eb74f7dd3dc0929-0">
              Flera aktörer på marknaden borde kunna leda till större konkurrens
              och bättre villkor för dem som sparar i pensionsförsäkringar.
              Samtidigt finns det ett problem med att sambandet mellan avdrag
              och beskattning av utfallande belopp kan försvagas. Sverige har
              ju inget intresse av att nya kryphål för skatteflykt öppnas. Det
              är också principiellt olyckligt att Sveriges skattelagstiftning
              på detta sätt styrs av EG-domstolen, och EU:s regler försvårar
              för Sverige att ta ut skatter.
            </seg>
            <seg xml:id="i-3e2cdd3eaa5b809c-0">
              Det utvidgade etableringskravet och de nya kontrollreglerna som
              regeringen föreslår är naturligtvis nödvändiga åtgärder när våra
              nuvarande avdragsregler för pensionsförsäkringar inte längre fungerar
              till följd av EG-domstolens uttolkning av EG-rätten, men det är
              viktigt att hitta en balans. Å ena sidan finns möjligheten att
              teckna pensionsförsäkringar med avdragsrätt inom hela EES, som
              har det positiva med sig att konkurrensen på försäkringsmarknaden
              ökar, vilket kan bidra till bättre villkor för dem som sparar
              i pensionsförsäkringar. Å andra sidan finns problemet med att
              sambandet mellan avdrag och beskattning av utfallande belopp riskerar
              att försvagas.
            </seg>
            <seg xml:id="i-21b1936e6618ecdd-0">
              Skatteverket kommer att få betydande merarbete med att bygga
              upp och vidmakthålla ett väl fungerande kontrollsystem. Regeringen
              borde ha tagit upp detta i propositionen. Vi har från socialdemokratiskt
              håll noterat att regeringen hela tiden lägger nya kontrolluppdrag
              på Skatteverket utan att komma med nya resurser. Den som har läst
              Skatteverkets budgetäskande till regeringen inser denna problematik.
            </seg>
            <seg xml:id="i-34760c3d87fb3521-0">
              För att skattekontrollen inom andra angelägna områden, som att
              komma åt den ekonomiska brottsligheten, inte ska bli lidande bör
              enligt vår mening Skatteverket tillföras nya resurser som täcker
              upp kostnaden för de nya uppgifterna. Redan i höstas föreslog
              vi från Socialdemokraterna i vår budgetmotion att Skatteverket
              skulle tillföras mer pengar, och nu hoppas jag att vi kan se detta
              i tilläggsbudgeten från regeringen 2008. Vi anser nämligen att
              det är nödvändigt att noga följa upp utvecklingen av de här nya
              skattereglerna.
            </seg>
            <seg xml:id="i-11e3f17f5b316c16-0">
              Avgörande för ett fortsatt fungerande samband mellan avdragsrätten
              och beskattningen är att Skatteverket får nödvändiga kontrolluppgifter
              från utländska försäkringsgivare, och då även från stater med
              en annan syn på skatter och skattelagstiftning. Vi vet att det
              redan i dag finns problem med att få sådana uppgifter från både
              vissa medlemsländer och stater som Schweiz och Liechtenstein.
              Nu blir det mer akut med att få till stånd överenskommelser om
              ett bättre informationsutbyte mellan staterna.
            </seg>
            <seg xml:id="i-a9b5874db27d1498-0">
              Skulle någon stat eller något annat område inom EES brista i
              fråga om att lämna kontrolluppgifterna bör regeringen ha en beredskap
              för att snarast återkomma för att hitta lämpliga motåtgärder.
            </seg>
            <seg xml:id="i-f224e58bec57bc69-0">
              Med tanke på den betydande osäkerhet som råder om de kontrolluppgifter
              som regeringen föreslår är tillräckliga föreslår vi i våra motioner
              att regeringen redan nu bör påbörja en genomgripande översyn av
              beskattningen av pensionssparandet. I en sådan utredning skulle
              kunna prövas om en del av problemen kopplade till beskattningen
              av pensionssparande skulle kunna lösas med en förändring av skattereglerna
              för privata pensionsförsäkringar.
            </seg>
            <seg xml:id="i-cb146b32e908df9e-0">
              En utvärdering av hur den utvidgade avdragsrätten fungerar bör
              även omfatta en länderstudie. Skulle någon stat eller annat område
              inom EES generellt brista i fråga om att lämna kontrolluppgifter
              bör rätten att erhålla avdrag från försäkringsgivare i denna stat
              stoppas till dess att nödvändiga uppgifter kommer fram.
            </seg>
            <seg xml:id="i-e4b52f25dec16488-0">
              Det är också uppenbart att Skatteverkets arbete kommer att bli
              mer kompetens- och resurskrävande. Därför vill jag återupprepa
              att Skatteverket måste tillföras mer resurser i kommande budgetar
              för att på ett ändamålsenligt och effektivt sätt kunna klara sina
              ökade uppgifter.
            </seg>
            <seg xml:id="i-acd2a8cd4a871981-0">
              Skulle det visa sig att de nya reglerna är otillräckliga och
              medför förluster av skatteintäkter för Sverige måste systemet
              med en individuell avdragsrätt för pensionsförsäkringar ses över.
            </seg>
            <seg xml:id="i-fa283de48fcca96b-0">
              Med tanke på den betydande osäkerhet som råder om regeringens
              åtgärder i den här propositionen är tillräckliga vill vi i likhet
              med LO att regeringen utreder en annan form av beskattning på
              detta område. En stor del av de problem som är kopplade till beskattningen
              kan lösas om det sker en förändring av skattereglerna för privata
              pensionsförsäkringar mot en så kallad rättvänd beskattning och
              om skattskyldigheten för avkastningsskatten samtidigt flyttas
              från försäkringsbolagen till de försäkrade individerna.
            </seg>
            <seg xml:id="i-a257032c4cb96dc3-0">
              Det behövs dock fortfarande kontrolluppgifter från de utländska
              försäkringsbolag som hanterar försäkringstagare bosatta i Sverige
              för att säkerställa att avkastningen betalas in och kan kontrolleras.
              Vi ser därför ingen anledning att regeringen väntar med att utreda
              frågan om rättare beskattning utan menar att en sådan utredning
              snarast bör tillsättas.
            </seg>
            <seg xml:id="i-18cc1702e76703be-0">
              Med anledning av det sagda tillstyrker jag förslaget om tillkännagivande
              som finns i motion Sk27, yrkandena 1 och 2, och Sk28, yrkandena
              13. Vi förutsätter att regeringen kommer att hörsamma finansutskottets
              tidigare uttalande vad gäller vissa civilrättsliga frågor med
              anknytning till flytträtt av försäkringar. Detta har tagits upp
              i motion Sk385.
            </seg>
            <seg xml:id="i-1e93b780ac183981-0">
              Den skattereduktion som införs för hushållsarbete gynnar enligt
              vår uppfattning höginkomsttagare, och de arbetstillfällen som
              tillkommer är relativt sett dyra för statskassan jämfört med om
              motsvarande belopp det handlar om 3 miljarder i stället användes
              för utbildning och forskning.
            </seg>
            <seg xml:id="i-36f65496b198b342-0">
              Vi tycker också att systemet är fördelningspolitiskt orättvist,
              medför stora kontroll- och gränsdragningsproblem och är oansvarigt
              ur budgetperspektiv. I enlighet med motion Sk28, yrkande 4, föreslår
              vi därför att riksdagen avslår regeringens förslag till ändring
              i regelsystemet för hushållsarbete. Vidare föreslår vi att riksdagen
              ska uttala sig för ett avskaffande av avdraget för hushållsarbete.
            </seg>
          </u>
          <note xml:id="i-451dfd0d49c91265-0">
            Jag yrkar härmed bifall till våra reservationer.
          </note>
          <note type="speaker" xml:id="i-7deec86b822edbe2-0">
            Anf. 5 MARIE ENGSTRÖM (v):
          </note>
          <u who="marie_engstrom_e6a38f" xml:id="i-bcd65ac9668dce45-1">
            <seg xml:id="i-08b7b8cc316bb083-0">
              Fru talman! I detta betänkande och i propositionen föreslås nya
              skatteregler för pensionsförsäkringar, annars riskerar vår lagstiftning
              att vara oförenlig med EG-rätten. Man menar alltså att de svenska
              reglerna skulle strida mot den fria etableringsrätten, och det
              låter ju allvarligt.
            </seg>
            <seg xml:id="i-b5a1e7baa183dfa2-0">
              Det innebär att rätten att teckna försäkringar efter ett sådant
              beslut gäller hela EES-området. Nu kommer också nya krav för att
              få teckna dessa försäkringar. Det handlar om att försäkringstagaren
              blir ansvarig för avkastningsskatten. Ett avtal ska innehålla
              ett skriftligt åtagande om att lämna kontrolluppgift till Skatteverket;
              Skatteverket har ju befarat att det blir stora kontrollproblem.
              Det finns remissinstanser som ifrågasätter om kontrolluppgiftslämnande
              egentligen kan vara förenligt med EG-rätten. Jag vet inte om det
              kan vara en stor komplikation. Man föreslår också en utvidgad
              så kallad avskattningsregel. Det kan gälla någon typ av skatt
              ifall man hanterar pensionsförsäkringen på ett otillåtet sätt.
            </seg>
            <seg xml:id="i-cca4233a565dcb18-0">
              Nu föreslås även att flyttstoppet för gamla försäkringar hävs
              från den 1 maj 2008, och när det gäller hela EES-området ska bestämmelsen
              träda i kraft den 1 januari 2009. Här ska man komma ihåg att Skatteverket
              i sitt remissvar tyckte att man skulle vänta med det sista beslutet.
              De ville först se att det verkligen trädde i kraft. Regeringen
              lyssnade väl till viss del på det eftersom ikraftträdandet gällande
              hela EES-området flyttades fram men beslutade ändå att riksdagen
              redan nu skulle fatta beslut om den 1 januari 2009. En kontrollstation
              hade kanske varit bättre i detta fall.
            </seg>
            <seg xml:id="i-5a148d1e2ca5ffdc-0">
              När vi fattar dessa beslut kommer möjligheten att kontrollera
              sambandet mellan avdragsrätt och beskattning vid utbetalning av
              en pension att försvåras, vilket påtalats av bland annat Skatteverket.
              Nu tror jag att det till viss del kan begränsas genom de åtgärder
              som vidtas. Det finns i betänkandet både hängslen och livrem.
              Samtidigt är det lite nytt att uppbörd av skatt från ett större
              område än det som gäller Sverige ska ske via oss.
            </seg>
            <seg xml:id="i-016ff5004bb47a2c-0">
              Vi har motsvarande problem med uppskov av reavinstskatt vid försäljning
              av bostäder där pengar flyter ut ur landet. Det handlar om pengar
              som finns utanför våra gränser men där det är vårt skatteverk
              som ska ta in pengarna. Det är pengar som vi vill använda till
              att bygga upp vår välfärd. I det perspektivet kan det ibland bli
              ganska skakigt.
            </seg>
            <seg xml:id="i-37383728886cc397-0">
              Därför har Vänsterpartiet tillsammans med Socialdemokraterna
              en reservation i betänkandet. Vi menar att för att få långsiktigt
              hållbara regler ska man kanske göra en total översyn av beskattningen
              av pensionssparandet. Man ska också pröva möjligheten att slopa
              den individuella avdragsrätten för pensionsförsäkringar och i
              stället införa en rättvänd beskattning av pensionsförsäkringarna.
            </seg>
            <seg xml:id="i-2b0c0f18caa5fb1c-0">
              Nu tror jag att utskottets förslag kommer att gå igenom vid voteringen
              i dag, och därför är det viktigt att skicka med majoriteten att
              trots allt göra en sådan översyn och pröva resultatet mot det
              som vi kommer att få uppleva när de nya reglerna träder i kraft.
              Då har vi åtminstone något slags facit i hand. Jag tror nämligen
              att vi alla, vilken konstellation vi än tillhör, är intresserade
              av att dessa skattepengar kommer in till Sverige och till vår
              välfärd.
            </seg>
            <seg xml:id="i-3e5a78ee22e27a84-0">
              Vi noterar att regeringens förslag även innebär att Skatteverket
              får ökade kostnader. Det handlar både om engångskostnader och
              om årliga kostnader, och det rör sig om ganska avsevärda belopp.
              Nu är detta inte på något sätt ett budgetbetänkande, men vi förväntar
              oss att man både i tilläggsbudgeten och i höstens budget kommer
              att ge ytterligare resurser till Skatteverket. Som Skatteverket
              skriver i sitt remissyttrande blir de för att klara omläggningen
              tvungna att ta resurser från annat. Till exempel minskar deras
              möjligheter att satsa på internationell ekonomisk brottslighet.
              Det sägs klart och tydligt i remissvaret.
            </seg>
            <seg xml:id="i-840467dad2d15fed-0">
              Betänkandet innehåller också en förändring av sista ansökningsdag
              för hushållsnära tjänster. Det är en förlängning från den 1 februari
              året efter beskattningsåret till den tidpunkt då självdeklarationen
              lämnas in. Jag har inte för avsikt att nu ta upp en debatt om
              hushållsnära tjänster. Den debatten har vi haft många gånger,
              och Vänsterpartiets inställning i dessa frågor är nog ganska välkänd.
              Däremot kan det vara intressant att ha en debatt om hushållsnära
              tjänster ganska snart, när vi ser resultatet av den reform som
              redan är införd.
            </seg>
          </u>
          <note xml:id="i-7bef908b6e5a43e3-0">
            Med detta, fru talman, yrkar jag bifall till reservation 1.
          </note>
          <note type="speaker" xml:id="i-ecc3dae29d6aa875-0">
            Anf. 6 HELENA LEANDER (mp):
          </note>
          <u who="helena_leander_1a8ec1" xml:id="i-367ae207cf7b019c-0">
            <seg xml:id="i-d893b412f4821e3f-0">
              Fru talman! Mycket kan man säga om EU men knappast att det gör
              våra skatteregler enklare. Det är mycket möjligt att den väg som
              regeringen valt för att anpassa vår lagstiftning till EU när det
              gäller skatteregler för pensionsförsäkringar verkligen är den
              enklaste, men för att vara den enklaste är den uppenbarligen ganska
              krånglig. Mycket kontrolluppgifter blir det; det är i alla fall
              en sak som är säker. Kanske blir det till och med så många att
              det är läge att börja fundera över om det är värt att ha kvar
              den individuella avdragsrätten för pensionssparande eller om man,
              som tidigare talare varit inne på, bör fundera på att ha en mer
              rättvänd beskattning.
            </seg>
            <seg xml:id="i-3975035c0177af16-0">
              När systemet infördes var tanken att uppmuntra människor att
              tänka långsiktigt och spara till pensionen. Att man fick dra av
              på skatten när man sparade och sedan skatta för pengarna när man
              tog ut dem innebar dels att man kunde skjuta upp skatten, dels
              att höginkomsttagare kunde göra ett litet klipp genom att som
              pensionär ha lägre marginalskatt än när de tjänade mycket pengar.
              Vad gäller låginkomsttagare är det däremot snarare tvärtom. Sedan
              jobbskatteavdraget införts har man som pensionär högre marginalskatt
              än när man pensionssparar. Det är alltså tveksamt om det hela
              är så särskilt smart.
            </seg>
            <seg xml:id="i-60aa363a1376b006-0">
              Men även om vi bortser från fördelningseffekterna, vilket jag
              i och för sig inte tycker att vi ska göra, har det tillkommit
              ytterligare ett problem nu när vi inte längre får begränsa avdragsrätten
              till svenska pensionsförsäkringar; den ska gälla hela EES-området.
              Det är ganska mycket pengar som finns i pensionsförsäkringarna,
              runt 1,3 biljoner i obeskattade pengar. Då blir man lite nervös
              ändå. Man vill att pengarna ska komma in. Så länge avdragsrätten
              var begränsad till Sverige kunde vi som sagt ha hyfsad koll, men
              nu blir det lite bökigare.
            </seg>
            <seg xml:id="i-30554fd3faac6840-0">
              Återigen: Ska vi ha kvar det här systemet, eller ska vi kanske
              ha en översyn av läget för beskattningen? Kanske skulle det innebära
              att en del, i första hand höginkomsttagare, skulle spara mindre.
              Men å andra sidan skulle pengarna vara mer värda när man väl tar
              ut dem, för man måste inte skatta på dem då.
            </seg>
            <seg xml:id="i-c6d6a06e878f76e3-0">
              Jag tycker i alla fall att frågan är värd en utredning. Därför
              yrkar jag bifall till reservation 2. Precis som tidigare talare
              motsätter jag mig skattereduktionen för hushållstjänster. Däremot
              tycker jag inte att det är jättemeningsfullt att bråka om vid
              vilken tid de här ansökningarna ska vara inne hos Skatteverket.
            </seg>
          </u>
          <note type="speaker" xml:id="i-df53ceac8ad64c18-0">
            Anf. 7 ULF BERG (m):
          </note>
          <u who="ulf_berg_ddcf6d" xml:id="i-03d0de6ab20d8a3a-0">
            <seg xml:id="i-e53b6d8dcceeeb9d-0">
              Fru talman! Det går tydligen fort när man har roligt, även om
              det inte var så roligt att vara leksing i går när Leksand spelade
              bort sina elitseriechanser. Vädret var inte heller så roligt i
              morse. Men det är glädjande att vi har en alliansregering som
              spelar på topp. Än en gång har man levererat en bra proposition.
            </seg>
            <seg xml:id="i-7b4603aa840b0ac5-0">
              Den här propositionen är främst till för anpassning till EG-rätten.
              Det var Birgitta Eriksson som tyckte att det var ett bekymmer.
              Jag tycker precis tvärtom. Det är jättebra att vi ökar konkurrensen.
              En av anledningarna till att vi har gått med i EG är att vi får
              ökad konkurrens och billigare varor och liknande. Det är också
              bra för vår tillväxt.
            </seg>
            <seg xml:id="i-f175ad67132d37ea-0">
              Det har mycket riktigt påpekats att det rör sig om otroligt stora
              summor. Man börjar närma sig 2 000 miljarder i sparade pengar.
              Vad gäller den statliga skatt som man kommer att få in, naturligtvis
              under en hel del år, nämner man 500 miljarder kronor som en siffra.
              Som sagt är det inte för ett år. Det beror på. Tar jag ut pensionsförsäkring
              under fem år, eller tar jag ut den resten av mitt liv? Det är
              lite svårt att sia om hur långt ens liv ska bli, även om vi säkert
              är rörande överens om att det tar slut.
            </seg>
            <seg xml:id="i-5103d8f537510b26-0">
              En grund till den uppskjutna skatten är att man ska stimulera
              till pension. Samtidigt kan vi konstatera att just jobbskatteavdraget
              har gjort att det i vissa fall kanske inte är riktigt lönsamt,
              eftersom idén med att spara en pension är att man förhoppningsvis
              får en lägre skatt när man ska ta ut det här. Då är det en bra
              affär. Annars kan man också titta på andra former av sparande.
            </seg>
            <seg xml:id="i-56a246ce9bc0116c-0">
              Låt oss titta på LO-medlemmarna. I går kunde jag läsa i bland
              annat Svenska Dagbladets näringslivsdel, tror jag att det var,
              en nyhet från TT om hur LO-medlemmar sparar. Tre av tio saknar
              ekonomisk buffert. Hälften av dem som har en buffert har en buffert
              som är lägre än 20 000 kronor. Fyra av tio saknar pensionssparande.
              Det här är naturligtvis allvarligt. Speciellt är det yngre personer
              som saknar pensionssparande. Det finns alltså all anledning att
              på olika sätt sträva efter att det ska bli ett högre sparande.
            </seg>
            <seg xml:id="i-11621579589120c7-0">
              Pensionsspararna kommer nu att få ett större utbud, som jag var
              inne på, och det är en logisk utveckling av vårt EU-medlemskap.
              Bättre konkurrens gynnar oss också, så att vi får bättre avkastning
              på vårt sparande. Det är därför av största vikt att vi hittar
              ett bra regelsystem och att vi också får in de här skattepengarna,
              vilket också tidigare talare har varit inne på.
            </seg>
            <seg xml:id="i-71065654f828c8b7-0">
              Jag anser att regeringen här har kommit med ett bra förslag.
              Nu tycker främst s och v, men även mp, att man redan nu borde
              börja titta över det här. Men en bra regering, vilket vi har nu,
              tittar hela tiden över detta. Det var ett tag sedan vi blev medlemmar
              i EU. Varför har inte den gamla regeringen under alla dessa år
              gjort någonting? Nu är det i och för sig en dom, men man borde
              ha kunnat förutse den här utvecklingen.
            </seg>
            <seg xml:id="i-31bee7bb11ade470-0">
              Jag hoppas i varje fall att det med de nya reglerna blir bättre
              konkurrens och att vi får ett ökande sparande, för det behövs.
              Det är många som behöver spara till sin pension. Framtiden får
              utvisa om det blir så, men även om vi har sänkt avdragsmöjligheterna
              från ett basbelopp och vid högre inkomster en procentsats ned
              till 12 000 per år tycker jag att är det positivt fördelningspolitiskt,
              eftersom det är de med högre inkomster som är drabbade. Det ska
              kopplas till att man har tagit bort förmögenhetsskatten. Fördelningspolitiskt
              känns det helt rätt.
            </seg>
            <seg xml:id="i-2a875ff9b03875f4-0">
              När det gäller de hushållsnära tjänsterna har vi åter i denna
              kammare fått höra hur eländigt det är. Borde inte Birgitta Eriksson
              ge sig ut i verkligheten och titta, fru talman? 44 00045 000 är
              den senaste siffran över hur många som har sökt det här, och den
              siffran är gammal. Tusentals nya jobb tillkommer. Fler företag
              bildas, ofta med kvinnlig ledning.
            </seg>
            <seg xml:id="i-56ea8a3d9f3dfa66-0">
              Varför tycker man så illa om hushållsnära tjänster när man för
              några år sedan predikade rotavdragens väl? Det var väl samma princip?
              Det var inte de i hyresrätter som kunde göra de avdragen när målaren
              kom eller när man skulle byta fönster eller vad man nu skulle
              göra. Men då var det män som gjorde det här. Då gick det tydligen
              bra. Det är ett problem att det främst är kvinnor som finns i
              den här typen av verksamheter. Så är det. Men jag tycker att det
              är jättebra.
            </seg>
            <seg xml:id="i-5f729bf82c0a54a1-0">
              Birgitta Eriksson är välkommen till Avesta den 28 april, fru
              talman. Vi har bjudit in ett par representanter för de här företagen.
              Vi har även Tomas Tobé på plats för att diskutera hur man kan
              öka sysselsättningen och hur man går från en svart sektor till
              en vit. Jag hör ofta från talarstolen att det är otroligt viktigt
              att vi bekämpar den svarta sektorn.
            </seg>
            <seg xml:id="i-e0e9cdd71fe0b6fe-0">
              Jag har sagt det förut i den här talarstolen, eller kanske i
              ett replikskifte: 1998 fanns förslaget om hushållsnära tjänster
              med i Småföretagardelegationen under s-ledning. Det var den som
              Anitra Steen satt med i. Det är väl därför den förra statsministern
              nu utnyttjar denna eminenta avdragsmöjlighet.
            </seg>
          </u>
          <note xml:id="i-bd37961997f9da3b-0">
            Det finns som sagt ingen som helst anledning att tillmötesgå
            reservationerna. Jag yrkar, fru talman, bifall till förslaget
            i skatteutskottets betänkande nr 24 gällande nya skatteregler
            för pensionsförsäkring samt förlängd ansökningstid för skattereduktion
            för hushållsarbete. Jag yrkar även avslag på motionerna.
          </note>
          <note type="speaker" xml:id="i-27de4a5e6c550e8d-0">
            Anf. 8 BIRGITTA ERIKSSON (s) replik:
          </note>
          <u who="birgitta_eriksson_0ec58f" xml:id="i-8365e06517f0067e-1">
            <seg xml:id="i-67fb8b940f6d4ecc-0">
              Fru talman! Jag sade att vi är överens. Vi är inte mot förslaget,
              Ulf Berg. Vi tycker att det är bra ur både konsument- och konkurrenssynpunkt
              att man har utvidgat etableringskravet. Där är vi överens.
            </seg>
            <seg xml:id="i-37606abbaa07a7da-0">
              Vi är också överens, Ulf Berg, om att det är enorma pengar. Precis
              som du sade ligger en summa motsvarande den dubbla statsskulden
              i obeskattat pensionskapital. Du gjorde en beräkning, och jag
              har också gjort en beräkning på vad vi kan få in per år under
              en skatteperiod på 20 år. Det handlar om över 50 miljarder, lika
              mycket som statsskatten.
            </seg>
            <seg xml:id="i-2a32226135a6ae86-0">
              Det är det som det handlar om. Vi måste förstå hur viktigt det
              är att detta inte sjabblas bort och blir föremål för skatteplanering
              och skattefusk. Det tror jag inte att någon av oss har intresse
              av. Regelsystemet är bra, men det är Skatteverket som ska följa
              upp det och kontrollera det. De måste få rimliga resurser för
              att kunna kontrollera denna väldigt stora skattekredit som ligger
              ute. Jag tycker att det vore oansvarigt av den borgerliga regeringen
              att inte inse att man måste ge resurser till Skatteverket, så
              att de kan utföra sina arbetsuppgifter.
            </seg>
            <seg xml:id="i-1341d5ab785e7884-0">
              Det är 44 000 som kommer att utnyttja avdraget för hushållsnära
              tjänster. Det är 1 procent av hushållen. Vi har inget emot att
              människor i sin privata konsumtion använder sig av hushållsnära
              tjänster. Det vi självfallet har reagerat på är att det är en
              oerhört stor skattesubvention.
            </seg>
            <seg xml:id="i-63cd5510ce980a59-0">
              Jag tycker i likhet med Marie Engström att vi ska ta den här
              diskussionen när regeringen har gjort en ordentlig utredning och
              uppföljning.
            </seg>
          </u>
          <note type="speaker" xml:id="i-858fb48b724ca5f8-0">
            Anf. 9 ULF BERG (m) replik:
          </note>
          <u who="ulf_berg_ddcf6d" xml:id="i-03d0de6ab20d8a3a-1">
            <seg xml:id="i-b4f9253edb29ee98-0">
              Fru talman! Det verkar som att vi är överens om det mesta utom
              möjligtvis resurserna till Skatteverket, och det är glädjande.
            </seg>
            <seg xml:id="i-e61e3df7327329e7-0">
              När det gäller Skatteverket har jag sagt förut som ett svar till
              bland annat Lars Johansson att det är viktigt att man hela tiden
              från regeringens sida analyserar olika verk och vad de får för
              budgetram. Jag förutsätter att man gör så fortsättningsvis även
              för Skatteverket.
            </seg>
            <seg xml:id="i-a3a924f0cdff608f-0">
              Det kanske inte alltid handlar om kontrollstaten. Nu råkar jag
              vara tjänstledig polis. Det är en vacker tanke att om man bara
              har tillräckligt med poliser så fixar man allt. De rattfyllerister
              man tar på ett år är ungefär lika många som kör på en dag. Det
              är bättre att man hittar system som till exempel alkolås eller
              liknande. Det kanske är effektivare.
            </seg>
            <seg xml:id="i-490dfb52de8cd55f-0">
              Det är samma sak med skattepolitiken. Det är viktigt med hushållsnära
              tjänster. Det beror på skattekilarna. Om jag betalar Birgitta
              Eriksson 100 kronor för en tjänst kanske Birgitta får behålla
              1020 kronor. Resten ska andra ha. Borg ska ha en stor del, och
              det ska till olika försäkringar och annat.
            </seg>
            <seg xml:id="i-5dbf637c73fb4df8-0">
              Det är klart att frestelsen för många kan bli väldigt stor. Man
              säger: Vi säger 50 kronor, och så blandar vi inte in Borg. Jag
              tror inte det hjälper hur mycket Skatteverket får som resurser.
              Det är svårt att vara ute i varje kammare och kontrollera det.
              Det beror på sakens natur. Det kan vara bättre med morötter.
            </seg>
            <seg xml:id="i-e521a2eded9e604d-0">
              De företag som finns för hushållsnära tjänster beskriver en strid
              ström av pengar från svart sektor in i den vita tack vare detta.
              Det är så jag tycker vi ska fortsätta.
            </seg>
          </u>
          <note type="speaker" xml:id="i-8057abd133b3b7b8-0">
            Anf. 10 BIRGITTA ERIKSSON (s) replik:
          </note>
          <u who="birgitta_eriksson_0ec58f" xml:id="i-8365e06517f0067e-2">
            <seg xml:id="i-e1dc50ae08329e61-0">
              Fru talman! Vår oro, Ulf Berg, handlar för det första om att
              det är enorma pengar. Det andra är att vi redan i dag enligt Skatteverkets
              egna beräkningar har ett skatteundandragande på 133 miljarder
              som man i dag inte klarar av att få in.
            </seg>
            <seg xml:id="i-a1c1ffa9ee0de1ae-0">
              När Skatteverket får fler stora arbetsuppgifter måste även alliansregeringen
              förstå att det måste få resurser någonstans för att klara av det.
              Det är där min och vår oro finns.
            </seg>
            <seg xml:id="i-0a05c08a742b348d-0">
              Jag tror inte heller ni har något intresse av att det kommer
              nya kryphål för skatteflykt och skatteundandraganden. Den här
              propositionen ger ett bra regelsystem. Men den ger inte förutsättningar
              att tillämpa det. Det är där vi känner den stora oron.
            </seg>
            <seg xml:id="i-f39bf873db52ed08-0">
              När det gäller EES-länderna vet vi att det finns länder som inte
              har samma skattemoral och uppfattning om skatter som vi. Det finns
              redan i dag problem att få in uppgifter från vissa stater. För
              att få det med det kontrollsystem som finns i propositionen måste
              Skatteverket jobba upp ett samarbete med de länderna. Det kräver
              kompetent personal som man har möjlighet att avsätta för de arbetsuppgifterna.
            </seg>
            <seg xml:id="i-6e1f8e239a35ead9-0">
              Vi är överens om propositionen och det regelverk som finns i
              propositionen. Vi är från vår sida oroliga att Skatteverket inte
              har möjligheter att göra detta, och ni uttryckte det själva.
            </seg>
          </u>
          <note type="speaker" xml:id="i-fbc142ba2c5382f3-0">
            Anf. 11 ULF BERG (m) replik:
          </note>
          <u who="ulf_berg_ddcf6d" xml:id="i-03d0de6ab20d8a3a-2">
            <seg xml:id="i-e5b91470a31763ea-0">
              Fru talman! Det är bra att Socialdemokraterna känner oro för
              frågan. Det betyder att vi kommer att följa den i framtiden.
            </seg>
            <seg xml:id="i-9b8c89bece0a6d36-0">
              Om man tittar på oron gäller den främst de länder som finns i
              EU som inte har samma skattemoral. Det finns inbyggt i förslaget
              att om man inte får in kontrolluppgifter och annat kommer det
              att vidtas ett antal åtgärder. Om jag minns siffran rätt kommer
              det att motsvara en marginalskatt på 85 procent.
            </seg>
            <seg xml:id="i-d6d6fd0885985d7e-0">
              Den ekonomiska drivkraften finns hos alla att se till att hålla
              sig till detta. Annars kommer man inte att placera sin pensionsförsäkring
              där. Det finns en ekonomisk grund till att inte fuska. Då är vi
              tillbaka till den morot som kanske är effektivare än att Skatteverket
              får fler personer.
            </seg>
            <seg xml:id="i-471fa64b54ba6379-0">
              Flytträtten och den retroaktiva lagstiftningen är också helt
              rätt. Annars hade vi verkligen kunnat få en situation när man
              mycket snabbt hade flyttat ut sitt pensionskapital. Då hade svenska
              staten och Skatteverket tappat kontrollen över pengarna. Därför
              var det befogat att göra det. Nu återkommer flytträtten från den
              1 maj, och det känns väldigt bra.
            </seg>
            <seg xml:id="i-2fc6a13f13d04cad-0">
              Låt oss på sedvanligt vis vara med och granska hur det utlöper.
              Det är precis som med skatten på hushållsnära tjänster där man
              tyckte att den 1 februari var dumt. Nu kommer man med regeln att
              man ska lämna in avdraget för föregående år i samband med sin
              deklaration. Det är ett sätt att handskas med saker när man tycker
              att man kan förbättra ett väldigt bra förslag och göra det ännu
              bättre.
            </seg>
          </u>
          <note type="speaker" xml:id="i-592a4e233683cd44-0">
            Anf. 12 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-bcd65ac9668dce45-2">
            <seg xml:id="i-ea61146d472f4d5d-0">
              Fru talman! Ulf Berg tog upp statistik över pensionssparande
              och ekonomiska buffertar. Det finns två problem. Den ekonomiska
              situationen för många pensionärer är så illa att man måste spara
              för sin pension via extra pensionssparande. Dessutom har många
              grupper inte den ekonomiska kapaciteten att göra detta, precis
              som Ulf Berg sade.
            </seg>
            <seg xml:id="i-67fe5dfc46dfa50f-0">
              Hur ska man råda bot på det? Uppenbarligen har regeringens skattesänkningar
              inte kommit de människor till del som ni själva säger i retoriken,
              nämligen låg- och medelinkomsttagare. Det är väl så att det är
              de som redan har det gott ställt som har fått ut någonting positivt
              av er skattepolitik.
            </seg>
            <seg xml:id="i-06e7a3ac5c91762c-0">
              För att gå vidare kan man säga att problemet också är att vi
              har ett pensionssystem som innebär att du som låginkomsttagare
              också får en låg pension. Vi har raka rör mellan det du tjänar
              in och det du får ut. Tidigare hade vi en lite annorlunda ordning.
              Det är ett sammansatt problem.
            </seg>
            <seg xml:id="i-82e57976d3a33a66-0">
              Jag vill ändå ta upp frågan som vi har i vår reservation. Det
              gäller möjligheten att göra en översyn av beskattningen av pensioner.
              Även om vi genomför detta nu är det viktigt om inte annat för
              att säkra skattebasen att göra precis den översynen.
            </seg>
            <seg xml:id="i-61898ba456da5fe9-0">
              Jag vidhåller det och vill höra Ulf Bergs försvar för varför
              man inte redan nu skulle kunna göra det.
            </seg>
          </u>
          <note type="speaker" xml:id="i-d8d11725c471ca38-0">
            Anf. 13 ULF BERG (m) replik:
          </note>
          <u who="ulf_berg_ddcf6d" xml:id="i-03d0de6ab20d8a3a-3">
            <seg xml:id="i-68605d3b5d63055d-0">
              Fru talman! Låt mig börja med att göra ett litet konstaterande.
              Jobbskatteavdraget har medfört det positiva att en låginkomsttagare
              i Sverige har gått från att betala EU:s högsta skatt till en medelskatt
              i EU. Det är en bra grund för att man ska kunna öka sitt sparande.
            </seg>
            <seg xml:id="i-1a3922f8bd27299c-0">
              Ett högt skattetryck på det svenska folket och vi har haft världens
              högsta skattetryck underlättar inte privat sparande. Speciellt
              har det varit det för låginkomsttagare. Jag tror att Marie och
              jag klarar oss alldeles utmärkt. Men det finns många andra med
              en helt annan lön. Det är mycket bra att vi har gjort konstruktionen
              att det är människor med låga inkomster och medelinkomster som
              är de stora vinnarna procentuellt sett.
            </seg>
            <seg xml:id="i-1705daf9f356014f-0">
              När det gäller den andra frågan om skattebasen måste man alltid
              hela tiden vara med och bevaka olika frågor.
            </seg>
            <seg xml:id="i-633b8547118493be-0">
              Vi vet att det har kommit domar som berör bolagsskatten. Till
              viss del kan man fundera på om det är nödvändigt att Skatteverket
              drar tillbaka alla processer. Det finns de som menar att de var
              annorlunda. Men hela tiden kan utslag i våra domstolar eller i
              EG-rätten medföra att vi måste göra justeringar. Jag tycker att
              det här är ett naturligt sätt att arbeta på. Men jag förstår att
              oppositionen för att ha någonting utöver hushållsnära tjänster
              att invända mot måste ta till det här.
            </seg>
          </u>
          <note type="speaker" xml:id="i-23899f64fee54889-0">
            Anf. 14 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-bcd65ac9668dce45-3">
            <seg xml:id="i-a33ae2c94b57257f-0">
              Fru talman! Jag vet inte riktigt om jag förstod det där svaret.
              Men jag märker att Ulf Berg i alla fall inte vill svara på min
              fråga, utan säger någonting helt annorlunda.
            </seg>
            <seg xml:id="i-26e413a46950b617-0">
              Jag vill bara värna skattebaserna. Man kan göra jämförelser med
              de stora uppskovsbelopp som föreligger i samband med reavinstbeskattning
              vid försäljning av bostäder. Allianspartierna har ju i alla fall
              börjat jobba med de frågorna. De var en del av era fastighetsskatteförslag.
              Jag kan tycka att det är sympatiskt att man börjar tänka: Här
              finns det pengar, och de måste någon gång komma in till staten!
              Det blir lite av samma resonemang här, och det är därför jag blir
              lite förvånad över att Ulf Berg inte kan ge någon typ av besked.
              Han säger bara någonting som verkar lite mer flummigt.
            </seg>
            <seg xml:id="i-b298f96399d1248f-0">
              Jag ska försöka hinna med att säga någonting om rotavdraget,
              som Ulf Berg tog upp från talarstolen. Man har haft rotavdraget
              som en konjunkturåtgärd ett par gånger på 90-talet och för några
              år sedan. Om vi tittar på det regelsystem man har i Finland i
              dag ser vi att det är någonting som utnyttjas till 8085 procent,
              tror jag att det är, medan städtjänsterna inte alls utnyttjas
              i samma utsträckning. De kanske inte ens kom upp till 10 procent
              av de avdrag som människor yrkar på i sina deklarationer. Detta
              kanske är någonting att ta med sig. Så kallade rotavdrag var någonting
              som människor var intresserade av och någonting som verkligen
              efterfrågades. Sedan kan man kanske diskutera värdet av det också.
              Syftet var många gånger att tidigarelägga någonting som ändå skulle
              bli gjort. Man hade det som en konjunkturåtgärd.
            </seg>
          </u>
          <note type="speaker" xml:id="i-d2741edf9cbd6d2d-0">
            Anf. 15 ULF BERG (m) replik:
          </note>
          <u who="ulf_berg_ddcf6d" xml:id="i-03d0de6ab20d8a3a-4">
            <seg xml:id="i-a229e7a62a49a760-0">
              Fru talman! Det var trevligt att få höra att man är lite flummig
              ibland. Annars brukar man bli beskylld för att man är för rak.
              Det tar sig! Man har väl en ständig utveckling här i livet.
            </seg>
            <seg xml:id="i-1cbdf3fbfebbf58e-0">
              Det handlar om skattebasen. Ska vi ge oss ut i EU med den här
              typen av åtgärder, exempelvis pensionsförsäkring eller det som
              Marie själv nämner här om husförsäljning och att man kan ta med
              sig ett uppskovsbelopp och köpa en fastighet i ett annat land?
              Det medför ett komplexare system.
            </seg>
            <seg xml:id="i-d5cf0fec709c87e7-0">
              Jag kan stå här och erkänna att Skatteverkets idé om fastighetsavgiften
              och att man kanske skulle ha sänkt reavinstskatten i stället och
              sedan trappat av uppskovsbeloppen hade varit en lösning. Om den
              lösningen hade föreslagits hade jag definitivt tryckt på den gröna
              knappen. Nu tycker jag att den lösning som valdes också är helt
              acceptabel. Men det finns olika spår att gå. Diskussionen ska
              hela tiden finnas levande, och jag är fullständigt övertygad om
              att vår eminenta alliansregering hela tiden diskuterar. Om det
              finns åtgärder som medför förbättringar kommer man att genomföra
              dem.
            </seg>
            <seg xml:id="i-bca727bd841554ed-0">
              Fru talman! När det gäller rotavdragen i jämförelse med hushållsnära
              tjänster har man haft en enorm svart sektor inom hushållsnära
              tjänster som det fanns all anledning att göra någonting åt. Det
              finns det också på rotavdragssidan, om man får kalla den så. Det
              vet alla. Men rotavdragen är inte lämpliga i dag eftersom vi vet
              att byggsektorn i dag är glödhet. Den är nästan för het. Det är
              otroligt dyrt att bygga. Då ska man inte kasta ytterligare bensin
              in i brasan, för då blir det bara hetare. Det är inte rätt läge
              nu, och jag hoppas att politiken leder fram till att vi slipper
              hamna i sådana lågkonjunkturer i fortsättningen.
            </seg>
          </u>
          <note type="speaker" xml:id="i-14c2a55bfba89600-0">
            Anf. 16 KARIN NILSSON (c):
          </note>
          <u who="ulf_nilsson_15fa88" xml:id="i-a86eef170ea4d8f8-0">
            <seg xml:id="i-37175057a65dc123-0">
              Fru talman! Är det inte snart dags för Socialdemokraterna att
              ge sig i frågan om hushållsnära tjänster? Det är nog fler än jag
              som kommer ihåg att vi har fattat parlamentariska beslut här i
              kammaren om att införa en skattereduktion på tjänsterna. Är det
              inte dessutom så att beslutet är verkställt och har trätt i kraft
              från den 1 juli 2007? För många hushåll är detta en efterfrågad
              verksamhet, och för företagen som utför tjänsterna innebär de
              en växande marknad. Detta bidrar till sysselsättningen i landet.
            </seg>
            <seg xml:id="i-8ad80a2a813becca-0">
              Frågan om en skattereduktion för hushållsnära tjänsters vara
              eller inte vara är avgjord. Det beslutet fattade vi den 30 maj
              förra året. Det trodde jag att också Birgitta Eriksson kände till
              och måste respektera.
            </seg>
            <seg xml:id="i-74ad8e9c24f8051e-0">
              Fru talman! Jag vill också tacka Marie Engström för att hon undvek
              denna retorik och respekterar kammarens beslut.
            </seg>
            <seg xml:id="i-2dd79ef93d961834-0">
              I dag handlar beslutet om att förlänga tiden för ansökan om skattereduktion
              för hushållsnära tjänster. Förslaget innebär ett beslut om sista
              datum. Det är ett sista datum som innebär att man flyttar fram
              datumet från någon gång i februari till i samband med att man
              gör sin självdeklaration. Det måste väl vara mer av en detaljfråga
              i sammanhanget av teknisk karaktär än en politisk fråga.
            </seg>
            <seg xml:id="i-e438fe6b97ebbd6e-0">
              Fru talman! Den andra frågan i samma betänkande handlar om nya
              skatteregler för pensionsförsäkringar. Där gjorde Birgitta Eriksson
              en förträfflig resumé av all problematik som det innebär och har
              inneburit och dessutom av vad förslaget innebär. Ulf Berg såg
              möjligheterna i förslaget. Och visst sker det en förändring! Regeländringarna
              är till för att anpassa vår beskattning av pensionssparandet i
              Sverige till krav från EG-domstolen. Det är krav som har funnits
              sedan 2004. Liknande fall behandlades i både Danmark och Belgien
              2004, så nog är det hög tid att vi gör någonting även här i frågan.
            </seg>
            <seg xml:id="i-d8e314ee381ea1e7-0">
              Vi verkar egentligen vara överens om att anpassningen ska göras
              både alliansregeringen och motionärerna i frågan. Däremot föreslår
              både s och v i sina motioner att Skatteverket ska tillföras mer
              resurser för de kostnader som uppkommer till följd av de nya skattereglerna
              för pensionsförsäkringar. I det sammanhanget är vi inte överens.
              Det har fattats en mängd beslut inom skatteområdet. Förhoppningsvis
              finns det också lättnader i en del förslag och förenklingar i
              en del förslag som kan väga upp den större arbetsbörda som andra
              förslag medför. Om just denna regeländring kommer att ta mer resurser
              i anspråk får det försöka vägas upp av andra. Frågan måste också
              utvärderas i samband med att Skatteverket redovisar sitt bokslut
              och att man tittar över ramen totalt. Det är givetvis något man
              får göra i alla myndigheters verksamhet. Man får också ta ställning
              till om det finns justeringar att göra någon gång i efterhand
              inför nästa budgetår.
            </seg>
            <seg xml:id="i-bc3d09b7f03e5efe-0">
              Fru talman! Jag vill med detta inlägg yrka bifall till utskottets
              förslag.
            </seg>
          </u>
          <note type="speaker" xml:id="i-c99db17584bf60ec-0">
            Anf. 17 BIRGITTA ERIKSSON (s) replik:
          </note>
          <u who="birgitta_eriksson_0ec58f" xml:id="i-8365e06517f0067e-3">
            <seg xml:id="i-b7b0cdd314bdc89f-0">
              Fru talman! Det är inte vi som pratar om hushållsnära tjänster
              i den här debatten. Det är alliansregeringen. Debatten handlar
              om pensionsförsäkringar och att säkra de skatteintäkter till Sverige
              som vi så väl behöver. Däremot hoppas jag att vi är överens om
              att vi gör en utvärdering av hushållsnära tjänster, och då ska
              vi ta en rejäl debatt om det.
            </seg>
            <seg xml:id="i-b4ac80f7a4accdfb-0">
              Jag måste fråga vad Centerpartiet tycker i frågan. Kan ni garantera
              att Skatteverket har tillräckliga resurser? Behöver vi inte vara
              oroliga för de enorma pengar som ligger i obeskattat pensionskapital?
              Kan ni garantera att vi får in de skatterna med de resurser som
              Skatteverket har i dag?
            </seg>
            <seg xml:id="i-388b3329fa062167-0">
              Vad tycker ni om att man kanske skulle fundera på en annan beskattning?
              Det är jättebra att människor sparar, men vi kanske ska fundera
              på att någon annan typ av beskattning är bättre med tanke på att
              vi måste säkra skattebaserna. Vad tycker Centerpartiet om det?
            </seg>
            <seg xml:id="i-294dafbdfbd4be01-0">
              Redan i dag vet Skatteverket att man inte har möjligheter att
              få in de 133 miljarder som man säger är skatteundandragande. Hur
              vill Centerpartiet lösa det?
            </seg>
          </u>
          <note type="speaker" xml:id="i-5c4a539aa9353630-0">
            Anf. 18 KARIN NILSSON (c) replik:
          </note>
          <u who="ulf_nilsson_15fa88" xml:id="i-a86eef170ea4d8f8-1">
            <seg xml:id="i-603f5b6af4a04786-0">
              Fru talman! Det var många frågor på en gång. Jag ska se om jag
              kan reda ut dem alla.
            </seg>
            <seg xml:id="i-0ccb63d39ca1f9e1-0">
              Birgitta Eriksson säger att hushållsnära tjänster inte var något
              som Socialdemokraterna har tagit upp i debatten i dag. Men, fru
              talman, nog är det så att Birgitta Eriksson nämnde att man vill
              att avdraget för hushållsnära tjänster ska avskaffas och att det
              också står i motionen. Det står någonstans ovanför mitten på s.
              10 i betänkandet, där Socialdemokraternas motion redovisas.
            </seg>
            <seg xml:id="i-1e414577ea912e6d-0">
              Jag reagerar givetvis på att den här frågan återigen lyfts fram,
              och att man säger att man vill avskaffa detta, i ett sammanhang
              där det faktiskt handlar om en ren teknikalitetsfråga. Inte går
              det att förneka att frågan har lyfts fram av Birgitta Eriksson
              i dag.
            </seg>
            <seg xml:id="i-db0c04f46076e8fc-0">
              När det gäller Skatteverkets resurser förstår jag att frågan
              handlar om att vi inte får in pengarna om vi inte tillsätter resurser
              för att klara av att bemanna kontoren. Jag ser inte annat än att
              det måste finnas en dialog mellan myndigheten och departementet
              där man ser på orimligheter, om det skulle uppstå sådana. Men
              det finns också beslut som förenklar, och det finns beslut som
              ger effekter när det gäller belastning på kontoren och i myndighetsutövandet.
            </seg>
            <seg xml:id="i-f947bdc33503c75d-0">
              Jag tycker att vi i det här läget också måste se en helhetslösning
              och inte börja plocka in pengar och ut pengar i varje sammanhang
              då vi fattar ett beslut i kammaren. Det måste till en helhetslösning
              i samband med exempelvis ett bokslut då man lyfter fram hela frågan
              om personal och ekonomi för myndigheten.
            </seg>
          </u>
          <note type="speaker" xml:id="i-ffff175983d5c99a-0">
            Anf. 19 BIRGITTA ERIKSSON (s) replik:
          </note>
          <u who="birgitta_eriksson_0ec58f" xml:id="i-8365e06517f0067e-4">
            <seg xml:id="i-3d50896bf9ca283a-0">
              Fru talman! Hushållsnära tjänster finns med i propositionen.
              Det kan inte vara någon nyhet vad vi tycker om dem. Vi upprepar
              bara vad vi tycker och tänker när det gäller hushållsnära tjänster.
              Däremot ser vi gärna fram emot en debatt när vi har utvärderat
              dem. Hittills tycker 1 procent av hushållen inte att det är en
              succé precis. Men det får vi återkomma till. Låt oss utvärdera
              det.
            </seg>
            <seg xml:id="i-072a392db0e3c23f-0">
              Däremot förstår jag inte riktigt att man inte kan lyssna och
              inse att Skatteverket får allt fler arbetsuppgifter. Hushållsnära
              tjänster är också en väldigt stor administration för Skatteverket.
              Senast i raden är att det ska vara skatt på privat flygbränsle.
              Där blir det gränsdragningsproblem och ytterligare påfrestningar
              för Skatteverket när det gäller att kunna kolla upp det här.
            </seg>
            <seg xml:id="i-a6377767953a78e2-0">
              Vi har lyssnat på Skatteverket så vi har redan i vår budgetmotion
              för 2008 tillförsäkrat dem 60 miljoner mer per år. Det var innan
              de senaste uppgifterna. Det vore intressant att höra om det finns
              några sådana tankar hos Centerpartiet. Vi vet också att de själva
              har sagt att de skulle behöva 20 miljoner per år för att över
              huvud taget ha en chans att klara av det här.
            </seg>
            <seg xml:id="i-4f8010d625e8d522-0">
              Sedan kan vi fundera på något som de själva har föreslagit på
              Skatteverket, att man kanske skulle utvärdera det här innan det
              genomförs fullt ut, allt i syfte att klara skattebaserna. Vi behöver
              få in varenda skattekrona för att garantera välfärden framgent.
              Lyssna gärna!
            </seg>
          </u>
          <note type="speaker" xml:id="i-c6049420c8fc92f7-0">
            Anf. 20 KARIN NILSSON (c) replik:
          </note>
          <u who="ulf_nilsson_15fa88" xml:id="i-61db5caf9684bcd8-0" next="cont">
            <seg xml:id="i-f3cb5803b533230f-0">
              Fru talman! Birgitta Eriksson säger att det är känt vilken inställning
              ni har till hushållsnära tjänster. Trots det är det faktiskt ett
              tillkännagivande som ni med er motion har bett att få igenom i
              dag, ett tillkännagivande om att avdrag för hushållsnära tjänster
              ska avskaffas. Det tycker jag definitivt är att lyfta tillbaka
              frågan och förvänta sig att den ska tas upp på nytt här i kammaren
              genom att skatteutskottet lyfter fram den.
            </seg>
            <seg xml:id="i-f13dce0693102c7e-0">
              Den frågan hör alltså inte hemma i dagens debatt. Det kan man
              se när man tittar på vad det egentligen handlar om. Dagens debatt
              handlar om att vi ska flytta sista datumet för redovisningsperioden.
              Sedan kan jag tänka mig att frågan kan bli aktuell i andra sammanhang,
              men inte i samband med en sådan här teknisk detaljfråga.
            </seg>
            <seg xml:id="i-3d6ed9de3afe1c72-0">
              När det gäller flera arbetsuppgifter och mer resurser vore det
              väldigt intressant att se om vi under året också dyker på en sådan
              situation där Skatteverket säger att man kanske inte behöver just
              den här tjänstemannen eller just den här summan pengar i just
              den här frågan. Det kan bli föremål för diskussion här att man
              också i något sammanhang lyfter bort en och annan summa. Det sker
              förändringar i arbetsinsatser hos en myndighet under året. Det
              kan vi nog se oavsett vilken myndighet vi tittar närmare på. Det
              gäller att hela tiden vara vaksam på detta och på förändringar
              i flödet mellan kontona.
            </seg>
            <seg xml:id="i-350ceb0d0a5e6870-0">
              Det handlar om, tycker jag, att följa bokslutet och anmärkningarna
              i bokslutet som visar på varför flödena har sett annorlunda ut
              än de var från början i en budget. Och vi ska inte gå in och peta
              alltför mycket under ett verksamhetsår. I så fall skulle vi in
              och peta i vartenda beslutssammanhang, både på plussidan och på
              minussidan.
            </seg>
          </u>
          <note xml:id="i-d8ee3ac765565aac-0">
            Anf. 21 GUNNAR ANDRÉN (fp):
          </note>
          <u who="ulf_nilsson_15fa88" prev="cont" xml:id="i-da63d45195789ae5-0">
            <seg xml:id="i-1aadda681236578e-0">
              Fru talman! När man anmäler sig till en sådan här debatt och
              beräknar sin talartid kan det inträffa att man lever i den villfarelsen
              att debatten bara ska handla om det som betänkandet gör. Jag ber
              därför om tillgift om jag möjligen kommer att överskrida min anmälda
              tid något, eftersom debatten har blivit mycket vidare än jag hade
              tänkt mig.
            </seg>
            <seg xml:id="i-17dfee9aced7ec28-0">
              Jag vill ändå börja med att säga att det viktigaste i det här
              betänkandet är att regeringen därom finns det egentligen en bred
              enighet värnar den skattebas det här är fråga om. Det är väldigt
              viktigt. Det är det övergripande syftet med de här förslagen,
              att reglerna för beskattning av pensionssparande inte öppnas för
              annat sparande än vad som faktiskt sker i pensioneringssyfte.
              Det är en central mening i det här fallet.
            </seg>
            <seg xml:id="i-e3fe21dd02269794-0">
              Alla förslag som lagts fram här har kommit till för att värna
              detta. Det föreslås därför ett nytt kvalitativt villkor för pensionsförsäkringar
              enligt vilket ett pensionsförsäkringsavtal ska innehålla villkor
              om att försäkringsgivaren ska lämna kontrolluppgifter enligt lagen
              om självdeklaration och kontrolluppgifter. Detta är väldigt viktigt
              eftersom det handlar om utländska försäkringsgivare. De måste
              därutöver lämna ett skriftligt besked om att detta åtagande ska
              uppfyllas av dem.
            </seg>
            <seg xml:id="i-fec40864aa13f41c-0">
              Detta är de två centrala delarna i den här propositionen. Vi
              värnar den svenska skattebasen.
            </seg>
            <seg xml:id="i-f161fbd406c563cf-0">
              Sedan måste man titta på hur det förhåller sig med det svenska
              pensionssystemet. Det har kommit en del andra förslag. Det är
              detta som är min utvikning, fru talman.
            </seg>
            <seg xml:id="i-51a6a1bcb52df6a8-0">
              Jag konstaterar att om det är någonting som har inträffat så
              är det att den här regeringen alldeles uppenbart har en högre
              tilltro till det nuvarande pensionsförsäkringssystemet det obligatoriska
              systemet än den tidigare regeringen hade. Det är därför som man
              har kunnat minska till exempel avdragsrätten för privata pensionsförsäkringar
              från ungefär 40 000 kronor till 12 000 kronor.
            </seg>
            <seg xml:id="i-141df5b3f7510630-0">
              Jag skulle vilja fråga Socialdemokraterna, eftersom ni reserverar
              er mot detta förslag: Kan vi lita på att ni kommer att återinföra
              systemet att man ska få göra sådana verkligt stora avdrag? Det
              är en väldigt viktig fråga. Svaret på den visar om ni litar på
              det system som vi gemensamt har byggt upp eller inte.
            </seg>
            <seg xml:id="i-48225e021b178f9b-0">
              Jag tror också att man i vissa avseenden måste fundera på hur
              pensioner ska beskattas i framtiden. Birgitta Eriksson tog upp
              en intressant aspekt i sammanhanget, nämligen om något ska göras
              åt den så kallade avkastningsskatten. Det är en intressant fråga.
              Den infördes en gång av Socialdemokraterna mot de dåvarande oppositionspartiernas
              vilja. Personligen har jag alltid varit emot denna. Jag har ansett
              att det är dubbelbeskattning på pensionssparande. Den öppning
              som Birgitta Eriksson lämnar är värd att ta vara på. Det skulle
              stärka pensionssystemet och det privata pensionssparandet upp
              till vissa belopp. Det är något oerhört positivt om det kunde
              bli ett omtänkande på den punkten.
            </seg>
            <seg xml:id="i-b566cddc2bcaacbf-0">
              I motsats till detta står Miljöpartiets och Vänsterpartiets förslag,
              nämligen att helt slopa avdragsrätten. Det är en teknik som används
              för att stimulera till privat pensionssparande en avdragsrätt
              upp till 12 000 kronor. Det är en rimlig avsättning. Det är ungefär
              den avsättning jag själv har gjort under lång tid, ungefär 1 000
              kronor i månaden. Om avdragsrätten slopas helt och hållet skulle
              även detta lilla pensionssparande bli mindre attraktivt. Även
              om man tror mycket på det nuvarande pensionssystemet, som har
              varit bra för pensionärerna, är det många som tycker att det är
              klokt om det går att spara någon tusenlapp i månaden. Varför vill
              ni aktualisera ett avskaffande av den lilla avdragsrätt som finns
              kvar mot att man betalar skatt när pensionerna faller ut?
            </seg>
            <seg xml:id="i-56c324fe895f1b9a-0">
              Fru talman! Jag övergår till den andra delen i propositionen,
              nämligen den förlängda ansökningstiden för skattereduktion för
              hushållsarbete. Där fanns också företrädare för oppositionen i
              första hand Marie Engström som inte ville diskutera frågan just
              nu. Det är klokt av Marie Engström att inte vilja diskutera frågan
              nu eftersom jag tycker att den borde göras till föremål för en
              särskild debatt. Utvecklingen det här året har visat att detta
              avdrag, ungefär som Karin Nilsson var inne på, har varit effektivt
              för att stoppa svartarbete. Det är otroligt många ansökningar
              ungefär 5 000 som har kommit in ungefär 40 000 individer. Tidigare
              var det kanske bara 1 000 personer som anmälde den typen av jobb
              och skattade för det. Det är ett kraftfullt grepp mot svartarbete
              som har tagits.
            </seg>
            <seg xml:id="i-f7890960b7569c73-0">
              För de människor som tidigare hade en psykisk press över sig
              att de inte gjorde rätt för sig måste detta innebära en otrolig
              lättnad. Jag vill fråga er som reserverar er mot detta om vi kan
              lita på att ni kommer att avskaffa detta och i stället stimulera
              svart arbetskraft i framtiden. Det är den centrala frågan: Vill
              ni stimulera svartarbete?
            </seg>
            <seg xml:id="i-44d04a27b4a8e53c-0">
              Ni diskuterar ofta en annan fråga, nämligen hur stora anslagen
              till Skatteverket har varit. Under vår oppositionstid föreslog
              vi också ofta tilläggsanslag, men det var på ett annat område.
              Det var alltid preciserat till att Skatteverket skulle få extra
              anslag till att bekämpa ekonomisk brottslighet. Det var inte till
              mer administration. Ni lägger hela tiden mer pengar till administration.
              Det är en viktig skillnad, fru talman, att se hur extra anslag
              läggs ut.
            </seg>
            <seg xml:id="i-b91b1a6dcf4b78e9-0">
              Också Skatteverket måste göra rationaliseringar. Skatteverket
              har visat stor effektivitet i detta. Som Annicka Engblom påpekade
              för mig tidigare i kammaren har den här regeringen tagit bort
              ett stort antal uppgifter från Skatteverket. Ta bara en betungande
              sak, nämligen kontrollen av förmögenhetsskatten. Den kanske inte
              var så betungande eftersom det var en omöjlig skatt att kontrollera.
              På en lång rad punkter har Skatteverket sluppit ifrån en massa
              saker.
            </seg>
            <seg xml:id="i-44d2067df2a5155b-0">
              Skatteverkets eget arbete har medfört att framför allt kontrollen
              av inkomstdeklarationerna har minskat mycket. Det har frigjorts
              mycket resurser. Jag är övertygad om att vi får se samma utveckling
              framöver inom Skatteverket, det vill säga väldiga rationaliseringar
              för att ta itu med de verkligt svåra uppgifterna.
            </seg>
          </u>
          <note type="speaker" xml:id="i-bea58b3d3a11ee0e-0">
            Anf. 22 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-f19f75f5212607ea-0" next="cont">
            <seg xml:id="i-e68dc29d656d2d62-0">
              Fru talman! Det är lite märkligt. Först står ni i talarstolen
              och säger att ni tycker att det är bra att jag inte väljer att
              debattera hushållsnära tjänster i dag eftersom betänkandet handlar
              om ett ändrat datum. Sedan står ni själva och debatterar hushållsnära
              tjänster. Det blir lite märkligt. Jag måste få göra den anmärkningen.
            </seg>
            <seg xml:id="i-58cc31c7d3197573-0">
              Gunnar Andrén säger att alliansregeringen har tilltro till pensionssystemet
              med anledning av att avdragsbeloppet för pensionssparande i självdeklarationen
              sänktes till 12 000 kronor per år. Men det finns väl anledning
              att påminna om att anledningen till att ni gjorde det var att
              ni skulle finansiera borttagandet av förmögenhetsskatten. Det
              fanns ett klart samband där. Det övervägde väl mer än tilltron
              till pensionssystemet. Vad vet jag?
            </seg>
            <seg xml:id="i-89c5db4e4e42c738-0">
              Gunnar Andrén inledde med vad som är kärnan i debatten, nämligen
              att värna skattebaser. Jag delar fullständigt den analysen. Jag
              tycker också att det här betänkandet handlar om det. Jag tycker
              att jag var tydlig i mitt anförande om vikten av att värna skattebaserna.
              Det är därför jag vill att vi genomför det som står i vår reservation,
              nämligen att vi redan nu ser över beskattningen av pensionssparandet
              i syfte att värna skattebasen. Vi vet inte vad som kan komma att
              hända när vi öppnar för pensionssparande inom hela EES-området.
            </seg>
          </u>
          <note xml:id="i-457efaf67c72b072-0">
            Anf. 23 GUNNAR ANDRÉN (fp) replik:
          </note>
          <u who="marie_engstrom_e6a38f" prev="cont" xml:id="i-baae6aea97e127e2-0">
            <seg xml:id="i-5e07782482aea6e6-0">
              Fru talman! Jag sade att det var klokt av Marie Engström att
              inte ta upp en stor debatt om de hushållsnära tjänsterna. Det
              var mot bakgrund av att de har blivit så oerhört populära. Om
              ni vill avskaffa detta och stimulera till mer svartarbete ska
              vi ta en annan debatt om detta. Det här var klokt i det här sammanhanget.
            </seg>
            <seg xml:id="i-d201723acafe3bf6-0">
              När det gäller finansieringen av borttagandet av förmögenhetsskatten
              är det riktigt att begränsningen av avdragsrätten används för
              detta. Det är alldeles korrekt. Men det hade en annan avsikt.
              Jag kom ihåg att jag debatterade detta ingående med Hans Olsson.
              Vad är det som är bra för Sverige? Det är framför allt att vi
              får nya jobb till Sverige. Genom borttagandet av förmögenhetsskatten
              har vi möjlighet att få fler jobb till Sverige. Det kommer att
              stärka basen för hela pensionssystemet. Det är viktigt. Det finns
              ett par exempel på att det har återflyttat ett antal företag redan
              åtminstone något som jag personligen känner till. Det är klart.
            </seg>
            <seg xml:id="i-53a05bcd44f8ab31-0">
              Jag menar också att detta hänger samman med synen på det nya
              pensionssystemet. Marie Engström eller Helena Leander tycker inte
              att det är bra. Den stora pensionsöverenskommelsen från 1998 eller
              1999 jag kommer inte ihåg det exakta året har gjort att pensionärernas
              inkomstförhållanden har stärkts mycket genom att man har tagit
              in nya komponenter och inte bara gått på inflationsbekämpning.
              Pensionärerna får mer pengar i detta system genom att löneförändringarna
              tas med, och det finns en broms åt andra hållet.
            </seg>
          </u>
          <note type="speaker" xml:id="i-e05e5deeafac4c47-0">
            Anf. 24 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-f19f75f5212607ea-1" next="cont">
            <seg xml:id="i-8a413a70ccc2f7ab-0">
              Fru talman! Gunnar Andrén pratar nästan ingenting om det centrala,
              nämligen att värna skattebasen. Nu pratar vi om pensionssystemet.
              Om man har låg inkomst får man också låg pension. Vi har raka
              rör mellan inkomst och pensionssystem. Bra eller dåligt? Jag tycker
              inte att det är så bra.
            </seg>
            <seg xml:id="i-6e65e3b2ee1b752b-0">
              Då får man beklaga att många människor måste komplettera med
              privata pensionsförsäkringar. Precis som Ulf Berg sade är det
              många i LO-leden som inte har ekonomi att göra detta. Det är ett
              sammansatt problem vi står inför. Era skattereformer har uppenbarligen
              inte kunnat råda bot på det problemet.
            </seg>
            <seg xml:id="i-74402dcfa13340bb-0">
              När det gäller förmögenhetsskatten har ni en övertro på att det
              ska komma så mycket kapital tillbaka till Sverige. Jag har sagt
              förut att det kan vara så på marginalen, och nytt kapital kanske
              inte försvinner ut över landets gränser i samma utsträckning.
              Så långt kan jag sträcka mig där.
            </seg>
            <seg xml:id="i-d2216bbf92ca5f14-0">
              Men varför kan vi inte debattera skattebaserna? Det är just för
              att värna skattebaserna som vi lägger fram den här typen av förslag.
              Gör en total översyn av pensionsbeskattningen! Det är det som
              är det centrala.
            </seg>
            <seg xml:id="i-f4e755c5f56bab08-0">
              Vi kan väl säga att vi har samma målsättning, att få in de här
              skatterna till staten så att vi kan finansiera välfärden. Jag
              bjuder på det. Men undvik inte att debattera det som du själv
              står i talarstolen och säger är det centrala i det här betänkandet.
            </seg>
          </u>
          <note xml:id="i-40113b62c53efaae-0">
            Anf. 25 GUNNAR ANDRÉN (fp) replik:
          </note>
          <u who="marie_engstrom_e6a38f" prev="cont" xml:id="i-baae6aea97e127e2-1">
            <seg xml:id="i-f54f5547d6c1d5de-0">
              Fru talman! Jag försökte börja med just detta och säga att jag
              uppfattade att det fanns en bred enighet om själva anslaget att
              vi skulle värna skattebaserna. Det är möjligt att jag inte var
              tillräckligt tydlig. Jag försökte läsa upp den mest centrala meningen
              i hela detta betänkande på just den punkten, nämligen denna: Det
              övergripande syftet med förslagen är att se till att de särskilda
              reglerna för beskattning av pensionssparande inte öppnas för annat
              sparande än sådant som faktiskt sker i pensioneringssyfte.
            </seg>
            <seg xml:id="i-e5bc4fbe2d5893eb-0">
              Jag menar att det är den helt centrala punkten i detta betänkande,
              och jag uppfattade att det var enighet om den. Det är ganska svårt
              att debattera när man är enig, men jag skulle möjligen ha kunnat
              utveckla det ytterligare. Jag är inte säker på att jag hade klarat
              det, därför att jag tyckte att det var så väldigt tydligt.
            </seg>
            <seg xml:id="i-acb1fb9fb049c40e-0">
              Jag tog upp en del andra saker som tidigare debattörer hade tagit
              upp. Det var då jag beklagade att jag förlängde debatten ytterligare.
              Det var av den anledningen. Det var bland annat det som Marie
              Engström nu tyckte att det var mindre bra att jag pratade om,
              nämligen hushållsnära tjänster och någonting annat.
            </seg>
            <seg xml:id="i-be139518cfb0536e-0">
              Frågan är: Ska man göra en total översyn av pensionssystemet?
              Vi har träffat en pensionsöverenskommelse mellan fem partier,
              och det finns två partier i riksdagen som inte har anslutit sig
              till den. Det har gått alldeles för kort tid för att man ska göra
              detta.
            </seg>
            <seg xml:id="i-e07b61c2b0228216-0">
              Det viktiga är nu att Genomförandegruppen i det nya skicket får
              ytterligare tid på sig att ta reda på om det finns ofullkomligheter
              i detta det ska man aldrig utesluta. Socialdemokraterna har pekat
              på någonting som man inte var riktigt enig om, och då skulle Genomförandegruppen
              diskutera det innan man gör en total översyn. Det är inte pensionssystemet
              betjänt av.
            </seg>
          </u>
          <note type="speaker" xml:id="i-db9555cb8bd9ec51-0">
            Anf. 26 BIRGITTA ERIKSSON (s) replik:
          </note>
          <u who="birgitta_eriksson_0ec58f" xml:id="i-7912bacecb963161-0" next="cont">
            <seg xml:id="i-0c0f3198cd30cf4c-0">
              Fru talman! Det lät som om Gunnar Andrén i inledningsanförandet
              utgick från att vi socialdemokrater ska ta över makten 2010. Jag
              kan garantera Gunnar Andrén att vi då kommer att jobba med skattesystemet.
              Stabila skattebaser är naturligtvis oerhört viktiga, och det är
              vi överens om.
            </seg>
            <seg xml:id="i-733eac988c86661b-0">
              Det vi kanske inte är överens om på samma sätt är att vi vill
              ha ett skattesystem där man betalar skatt efter bärkraft. Det
              är en oerhört viktig princip för oss. Det är lika viktigt att
              beskattningen är likformig, att man inte betalar olika skatt beroende
              på om man är arbetslös, är i arbete eller är pensionär. Skattesystemet
              ska också vara fördelningspolitiskt väl avvägt. Jag tycker kanske
              inte att alliansregeringens skattepolitik hittills har varit särskilt
              okej fördelningspolitiskt.
            </seg>
            <seg xml:id="i-1b4250598f2df48b-0">
              Sedan var det hushållsnära tjänster: Hur vet Gunnar Andrén att
              det inte förekommer något svartarbete nu? Är det inte rimligt
              att man gör en utredning först och kollar upp hur det ser ut?
              Sedan kan vi ta debatten. Gunnar Andrén sade ju i sin kommentar
              att svartarbetet är borta nu och att det har blivit vita jobb
              inom tjänstesektorn. Jag är inte lika övertygad.
            </seg>
            <seg xml:id="i-41f9745b1f87547a-0">
              Jag vill också fråga: Känner Gunnar Andrén sig trygg med att
              Skatteverket utan mer resurser och möjligheter till utökad kompetens
              kommer att klara det här nya med att pensionsförsäkringarna nu
              också kan tas utomlands? Det krävs då att vi får in våra skattebaser.
            </seg>
          </u>
          <note xml:id="i-7a81d1f7af344280-0">
            Anf. 27 GUNNAR ANDRÉN (fp) replik:
          </note>
          <u who="birgitta_eriksson_0ec58f" prev="cont" xml:id="i-36264004fce45c4f-0">
            <seg xml:id="i-f56fdb588a2940b9-0">
              Fru talman! När det gäller utgången av 2010 års val kan jag ha
              uttryckt mig lite vårdslöst. Jag menar att vi inte vet någonting
              om detta ännu. Inget parti har ännu fått någon röst. Vi får väl
              se hur det blir med den saken. Vi får överlåta det åt väljarna.
            </seg>
            <seg xml:id="i-5c2b86e3b1265fbc-0">
              När det sedan gäller skattesystemet: Om olyckan skulle vara framme
              och ni får ta över lovar ni att införa ett rättvist skattesystem.
              Jag har gång efter annan efterlyst hur ett rättvist skattesystem
              kommer att se ut. Det är en mycket krävande uppgift att presentera
              ett sådant.
            </seg>
            <seg xml:id="i-7719dca4c3ee5b17-0">
              Däremot vill jag absolut protestera mot att ni skulle ha haft
              ett särskilt skattesystem, som avvek i den bemärkelsen att vi
              hade något annat än skatt efter bärkraft. Jag tror att vi i det
              här landet är eniga om att vi ska ha ett skattesystem där skatt
              efter bärkraft är en av de allra viktigaste principerna. Misstanken
              att den här regeringen skulle arbeta med någonting annat än skatt
              efter bärkraft är inte rolig att höra.
            </seg>
            <seg xml:id="i-7825dbae10f689ee-0">
              När det gäller svartarbete måste jag också ha uttryckt mig väldigt
              olyckligt. Jag minns inte att jag skulle ha uttryckt mig så olyckligt
              som jag nu får höra. Jag har inte sagt att vi kan garantera att
              svartarbetet har avskaffats. Jag säger att det är helt uppenbart
              att det finns flera som inte längre är i svartarbete genom denna
              reform. Det är väldigt bra.
            </seg>
            <seg xml:id="i-94db9a5a7c0b3602-0">
              Min fråga till er och även till Vänsterpartiet och Miljöpartiet,
              som vill avskaffa den här reformen, är: Vill ni medverka till
              att vi återfår mer svartarbete? Det tror jag inte att ni vill
              egentligen, men man måste ta konsekvenserna av sina egna beslut.
            </seg>
            <seg xml:id="i-ecb30bac3a3b2add-0">
              Allra sist ställde jag den väldigt svåra frågan: Kan ni garantera
              att ni återinför avdragsrätten fullt ut som den var tidigare?
            </seg>
          </u>
          <note type="speaker" xml:id="i-d0336c6dc0838d46-0">
            Anf. 28 BIRGITTA ERIKSSON (s) replik:
          </note>
          <u who="birgitta_eriksson_0ec58f" xml:id="i-7912bacecb963161-1" next="cont">
            <seg xml:id="i-a4d15bb9085e36b1-0">
              Fru talman! Jag kan då säga till Gunnar Andrén när det gäller
              nytt skattesystem att vi i opposition nu har betydligt mer tid
              att jobba med detta, och det gör vi intensivt.
            </seg>
            <seg xml:id="i-d44b71ba46f0c4fe-0">
              När det gäller skatt efter bärkraft kanske vi har helt olika
              syn. Men av de skattesänkningar på 75 miljarder som alliansregeringen
              har gjort har 70 procent gått till de 30 procent av svenska folket
              som tjänar mest. För mig är inte det skatt efter bärkraft.
            </seg>
            <seg xml:id="i-627d00970b28d1c1-0">
              Dessutom kan man fråga sig om det är skatt efter bärkraft när
              vi inte har ett likformigt skattesystem, utan pensionärer och
              de som är i jobb betalar efter olika skatteskalor. Men det kan
              vi ha olika syn på.
            </seg>
            <seg xml:id="i-9220ee851843b3d7-0">
              Det som är viktigt i den här propositionen om pensionsförsäkringar
              är att det handlar om oerhört stora belopp, om dubbla skatteskulden.
              Då måste man kanske fundera om alliansregeringen inte borde tillsätta
              en utredning för att se om vi ska beskatta pensionskapitalet på
              ett annat sätt, typ rättvänd skatt, så att vi kan säkra att vi
              får in skattemedlen. Det handlar ju om att varje år få in lika
              mycket i skatter på pensionskapital som statsskatten.
            </seg>
          </u>
          <note xml:id="i-1211f97ea5d31ec0-0">
            Anf. 29 GUNNAR ANDRÉN (fp) replik:
          </note>
          <u who="birgitta_eriksson_0ec58f" prev="cont" xml:id="i-36264004fce45c4f-1">
            <seg xml:id="i-d4b18108426be929-0">
              Fru talman! Nu kommer det in ytterligare ett moment här, nämligen
              att ni också vill vända på beskattningsprinciperna. Tidigare skulle
              man eventuellt ta bort avkastningsskatten. Det var det jag var
              positiv till. Det kan jag tänka mig, för jag tror att det skulle
              stärka hela skattesystemet. Man blir inte av med skatterna, utan
              de här pengarna kommer att beskattas av pensionärerna i stället.
              De försvinner inte ut i luften. Men det är en intressant princip
              som man har haft, och enligt min mening en felaktig princip. Jag
              tycker att vi ska beskatta individer och inte kollektiv, för det
              har alltid varit fel. Jag tyckte att det här var ett intressant
              uppslag.
            </seg>
            <seg xml:id="i-31acf93d87f7ae2b-0">
              Om man ska stimulera enskilt pensionssparande är det däremot
              möjligen oklokt att börja med att avskaffa den sista tusenlappen
              i månaden för avdragsrätten. Det tror jag inte kommer att vara
              något positivt.
            </seg>
            <seg xml:id="i-cebff0f53a627152-0">
              Slutligen kommer jag till detta med vad som är rättvisa skatter
              och skatt efter bärkraft. Det är ju väldigt svårt. Låt mig säga
              att jag tycker att Socialdemokraterna jag kan förstå att de har
              bättre tid nu när de är i opposition genom sin arbetsgrupp har
              kommit med väldigt intressanta uppslag när det gäller beskattning
              av småföretagare. De förslagen tycker jag att vi på regeringssidan
              har anledning att fundera på, om vi har gått tillräckligt långt
              där.
            </seg>
            <seg xml:id="i-e7514cf6071301ba-0">
              Ni dömer ut jobbskatteavdraget inte helt och hållet, för ni accepterar
              ju numera den första delen men kan ni lova att man inte ska ha
              den här typen av jobbskatteavdrag? I ert eget förslag gör ni ju
              ingen rättvisa åt pensionärerna. Ni vill ha 2 000 kronor i avdrag.
              Det har inte ett dyft med jobbskatteavdraget att göra, för det
              är uppemot 14 000 kronor för vanliga människor.
            </seg>
          </u>
          <note type="speaker" xml:id="i-1dc688b2255cf286-0">
            Anf. 30 HELENA LEANDER (mp) replik:
          </note>
          <u who="helena_leander_1a8ec1" xml:id="i-536b94f42ea4e937-1" next="cont">
            <seg xml:id="i-8349266f4e60dde6-0">
              Fru talman! Gunnar Andrén frågade varför Miljöpartiet vill avskaffa
              den individuella avdragsrätten för pensionssparande. Till att
              börja med vill jag säga att vi inte har förslagit att det ska
              avskaffas i morgon dag. Däremot vill vi att man ska titta på frågan
              om det kan vara läge att ha en mer rättvänd beskattning. Anledningen
              till detta tyckte jag att jag var ganska tydlig med i mitt anförande.
              Det handlar dels om att vi inte vill att skattepengar ska riskera
              att försvinna i väg någonstans, dels om en ambition att inte påföra
              företagen mer regelkrångel än nödvändigt. Det är en ambition jag
              trodde att Folkpartiet delade.
            </seg>
            <seg xml:id="i-0aa0e75d7ec0334f-0">
              Det finns en oro för hur detta ska påverka incitamenten att pensionsspara,
              men det är inte en helt lätt fråga. Precis som Marie Engström
              var inne på är de som har störst behov av att pensionsspara de
              som har låga inkomster, men de har också minst möjligheter att
              göra det. Som avdragsmöjligheterna ser ut i dag, i kombination
              med jobbskatteavdraget, är det i första hand höginkomsttagare
              som tjänar på avdragsrätten. De har hög marginalskatt nu men får
              lägre marginalskatt som pensionärer. För låginkomsttagare är det
              faktiskt tvärtom. Man har lägre marginalskatt som arbetare än
              som pensionär. Detta uppvägs delvis av att man har en skattekredit
              som man kan förränta under tiden som man pensionssparar, men åt
              vilket håll den effekten slår beror mycket på olika omständigheter
              i det individuella fallet.
            </seg>
            <seg xml:id="i-90e73d982f46b285-0">
              Ja, det är möjligt att ett avskaffande av avdragsrätten skulle
              bidra till ett visst lägre pensionssparande för höginkomsttagare,
              men å andra sidan behöver de då inte skatta av på pengarna när
              de väl får ut dem, utan de pengar som de får ut får de i handen
              direkt.
            </seg>
          </u>
          <note xml:id="i-854598b95029c2f4-0">
            Anf. 31 GUNNAR ANDRÉN (fp) replik:
          </note>
          <u who="helena_leander_1a8ec1" prev="cont" xml:id="i-ae8e15fcec2b02af-1">
            <seg xml:id="i-e8b82573e4a58c81-0">
              Fru talman! Miljöpartiet är klara på den viktigaste punkten:
              Ni tycker inte att det är något bra med privat pensionssparande.
              Det är alldeles uppenbart.
            </seg>
            <seg xml:id="i-b46272083c4ebe56-0">
              För min del tror jag att till exempel alla de avtal som finns
              på kollektivavtalsområdet och som innebär att många arbetare och
              tjänstemän i det här landet också pensionssparar är väldigt positiva.
              Om man sedan vill ha ett privat pensionstillägg med 1 000 kronor
              i månaden tycker jag också att det är helt okej. Däremot har jag
              aldrig varit någon varm entusiast för att vi ska väldiga avdrag
              för pensionssparande. Det tycker jag är något som har gynnat höginkomsttagare
              extremt. Men jag tror inte att Miljöpartiet vill behålla det,
              utan det är egentligen Socialdemokraterna som av en för mig obegriplig
              anledning har velat ha kvar det.
            </seg>
            <seg xml:id="i-c37bd3aefb0884e7-0">
              Låt mig fråga, eftersom detta ändå är en debatt: Varför vill
              Miljöpartiet så intensivt avskaffa den sänkta skatten på hushållsnära
              tjänster? Är det inte en ganska bra åtgärd? Vi har ju fått bort
              en del av det svartarbete som gjordes tidigare, även om det förmodligen
              inte är allt. Jag tycker att det är väldigt positivt.
            </seg>
          </u>
          <note type="speaker" xml:id="i-f1a4f16f07d44795-0">
            Anf. 32 HELENA LEANDER (mp) replik:
          </note>
          <u who="helena_leander_1a8ec1" xml:id="i-536b94f42ea4e937-2" next="cont">
            <seg xml:id="i-5cf24cf76d454157-0">
              Fru talman! Just den debatten har vi haft ett otal gånger. Jag
              hart varit väldigt tydlig med att jag inte tänker bråka om vid
              vilken tidpunkt man ska lämna in ansökan om hushållstjänster,
              som ju är vad det här betänkandet handlar om. Jag pratar hellre
              om pensionssparandet.
            </seg>
            <seg xml:id="i-03a8f6479cf6f762-0">
              Jag måste fråga: Varför, Gunnar Andrén, tror du att vi är emot
              privat pensionssparande? Vad i mitt anförande var det som tydde
              på det? Det enda jag har ifrågasatt är skattereglerna för privat
              pensionssparande, som ändå är en olikformighet. I stället för
              att skatta på pengarna när man får dem och sedan får göra vad
              man vill med dem har man avdrag som sedan skapar skattekrediter
              som kan försvinna ut. Där finns en risk att skattepengar försvinner.
              Med det system som nu har kommit blir det också väldigt mycket
              krångel för pensionsföretagen, som ska skicka en väldig massa
              kontrolluppgifter, och för den delen krångel för Skatteverket
              också.
            </seg>
            <seg xml:id="i-a760c41fa3ec7afa-0">
              Jag har absolut inget emot privat pensionssparande. Jag pensionssparar
              själv, nu när jag har en högre lön än jag troligtvis någonsin
              kommer att ha. Likaså är de kollektiva pensionsförsäkringar som
              arbetstagare har förhandlat sig till alldeles utmärkta. Jag förstår
              inte varför vi skulle vara emot det och vad det är som får dig
              att tro det.
            </seg>
          </u>
          <note xml:id="i-c007b2ad2df5b6bd-0">
            Anf. 33 GUNNAR ANDRÉN (fp) replik:
          </note>
          <u who="helena_leander_1a8ec1" prev="cont" xml:id="i-ae8e15fcec2b02af-2">
            <seg xml:id="i-123f16fabc23c4f0-0">
              Fru talman! På den sista punkten har jag verkligen inte tillvitat
              Miljöpartiet att de skulle vara emot det. Jag sade bara att det
              var positivt att det finns sådana kollektiva avtalsförsäkringar.
            </seg>
            <seg xml:id="i-552f85aa877b8887-0">
              Däremot sade Helena Leander väldigt tydligt att Miljöpartiet
              är för avskaffande också av den kvarvarande avdragsrätten. Det
              reagerade jag mot, för det ligger i felaktig linje. Det är angeläget
              att ha någon form av stimulans att spara lite till sin egen pension
              trots den stora tillit vi har till pensionssystemet. Tar man bort
              avdragsrätten den sista tusenlappen i månaden tror jag faktiskt
              att vi inte kommer att få den typen av pensionssparande ens hos
              dem som behöver det bäst.
            </seg>
            <seg xml:id="i-80b1855edc3112be-0">
              Jag håller med Helena Leander om att avdragsrätten när det gäller
              skattesatserna fungerar så för höginkomsttagare som hon beskriver,
              men jag håller absolut inte med om att det för dem som har lägre
              inkomster leder till att de skulle få högre marginalskatt när
              de blir pensionärer. Det måste vara absolut fel, och jag förstår
              inte i vilken värld den tanken har kommit till. Dessvärre får
              nästan alla, inte minst kvinnor, en väldigt låg pension, och de
              lär inte drabbas av en sådan olycka som höjd marginalskatt som
              pensionär. Jag tror att det är extremt få om ens någon som drabbas
              av detta.
            </seg>
            <seg xml:id="i-cb15e1aaf3459310-0">
              Jag menar att vi måste se till att få upp pensionärernas pensioner.
              Det tycker jag att det nya pensionssystemet är ett gott incitament
              för. Jag noterar slutligen att Helena Leander och hennes parti
              inte omfattar pensionsöverenskommelsen.
            </seg>
            <seg xml:id="i-0889c270d058a150-0">
              Låt mig inleda med frågan om nya skatteregler för pensionsförsäkringar.
              Propositionen vi debatterar här i dag river en mur för de svenska
              småspararna. De eller vi får nu möjlighet att flytta sina eller
              våra pensionsförsäkringar såväl inom Sverige som inom hela EES-området,
              det vill säga över stora delar av Europa. Förslaget garanterar
              dessutom på ett genomtänkt och intelligent sätt att den svenska
              staten fortsatt kan säkerställa att pensionsutbetalningarna blir
              beskattade i vårt land.
            </seg>
            <seg xml:id="i-dc46d9b3bd502c31-0">
              Vi får skatteregler som inte uppmuntrar till fusk eller ohederligt
              beteende. Det är viktigt att skattebaserna värnas. Det har Gunnar
              Andrén på ett förtjänstfullt sätt lyft fram i inledningen av sitt
              anförande. Det är viktigt att vi slår vakt om att det verkligen
              handlar om pensionssparande och inget annat.
            </seg>
            <seg xml:id="i-9f1b38b3f4cf5a86-0">
              Propositionen är bra. Därför yrkar vi bifall till den. Men jag
              skulle vilja säga att det handlar om svensk skatteteknik när den
              är som bäst ibland är den som sämst, men jag tycker att detta
              är ett intelligent utformat förslag. Det möjliggör för småspararna
              att rösta med fötterna när de inte är nöjda med sitt bolag för
              pensionssparande, men samtidigt värnar vi skattebasen.
            </seg>
            <seg xml:id="i-97ab65fee2678996-0">
              Fru talman! Värt att notera är att propositionen stärker konkurrensen
              mellan försäkringsbolagen och skapar en sundare och mer kundorienterad
              marknad. Allt detta bygger på EG-domstolens domar i Danmarks-
              och Belgienmålen.
            </seg>
            <seg xml:id="i-993dfe9c4034020c-0">
              Det är positivt att svenska småsparare kan flytta sina pensionsförsäkringar
              utanför Sverige. Men vi ska i ärlighetens namn, och gärna i denna
              kammare, tillstå att det är negativt att dessa domar i praktiken
              har inneburit att vi i Sverige tvingats sänka avdragsrätten för
              de privata pensionsförsäkringarna.
            </seg>
            <seg xml:id="i-5502c4a361674c4c-0">
              Konkurrens i sig över gränserna är bra och utgör en grundsten
              i den sunda Europatanken. Den ska då skiljas från den centralistiska
              och mindre sunda Europatanken, så har jag gjort den garderingen.
            </seg>
            <seg xml:id="i-e2ed7591aad6e95a-0">
              Fru talman! Låt mig fortsätta med att argumentera för skattelättnader
              för hushållstjänster, rent generellt. Det har funnits synpunkter
              på vad som är huvudfrågan i den här debatten. På oppositionen
              låter det nämligen som att detta är ett slags rikemansreform.
              Vi från alliansens sida och jag som kristdemokrat menar att detta
              är ett alldeles för förenklat synsätt.
            </seg>
            <seg xml:id="i-83164da3b639c326-0">
              Först och främst finns det ett uppenbart behov av detta slags
              tjänster. Bevisligen existerar en marknad med potential att växa
              och fungera väl.
            </seg>
            <seg xml:id="i-0b5374c585c70a77-0">
              På en marknad finns efterfrågan, och den har att göra med de
              stora förändringarna för och i hushållen under de senaste 50 åren.
              Där det tidigare i regel var en som försörjde familjen är det
              nu två. Motsvarande behov gäller naturligtvis mindre hushåll och
              splittrade familjer. Många behöver mer tid för och med sin familj
              eller med nära vänner.
            </seg>
            <seg xml:id="i-d0cddc407710ec61-0">
              Fru talman! Skattelättnader för en familj eller ett hushåll kan
              inte liknas vid andra slags skattelättnader. Ska vi vara uppriktiga
              och det tycker jag att vi ska vara inte minst i riksdagens kammare
              är det väldigt nära det högst och rent privata som skattereglerna
              kommer när det handlar om hushållsnära tjänster.
            </seg>
            <seg xml:id="i-d051e45fac7c6212-0">
              Reformerna är till för att underlätta för både kvinnor och män
              att förverkliga såväl familjeliv som arbetsliv och yrkesliv.
            </seg>
            <seg xml:id="i-27a8151b0edb1206-0">
              En avlastning, som hushållstjänsterna innebär i familjelivet,
              har omöjliggjorts av att skatteinkomster, arbetsgivaravgifter
              och moms drivit upp timkostnaderna till en sådan nivå att nästan
              inga hushåll med låga inkomster eller medelinkomster har haft
              råd att köpa dessa tjänster. Den meningen kan det finnas anledning
              att understryka.
            </seg>
            <seg xml:id="i-e3eaca68dfb035a6-0">
              Mellan 60 och 70 procent av kostnaderna för en tjänst har utgjorts
              av skatter och sociala avgifter. Det är här vi kan tala om de
              stora skattekilarna, det vill säga skillnaden mellan köparens
              pris och den ersättning som säljaren får efter skatt. Dessa stora
              skattekilar har bromsat framväxten av moderna tjänsteföretag och
              fler jobb i tjänstesektorn.
            </seg>
            <seg xml:id="i-e5eaa7170d57cb49-0">
              Fru talman! Sverige har stora problem med svart arbetskraft i
              hemmen. Extern arbetskraft i hushållen har tidigare varit mycket
              ovanlig som en laglig företeelse. I en av reformerna menar vi
              i alliansen att vi möjliggör för svarta jobb att bli vita i betydligt
              högre utsträckning, och människorna i branschen får en tryggare
              arbetssituation.
            </seg>
            <seg xml:id="i-4122c78eae66a0bf-0">
              Det här är något som många på vänsterkanten har försökt smutskasta
              och raljera över. Samma problem fanns också i Finland tidigare,
              men där har man nu vänt utvecklingen genom en förändrad skattepolitik.
              Sedan den 1 januari 2003 får man i Finland dra av 60 procent av
              utgifterna för städjobb och hemtjänst, såsom barntillsyn, vård
              och reparation av olika slag. En förutsättning är att registrerade
              företag anlitats.
            </seg>
            <seg xml:id="i-73e763ea06aceb6f-0">
              Plötsligt har tusentals nya arbetstagare och åtskilliga nya företag
              dykt upp i vårt östra grannland. Slutsatsen är att inte bara efterfrågan
              har ökat kraftigt utan att svart arbetskraft i stor utsträckning
              blivit vit. Det är viktigt att den svarta sektorn på motsvarande
              sätt nu trängs tillbaka i vårt land genom att det görs ekonomiskt
              möjligt att både köpa och sälja privata hushållstjänster vitt
              och lagligt.
            </seg>
            <seg xml:id="i-4c71d1287cc7b5af-0">
              Så till själva sakfrågan. Det är självklart att det ska vara
              lätt att utnyttja skattereduktionen och att reglerna ska vara
              enkla att förstå.
            </seg>
            <seg xml:id="i-263430263efe232f-0">
              Mot denna bakgrund är det rimligt att samma datum ska gälla för
              både den som har utgifter för hushållstjänster och den som får
              tjänsterna som förmån.
            </seg>
            <seg xml:id="i-9e4442586768da1f-0">
              Fru talman! Jag tänkte avsluta med att gå tillbaka till den första
              frågan om pensionsförsäkringarna och kort kommentera de reservationer
              som har riktats å ena sidan från Socialdemokraterna och Vänstern,
              å andra sidan från Miljöpartiet.
            </seg>
            <seg xml:id="i-a7dce49e5369e781-0">
              Socialdemokraterna skriver tillsammans med Vänsterpartiet i sin
              reservation att man finner det avgörande för ett fortsatt fungerande
              samband mellan avdragsrätt och beskattning att Skatteverket får
              nödvändiga kontrolluppgifter från utländska försäkringsgivare
              och då även från dem i stater med en annan grundsyn på skatter
              och skattelagstiftning.
            </seg>
            <seg xml:id="i-ba5d519f897d195e-0">
              I reservationen fortsätter man med att säga följande:
            </seg>
            <seg xml:id="i-8978e2667816a7cc-0">
              Skulle någon stat eller annat område inom EES generellt brista
              i fråga om att lämna kontrolluppgifter bör regeringen ha en beredskap
              för att snabbt återkomma till riksdagen med förslag till lämpliga
              motåtgärder.
            </seg>
            <seg xml:id="i-10326bbe381abdb8-0">
              I detta vill jag instämma. Jag tycker att det är kloka synpunkter
              ni för fram här. Det är något som vi från alliansens sida definitivt
              kan dela. Sedan finns det andra inslag i er reservation, som jag
              inte behöver läsa upp, som vi inte delar.
            </seg>
            <seg xml:id="i-c75da3752c56595a-0">
              I reservationen från Helena Leander och Miljöpartiet står det
              följande: Jag delar de farhågor som framförs i två motioner om
              att reglerna kan vara otillräckliga för att hindra att den svenska
              skattebasen påverkas mer än man nu kan förutse av de nya förutsättningarna.
              Det vore bra att redan nu ta itu med en mer övergripande utredning
              om pensionsbeskattningen. Jag föreslår därför att riksdagen när
              den bifaller propositionen samtidigt ska besluta om ett tillkännagivande
              till regeringen om en sådan översyn.
            </seg>
            <seg xml:id="i-e9aeb00d23cddf89-0">
              Jag vill säga till Miljöpartiet att jag tror att man framöver,
              till följd av den europeiska situationen och vårt medlemskap i
              EU, får titta över hela denna problematik. Den tidpunkten har
              vi ännu inte nått fram till. Den ligger en bit fram i tiden. Men
              på det här sättet vill jag säga att Miljöpartiet på sikt har rätt
              men kanske inte just nu.
            </seg>
          </u>
          <note xml:id="i-edf96819939fd2e9-0">
            Anf. 34 LENNART SACRÉDEUS (kd):
          </note>
          <note xml:id="i-cf24fb4ad8a27ba8-0">
            Fru talman! Jag vill som övriga alliansföreträdare, i mitt fall
            å Kristdemokraternas vägnar, yrka bifall till utskottets förslag
            i betänkandet och därmed också avslag på reservationerna.
          </note>
          <note xml:id="i-ceaf97fd3a2280e6-1">
            Överläggningen var härmed avslutad.
          </note>
          <note xml:id="i-44f778ace36e129e-0">
            9 § Allmänna motioner om alkohol och tobak
          </note>
          <note xml:id="i-a1904fdd5b6e9dbd-2">
            Föredrogs
          </note>
          <note type="speaker" xml:id="i-ed2ccdb6fb073c31-0">
            Anf. 35 HANS OLSSON (s):
          </note>
          <u who="hans_olsson_c46304" xml:id="i-64bfa82e5fcd5740-0">
            <seg xml:id="i-b0e5e7cb3068ba8b-0">
              Fru talman! I måndags träffade jag en grupp på 2530 personer.
              Vi pratade om livet och politiken och sådant där. När jag skulle
              gå sade jag: Nu åker jag upp till Helsingfors, och denna vecka
              ska vi debattera alkoholskatter. Det sade jag så där i förbifarten.
              Då hörde man: Ja, ja, det är bara att sänka dem. Det är klart
              att vi ska ha billig sprit och så vidare.
            </seg>
            <seg xml:id="i-19ff43706f75fe3a-0">
              Om man vill vara populist och bli lite populär när det gäller
              det här med alkoholskatter ska man kanske prata så. Men jag tror
              att vi som politiker och riksdagsledamöter som har ett allmänt
              stort samhällsansvar ibland måste tänka stora tankar och tänka
              att det kanske handlar om allvarligare ting. Här handlar det kanske
              helt enkelt om folkhälsan.
            </seg>
            <seg xml:id="i-63a8ef5b13554dbf-0">
              Ett viktigt instrument som vi har till vårt förfogande för att
              hålla ned konsumtionen av alkohol är priset, och vi kan reglera
              priset genom att använda punktskatterna.
            </seg>
            <seg xml:id="i-f325261e855fd3de-0">
              Punktskatterna är ingen ny företeelse i Sverige. Punktskatterna
              har varit med länge.
            </seg>
            <seg xml:id="i-7ca78fe8e6a2f607-0">
              Första gången som punktskatten på alkohol användes i Sverige
              var faktiskt 1638. Det är ganska längesedan. Då införde man beskattning
              på brännvinet.
            </seg>
            <seg xml:id="i-9a85943dab369bcb-0">
              Det finns ett stort och tydligt samband mellan priset och konsumtionen.
              Vi måste alltså med hjälp av punktskatterna få ned och begränsa
              alkoholkonsumtionen.
            </seg>
            <seg xml:id="i-d64180a9a8423b25-0">
              En ökning av alkoholkonsumtionen får helt andra konsekvenser
              än en konsumtionsökning av vilken annan vara som helst. Med en
              ökad alkoholkonsumtion kommer fler människor att bli misshandlade.
              Fler män det är tyvärr mitt eget kön kommer att slå sina fruar
              och sina sambor. Det är bara så. Fler barn kommer att fara illa.
              Fler ungdomar kommer att vakna upp i en fyllecell.
            </seg>
            <seg xml:id="i-1a24b5ba5c65d7d1-0">
              Och flera kommer kanske på väg till skolan eller hem från fotbollsmatchen
              att bli ihjälkörda av ett rattfyllo. Det är konsekvenserna av
              en ökad alkoholkonsumtion. Det ligger i våra händer att efter
              bästa förmåga göra vad vi kan för att dämpa det. Vi har redskapen
              i våra händer.
            </seg>
            <seg xml:id="i-4ec4ec225f3f1d74-0">
              Fru talman! Jag är inte bara riksdagsledamot. Jag är pappa också.
              Jag har säkert delat oron med er när ens barn är på väg in i tonåren.
              Man vet vilka faror som lurar. Man har ju själv varit där, fast
              det är några år sedan. Man vet att det är mycket som ska testas
              under de åren. Det är svårt, men jag tror att det är viktigt att
              man känner den oron så att man som förälder gör vad man kan för
              att förhindra inträdet till alkoholkonsumtionen.
            </seg>
            <seg xml:id="i-4f6b2265438fa61f-0">
              Som förälder kan jag känna en viss ledsnad över det här betänkandet,
              att det ska vara så svårt att hitta någon lösning för regeringen
              att höja priset på alkoläsk som egentligen finns där för att locka
              och förenkla inträdet för ungdomar. Alkoläsken är, som det känns,
              gjord för att förenkla för ungdomar att komma in i konsumtionen.
              Jag kan bli lite ledsen över att det ska vara så väldigt svårt
              att hitta den lösningen.
            </seg>
            <seg xml:id="i-69b5ba02d4b5f8af-0">
              Ett stort problem är också införselreglerna, den mängd alkohol
              som jag legalt får ta in som jag kan köpa i ett annat EU-land.
              Reglerna är satta så att det i princip ska motsvara två års privat
              konsumtion. När det gäller tobaksinförseln är det satt så att
              den mängd tobak jag får ta in motsvarar ett par månaders konsumtion
              bara. Det är egentligen ganska märkligt.
            </seg>
            <seg xml:id="i-0a4c505c1d7fdd03-0">
              Jag tror nog att vi är ganska överens här om att ett av de stora
              problemen är införseln. Jag tycker faktiskt att det är dags nu
              för regeringen att sätta ned klacken och kräva en prövning av
              införselreglerna med utgångspunkt i folkhälsoskäl med syfte att
              drastiskt minska införseln av alkohol.
            </seg>
            <seg xml:id="i-aa63e20010327452-0">
              Jag ska ta ett litet varv om tullen också. Vi har ju under några
              månader tjatat, bråkat, stönat och krävt utskottsinitiativ för
              att det ska bli mer resurser till tullen så att de ska kunna uppfylla
              de krav och förväntningar som vi ställer på dem. Jag har många
              gånger sagt till mina nära och kära att det inte ska löna sig
              att tjata och bråka. Det blir ingenting ändå. Men till min glädje
              tror jag att i det här fallet har det lönat sig att tjata, gnata
              och bråka.
            </seg>
            <seg xml:id="i-35a67206cf28701a-0">
              För döm om min förvåning! Det är inte så ofta man på morgonen
              vaknar och hör en positiv nyhet nu för tiden. Men faktiskt kunde
              jag med glädje konstatera om jag nu hörde rätt att tullen kommer
              att få 50 miljoner kronor extra i vårbudgeten. Det tycker jag
              är fantastiskt bra och roligt, och jag kan konstatera att tjat
              och gnat från socialdemokratin lönar sig.
            </seg>
            <seg xml:id="i-6198e534a1d8d148-0">
              Självklart, fru talman, står jag bakom våra båda reservationer,
              men för tids vinnande yrkar jag bifall endast till reservation
              nr 1.
            </seg>
          </u>
          <note type="speaker" xml:id="i-745c162afb3c0150-0">
            Anf. 36 MARIE ENGSTRÖM (v):
          </note>
          <u who="marie_engstrom_e6a38f" xml:id="i-bcd65ac9668dce45-4">
            <seg xml:id="i-8b6200eafd6b7f6c-0">
              Fru talman! Sverige har länge kunnat föra en restriktiv alkoholpolitik,
              men de senare åren har de möjligheterna minskat. Vi kan inte längre
              föra det folkhälsofrämjande arbetet. Det har helt enkelt försvagats,
              och konsumtionen av alkoholhaltiga drycker har ökat väldigt oroväckande.
              Det är en utveckling som går i helt fel riktning.
            </seg>
            <seg xml:id="i-91cdf285a974efc6-0">
              Socialstyrelsen skriver att den genomsnittliga konsumtionen under
              2006 var ca 10 liter ren alkohol per person som var 15 år och
              äldre. Det motsvarar en ökning med ca 30 procent jämfört med 1995.
              Det är verkligen oroväckande.
            </seg>
            <seg xml:id="i-8caa576371a47843-0">
              Konsumtionen är också väldigt ojämnt fördelad mellan konsumenterna.
              Den högsta konsumtionen finns i åldersgruppen 2025 år. Män dricker
              mer än dubbelt så mycket alkohol som kvinnor. I genomsnitt konsumerar
              de 14 liter ren alkohol per år, medan kvinnorna konsumerar 6 liter.
              Men trenden är den att kvinnornas andel av den totala konsumtionen
              ökar markant. Flickor i årskurs 9 dricker i dag lika mycket alkohol
              som killar i samma årskurs.
            </seg>
            <seg xml:id="i-d50f2443802ea9d1-0">
              Det är en oroväckande utveckling som vi befinner oss i. Frågan
              om ungdomarna är kanske viktigast att diskutera. Det är allvarligt,
              inte minst att langningen till ungdomarna ökar.
            </seg>
            <seg xml:id="i-e1bf6580ca98d4a5-0">
              Jag säger precis som Hans Olsson att just frågan om alkoläsken
              måste vi lösa. Vi måste kunna höja priset på alkoläsk.
            </seg>
            <seg xml:id="i-d03389ac2722f1aa-0">
              Man ska väl ändå säga till alliansregeringens försvar att under
              den förra regeringen var det också väldigt svårt att hitta lösningen
              på hur vi ska höja den skatten. Jag förstår att det inte har blivit
              lättare i och med att vi har fått en ny regering. Men vi kan ändå
              vädja till den nya regeringen att försöka ett varv till att få
              en lösning på just den frågan. För de söta dryckerna blir alltmer
              populära hos ungdomarna och kanske framför allt hos unga tjejer.
            </seg>
            <seg xml:id="i-7113cc7560776a0c-0">
              Vi har också frågan om införselkvoterna. I och med EU-medlemskapet
              var vi tvungna att slopa de införselkvoter vi hade. Vi hade undantag
              som gällde fram till år 2003, har jag för mig. Men sedan var det
              de indikativa nivåerna som tog över. Det är inte fasta nivåer,
              utan det är indikativa nivåer. Det innebär att man egentligen
              ska kunna ta in mer än vad som föreskrivs.
            </seg>
            <seg xml:id="i-b0705e9c3a3342a4-0">
              Därför är det oerhört viktigt att regeringen jobbar i EU för
              att vi ska kunna få andra införselnivåer i det här landet. Vi
              ska kunna sänka dem igen. Vi ska kunna peka på folkhälsoaspekten
              i det arbetet.
            </seg>
            <seg xml:id="i-bfce8a3e89927431-0">
              Jag har tittat lite grann på vad majoriteten skriver i betänkandet.
              Man skriver så här: Utskottet instämmer i motionärernas beskrivning
              av problemen. Utskottet anser liksom regeringen att folkhälsoaspekterna
              är betydelsefulla. Utskottet beklagar att medlemsstaterna alltså
              övriga medlemsstater inte lyckas enas om att höja minimiskatter.
              Man vidhåller att frågan om alkoläsken är komplicerad, och man
              har förståelse för att regeringen har ett grannlaga arbete, vilket
              jag också gav uttryck för.
            </seg>
            <seg xml:id="i-273770ede6209403-0">
              Man hänvisar också till en interpellationsdebatt, där Anders
              Borg säger att det är orealistiskt att Sverige ska kunna få ett
              nytt undantag när det gäller nya införselkvoter. Men han säger
              också att man jobbar med frågan, bland annat ihop med andra nordiska
              länder.
            </seg>
            <seg xml:id="i-85d938e06e3c292a-0">
              Utskottsmajoriteten har också förståelse för vår uppfattning
              om de indikativa nivåerna och tycker att det är bekymmersamt att
              både kommissionen och andra medlemsstater har en avvisande hållning
              till vår uppfattning när det gäller nivån på införselkvoter.
            </seg>
            <seg xml:id="i-5d4ff4b172a05126-0">
              Jag tycker att detta är intressant. Vad jag egentligen försöker
              säga är att det känns som att vi är ganska överens när det gäller
              problemen i svensk alkoholpolitik. Vi här är så att säga väldigt
              dikterade av vad EU säger. Det är det som är problemet. Vi får
              inget gehör i EU för vår folkhälsoaspekt att vi vill bedriva en
              restriktiv alkoholpolitik. Ingen bryr sig om oss. Det är vad jag
              tycker att vi samstämmigt säger i detta betänkande.
            </seg>
            <seg xml:id="i-9ebedf5345fd2305-0">
              Vad gör då regeringen? Ja, med jämna mellanrum kommer regeringen
              till skatteutskottet och talar om vilken ståndpunkt Sverige har.
              Senast man var hos oss var den 25 mars. Då ville man få till stånd
              en bredare debatt om alkoholpolitiken och alkoholbeskattningen
              där folkhälsoaspekterna skulle få en större tyngd. Så sade man
              från regeringens sida. Man ville jobba för höjda minimiskatter.
              Men man sade ingenting om de indikativa nivåerna eller om att
              vi vill minska införselkvoterna; det noterade jag.
            </seg>
            <seg xml:id="i-b61ccdd56a0ff70b-0">
              Herr talman! Mot den bakgrunden yrkar jag bifall till reservation
              1 där vi bland annat tar upp minimiskattesatserna. Men naturligtvis
              står jag bakom också våra övriga reservationer.
            </seg>
            <seg xml:id="i-2556f16d3f81030f-0">
              Slutligen vill jag säga några ord det första särskilda yttrandet
              i betänkandet. Det gäller tullen. Tullen har debatterats mycket.
              I dag har vi i medierna hört att regeringen i sin tilläggsbudget
              i vår kommer att tillföra resurser. Det är naturligtvis bra. Men
              om det är tillräckligt är väl en annan sak.
            </seg>
            <seg xml:id="i-5030a51dd063cbb2-0">
              I det särskilda yttrandet står det att den borgerliga majoriteten
              har avslagit Socialdemokraternas yrkande om ökade resurser till
              Tullverket. Man har även avslagit Vänsterpartiets yrkande om ökade
              resurser till Tullverket. Det är mitt ansvar att det inte står
              rätt i det särskilda yttrandet.
            </seg>
          </u>
          <note type="speaker" xml:id="i-2cc715086ee18a5d-0">
            Anf. 37 HELENA LEANDER (mp):
          </note>
          <u who="helena_leander_1a8ec1" xml:id="i-367ae207cf7b019c-1">
            <seg xml:id="i-1a92e9d2233d771c-0">
              Herr talman! Alkohol är en fråga som engagerar. För en del är
              den någonting gott och festligt och ett sätt att våga släppa loss.
              För andra är alkoholen kanske en mamma som blir konstig, en man
              som slår eller det där rattfyllot som körde ihjäl bästa kompisen.
            </seg>
            <seg xml:id="i-6a777920718c6514-0">
              Oavsett vilket förhållande man har till alkoholen kan vi konstatera
              att alkoholen varje år kostar samhället enormt mycket. Beroende
              på hur man räknar handlar det om allt mellan 20 och 160 miljarder.
              Det låter mycket och är också det. Jämfört med de skatteintäkter
              som man får in på alkoholskatter, runt 10 miljarder, är det allra
              minst dubbelt så mycket i kostnader troligtvis mer.
            </seg>
            <seg xml:id="i-7ec4616fca1c2d79-0">
              Även om min roll här i skatteutskottet kanske främst är att dra
              in dessa skattepengar för att kunna finansiera de kostsamma alkoholskadorna
              måste jag erkänna att min oro här inte i första hand gäller statsfinanserna,
              utan den gäller de runt 200 000 barn som varje år växer upp i
              alkoholistfamiljer. Det handlar om människor som blir misshandlade
              eller våldtagna av berusade förövare, som körs ihjäl av rattfulla
              förare eller som på andra sätt råkar ut för alkoholens baksidor.
              Det är för de här människornas skull jag vill stå upp för en solidarisk
              och restriktiv alkoholpolitik.
            </seg>
            <seg xml:id="i-880e7f4c7c2c9036-0">
              Den restriktiva alkoholpolitiken bygger på den vetenskapligt
              erkända totalkonsumtionsmodellen. Det innebär att det inte går
              att slippa alkoholrelaterade skador genom punktinsatser mot högriskkonsumenter,
              utan det bästa sättet för samhället att minska de alkoholrelaterade
              skadorna i samhället är helt enkelt att minska den totala alkoholkonsumtionen
              i samhället.
            </seg>
            <seg xml:id="i-07f58d744f111f46-0">
              Visst vore det trevligt om det gick att fixa det genom lite käcka
              informationskampanjer till exempel Drick inte så mycket! Tyvärr
              fungerar det inte, har man sett, så bra. Det krävs begränsningar
              av tillgången till alkohol dels rent fysiskt genom detaljhandelsmonopolet,
              genom begränsade öppettider, genom ålderskontroller och så vidare,
              dels genom mer ekonomiska begränsningar som höga alkoholskatter.
              Det är förstås i första hand det sistnämnda, alkoholskatterna,
              som vi i skatteutskottet håller på med. Men genom vårt ansvar
              för tullen kommer även frågan om alkoholinförseln in.
            </seg>
            <seg xml:id="i-f75118250425b87f-0">
              Både alkoholskatterna och alkoholinförseln är avgörande för alkoholpolitikens
              framgång. Att högre skatter minskar konsumtionen av en vara som
              beskattas är en självklarhet på miljöområdet, så också på alkoholområdet.
              Naturligtvis gäller även det omvända: Om skatterna sänks konsumerar
              man mer.
            </seg>
            <seg xml:id="i-eac39927203a40bc-0">
              Folkhälsoinstitutet har räknat ut att en sänkning av spritskatten
              med 40 procent och av vinskatten med 15 procent skulle leda till
              289 fler dödsfall, 1 627 fler misshandelsfall och 1,6 miljoner
              fler sjukdagar. Till vilken nytta? Det kan man fråga sig. Sänkta
              alkoholskatter är alltså en mycket dålig idé.
            </seg>
            <seg xml:id="i-7d8fe57667d1cd91-0">
              Det är därför med stor glädje jag noterar att utskottsmajoriteten,
              om än inte alltför översvallande, avstyrkt de, främst moderata,
              motioner där sänkta alkoholskatter föreslås. Det innebär förstås
              inte att vi ska blunda för det problem vi har med den stora alkoholinförseln.
              Människor får ju ta in väldigt stora mängder alkohol för eget
              bruk. Trots att det ska vara för eget bruk kan alkoholen säljas
              vidare till andra, helt utan de ålderskontroller och andra restriktioner
              som vi har när det gäller Systembolaget.
            </seg>
            <seg xml:id="i-39f6872d43e7db93-0">
              Att ungdomar som inte har åldern inne på ett eller annat sätt
              ändå försöker få tag på alkohol är ingenting vi löser med sänkta
              alkoholskatter. Däremot skulle förstås efterfrågan från dem över
              20 kunna minska om det var mindre skillnader i fråga om alkoholskattenivåerna
              mellan Sverige och våra grannländer.
            </seg>
            <seg xml:id="i-93f4cac7094ff8c9-0">
              I grunden handlar det om höjda minimiskattenivåer inom EU på
              alkoholen. Men hittills har EU, som vi märkt, varit ganska tröstlöst.
              Dock tycker vi absolut inte att vi ska ge upp den kampen.
            </seg>
            <seg xml:id="i-9ebf109c54206eb4-0">
              I väntan på det handlar det snarare om att minska den mängd alkohol
              som privatpersoner får föra in. I dag är det i praktiken fritt
              fram att föra med sig så mycket man orkar släpa på så länge det
              är för privat bruk. För att avgöra vad som är privat bruk finns
              det indikativa nivåer. Det handlar då om 10 liter sprit, 20 liter
              starkvin, 90 liter vin och 110 liter öl.
            </seg>
            <seg xml:id="i-be7376043e3b940a-0">
              Det går bra att ta med sig ännu mer om man kan göra troligt att
              man har behov av större mängder för privat bruk till exempel därför
              att man ska ha ett stort och väldigt blött bröllop. Detta är knappast
              rimligt. Den ordning som gällde före EU-inträdet, med betydligt
              lägre kvoter som man inte kunde överskrida, var betydligt rimligare.
              Även här borde Sverige i EU verka för att vi ska kunna få tillbaka
              de gamla införselkvoterna.
            </seg>
            <seg xml:id="i-07c83b0365c40c86-0">
              Trots allt är alkohol inte en vara vilken som helst, utan alkohol
              är en beroendeframkallande vara med avsevärda samhällskonsekvenser.
              Därför är det inte rimligt att upprätthålla samma fria rörlighet
              som den som gäller för andra varor.
            </seg>
            <seg xml:id="i-e3ec560f59f89cdd-0">
              Men hur blir det om vi inte skulle lyckas med det? Ja, då tycker
              jag faktiskt att vi ska pröva ett ensidigt återinförande av de
              gamla kvoterna i Sverige och få frågan prövad i EG-domstolen.
            </seg>
            <seg xml:id="i-241f4c27e0e69e43-0">
              Artikel 30 i EG-fördraget ger medlemsstaterna rätt att begränsa
              importen för att skydda människors hälsa. EG-domstolen har också
              slagit fast att skydd mot alkoholens skadeverkningar är ett sådant
              här befogat syfte, så det är inte helt omöjligt för oss att vinna
              vid en sådan domstolsprövning. I alla fall skulle vi kunna göra
              ett försök. Men även det skulle förstås ta tid. Därför krävs det
              ökade resurser till tullen just för att kunna motverka den illegala
              alkoholinförseln.
            </seg>
            <seg xml:id="i-c0ff0c1ee1dd8f13-0">
              Det tog vi i Miljöpartiet upp redan i vår förra budget. Jag tror
              kanske inte att det är på grund av detta som majoriteten nu har
              aviserat mer pengar till Tullverket. Jag är i alla fall glad över
              att så sker.
            </seg>
            <seg xml:id="i-f806f32a21a5f4e2-0">
              Sedan har vi frågan om alkoläsken. Det är kanske inte alltid
              så himla gott med alkoholsmaken när man är ovan. Men om man däremot
              har någonting som är lite sött och läskliknande som döljer spritsmaken
              går det lättare. Detta underlättar alkoholdebuten för ungdomar.
              Samtidigt vet vi mycket väl att ju tidigare ungdomar börjar dricka,
              desto mer kommer de att dricka framöver. Om vi genom begränsningar
              av alkoläsken kan få ungdomar att skjuta upp sin alkoholdebut
              vore det verkligen värt det.
            </seg>
            <seg xml:id="i-105dc0d04b5417cd-0">
              Jag vet att det inte har varit helt lätt att få fram en bra definition
              på en tilläggsskatt på alkoläsk, men det är ändå någonting som
              har fungerat i andra EU-länder. Därför tycker jag inte att det
              borde vara omöjligt att få till stånd en sådan även i Sverige.
            </seg>
            <seg xml:id="i-0eb01dee7d2e5762-0">
              Herr talman! Med detta yrkar jag bifall till reservation 3.
            </seg>
          </u>
          <note type="speaker" xml:id="i-3de9caad853511c8-0">
            Anf. 38 JESSICA POLFJÄRD (m):
          </note>
          <note xml:id="i-1eb25febc89a94da-0">
            Herr talman! Vi debatterar nu skatteutskottets betänkande 25
            där motioner från den allmänna motionstiden både 2006 och 2007
            behandlas. Det finns ett fyrtiotal motionsyrkanden, tre reservationer
            samt två särskilda yttranden.
          </note>
          <note xml:id="i-83a262b3e3ff2da7-0">
            Jag skulle vilja börja med att yrka bifall till utskottets förslag
            i betänkandet och avslag på samtliga motioner.
          </note>
          <u who="jessica_polfjard_c74624" prev="cont" xml:id="i-52b40a439108e727-0">
            <seg xml:id="i-4af14a87771bc34e-0">
              Motionerna berör framför allt alkoholbeskattning, tobaksbeskattning,
              skatt på alkoläsk, ankomsthandel samt Tullverkets arbete mot illegal
              införsel av alkohol.
            </seg>
            <seg xml:id="i-c5f9609fb12603e6-0">
              Flera av motionärerna påtalar problemet med att Sverige har generellt
              högre skatt på alkoholdrycker än andra EU-länder. En följd av
              detta är bland annat att de drycker som konsumeras i Sverige har
              köpts i ett annat land och även beskattats där, vilket gör att
              Sverige inte får del av skatteintäkterna. Det innebär också att
              alkoholen köps in via helt andra inköpskanaler än Systembolaget.
            </seg>
            <seg xml:id="i-049755f81aed4abe-0">
              Vidare beskriver motionärerna problem med illegal införsel och
              vidareförsäljning till bland annat ungdomar runt om i landet.
              Försäljningen sker i princip över hela landet och är lättillgänglig.
              Man kan köpa från bagageluckor, från en ambulerande försäljning
              som finns tillgänglig dygnet runt. Det förekommer också garageförsäljning.
              Ungdomarna själva vittnar om att det är en väldigt lättillgänglig
              dryck numera. Den finns tillgänglig 24 timmar om dygnet. Ofta
              har ungdomarna telefonnumret i mobiltelefonen och det är väldigt
              lätt att ringa. Mobiltelefonen och ungdomen hör ju numera ihop
              som en integrerad enhet.
            </seg>
            <seg xml:id="i-67164aef81ff506b-0">
              Uppgifter säger att två av tre flaskor sprit förmedlas av andra
              än Systembolaget. Dagligen åker lastbilar och pickupper till Tyskland
              för att transportera tillbaka alkohol till Sverige som redan har
              åkt samma väg fast i omvänd riktning. De svenska bryggerierna
              transporterar ned öl för att detsamma ska transporteras hem för
              privatinförsel men även för illegal vidareförsäljning. Svensken
              dricker gärna svenskt öl, vilket gör att bryggerinäringen har
              en stor andel av sin försäljning i norra Tyskland.
            </seg>
            <seg xml:id="i-e5954df481f20972-0">
              Detta ger påfrestningar på både folkhälsan och miljön. Man beräknar
              att det i dag förs in ungefär 120 miljoner liter öl från utlandet
              till Sverige. Ett annat problem är de kriminella nätverk som ligger
              bakom denna organiserade verksamhet och där vidareförsäljningen
              slår hårt mot framför allt ungdomen, som är en grupp som är högexponerad
              för just den här typen av verksamhet.
            </seg>
            <seg xml:id="i-9764a3e0df7036c2-0">
              Skatteutskottet instämmer i motionärernas beskrivning av problemet,
              men erfar också att regeringen inte för närvarande kommer att
              göra några förändringar i alkoholbeskattningen.
            </seg>
            <seg xml:id="i-3a3cf930b319561e-0">
              I går kom det en dom från EU. Vi har haft en långtgående diskussion
              om huruvida vi kunde behålla den tidigare skillnaden i beskattningen
              av öl och vin. Vi fick rätt och EU-kommissionen fick bakläxa.
              Det här kan vi skicka med till regeringen. Vi följer frågan och
              ser hur utvecklingen blir av detta.
            </seg>
            <seg xml:id="i-4fb5c9fb8d58f383-0">
              Dock är det viktigt att vi kommer till rätta med den illegala
              försäljningen. Vi ser att samverkan mellan olika verksamheter
              är högprioriterad, till exempel mellan Tullverket, Kustbevakningen,
              polisen och åklagarna. Det ges det även uttryck för i budgetförslaget
              för 2008 som prioriterar insatser mot illegal införsel.
            </seg>
            <seg xml:id="i-a53f65a915072f7a-0">
              Som någon riktigt påpekade här från talarstolen jag tror att
              det var Marie Engström finns det egentligen inga stora konflikter
              mellan oppositionen och majoriteten. Jag kan tycka att Socialdemokraterna
              har ett ganska platt reservationsyrkande och undrar egentligen
              var skillnaden ligger mellan den politik som nuvarande regering
              för och den som ni föreslår. Mycket av det som fortfarande är
              aktuellt är ju ärenden som vi har fått ta över efter den tidigare
              majoriteten. Jag ser inte att det finns någon stor skillnad i
              synen här.
            </seg>
            <seg xml:id="i-73d4215df4207d82-0">
              Vi vill att EU ska ha en samsyn och en strategi, och vi tror
              att EU är ett bra sätt att verka. Marie sade att det är EU:s fel
              att det ser ut som det gör med införselreglerna. Men vi måste
              tillsammans med de övriga nordiska länderna kunna sätta vår agenda,
              så att vi har möjlighet att påverka. Även om Vänsterpartiet är
              ett litet parti tror jag att Marie Engström tycker att hon gör
              nytta i riksdagen och att det är bättre att vara med i riksdagen
              och ha möjlighet att påverka än att stå utanför.
            </seg>
            <seg xml:id="i-ebbfe17a418cf36f-0">
              Här handlar det om att bilda allianser och påverkansmöjligheter,
              och det har vi gjort tillsammans med de övriga nordiska länderna.
              De nordiska finansministrarna har initierat frågan om en höjning
              av minimiskattesatserna. Däremot har man inte kunnat nå en enighet
              i Ekofin, utan där får man börja om igen och först föra lite samtal
              mellan länderna för att sedan kunna återuppta förhandlingarna.
              Vi har i Sverige aktivt verkat för att de här nivåerna ska ses
              över. Och som riktigt sades här kommer man inte överens. Vi har
              haft diskussioner både med kommissionen och med andra länder.
            </seg>
            <seg xml:id="i-fe2c490cff98fa64-0">
              Sedan har vi motionen om alkoläsk, och frågan om alkoläsk har
              alla talare tagit upp. Som Hans vet är det en fråga som är lite
              mer komplex än vad man trodde från början. Det hade varit enkelt
              att lägga på en extra skatt för att kunna använda den till förebyggande
              åtgärder just för ungdomsgruppen. Men cidern och blanddrycken
              består av tre olika baser. Det är sprit-, malt- och vinbaserade
              blanddrycker. Här är skattesatserna olika, vilket gör att spritbaserade
              blanddrycker redan i dag ligger i den högsta skattegruppen.
            </seg>
            <seg xml:id="i-00e9d158297680b4-0">
              Vi fortsätter att följa frågan. Det är också en fråga som varit
              prioriterad i budgeten. Vi hoppas att det kommer ett förslag från
              regeringen så fort man har diskuterat klart. Men, som sagt, ni
              vet och vi vet att den här frågan är lite mer komplex än vad vi
              trodde från början.
            </seg>
            <seg xml:id="i-4ceb7ba7d08ab7d5-0">
              Frågan om ankomsthandel har tagits upp av både s-motionärer och
              m-motionärer. Taxfreehandeln upphörde inom EU 1999, men det finns
              fortfarande möjlighet att handla för den som ska resa utanför
              gemenskapen. Det finns två problem som gör att detta inte går
              att införa. Det ena är gemenskapsrätten som inte tillåter att
              man säljer varor vid ankomst och på sätt skulle kunna befria dem
              från punktskatt eller mervärdesskatt. Ett ytterligare hinder för
              ankomsthandeln är Systembolagets monopol på försäljning på den
              svenska marknaden.
            </seg>
            <seg xml:id="i-bf54e65392356cf3-0">
              Till sist, herr talman, måste jag läsa högt ur utskottets förslag
              i höstas när vi diskuterade tullverksamheten och anslaget till
              den. Vi skriver följande från utskottsmajoriteten: Utskottet anförde
              när de planerade skatteförändringarna behandlades ölskatten att
              utskottet förutsätter att regeringen följer upp effekterna av
              vidtagna skatteförändringar och vid behov aktualiserar en resursförstärkning
              till bland annat Tullverket för ökad gränskontroll. Utskottet
              vill understryka vikten av att en sådan uppföljning sker.
            </seg>
            <seg xml:id="i-594f55d7f2cc62e1-0">
              Så visst, Hans, man ska inte tjata, men man ska inte heller ljuga.
              Det här var en medveten skrivning från utskottet, så du hade lugnt
              kunnat luta dig tillbaka och lita på att vi skulle ordna det här.
            </seg>
            <seg xml:id="i-e27c3a92fc1ec977-0">
              Jag kan nästan se Hans Olsson framför mig när han i morse slog
              på tv:n och fick veta att Anders Borg har anslagit 50 miljoner
              kronor extra till tullen och hur hans sista argument därmed vreds
              ur handen på honom. Det är dessutom en mycket större förstärkning
              till tullen än den som ni föreslog i er budgetreservation.
            </seg>
          </u>
          <note type="speaker" xml:id="i-8193d7683a1f27df-0">
            Anf. 39 HANS OLSSON (s) replik:
          </note>
          <u who="hans_olsson_c46304" xml:id="i-64bfa82e5fcd5740-1">
            <seg xml:id="i-2defdf0744881455-0">
              Herr talman! Mitt sista argument lät nästan lite oroväckande
              dramatiskt. Jag hoppas att jag ändå har några kvar.
            </seg>
            <seg xml:id="i-38b8522ca5c2bac0-0">
              Det är väl ingen lögn att Socialdemokraterna tillsammans med
              de andra oppositionspartierna har tjatat och drivit på i frågan
              om att vi ska ha mer resurser till tullen. Det är bara så. Att
              kalla det för att jag ljuger verkar lite häftigt.
            </seg>
            <seg xml:id="i-e3019c8c99b13f7e-0">
              Jag tänkte ta upp en annan sak. Det handlar lite grann om alkoholdryckerna.
              Jag måste få lite saker förklarade för mig, eftersom jag inte
              riktigt hängde med. I betänkandet på s. 10 finns motionerna som
              i princip kräver sänkta alkoholskatter. Jag läser att motionerna
              tar upp olika problem som hänger samman med att Sverige generellt
              har högre skatt på alkoholdrycker än många andra EU-länder. De
              problem som nämns är främst att inköpen av alkoholhaltiga drycker
              som konsumeras i Sverige sker utomlands eller genom kriminella
              kanaler, att tillgängligheten för alkoholdrycker för ungdomar
              inte kan kontrolleras och att Sverige går miste om intäkter från
              alkoholskatten. Sedan kommer det: Utskottet instämmer i motionärernas
              beskrivning av problemen.
            </seg>
            <seg xml:id="i-dbd2d3811de1beed-0">
              Kan Jessica Polfjärd utveckla det lite grann?
            </seg>
          </u>
          <note type="speaker" xml:id="i-1c7cccca7b8c23ac-0">
            Anf. 40 JESSICA POLFJÄRD (m) replik:
          </note>
          <u who="jessica_polfjard_c74624" xml:id="i-f2e7c1d7a1b673e4-0">
            <seg xml:id="i-9e21c226012814ee-0">
              Herr talman! Det var skönt, Hans Olsson, att det inte var ditt
              sista argument som Anders Borg tog ifrån dig i morse.
            </seg>
            <seg xml:id="i-1b4c848644ff9785-0">
              Jag måste återigen påpeka att den förstärkning som regeringen
              gör på tullverksamheten är 30 miljoner större än den som ni förslog.
              Det finns en viss skillnad där. Anders Borg ska väl tackas för
              detta.
            </seg>
            <seg xml:id="i-e045c2135022a617-0">
              Du ifrågasätter skrivningen på s. 10. Vi ser att alkoholdrycker
              i dag är lättillgängliga och att det finns ett problem som är
              en prisfråga. Det är som Helena sade att pris och konsumtion hör
              ihop. Här väljer man ofta att inköpa de varor man behöver i ett
              annat land där skatten och det totala priset är lägre.
            </seg>
            <seg xml:id="i-f6812e257dd9a34d-0">
              Jag vet inte riktigt vad du vill att jag ska förklara. Det är
              väl en ganska generell och gemensam bild som vi har av den verklighet
              som finns.
            </seg>
          </u>
          <note type="speaker" xml:id="i-51bede85a389d7c5-0">
            Anf. 41 HANS OLSSON (s) replik:
          </note>
          <u who="hans_olsson_c46304" xml:id="i-64bfa82e5fcd5740-2">
            <seg xml:id="i-b6d0d75b3d443d53-0">
              Herr talman! Jag frågar för att på s. 11 har vi motionerna som
              handlar om att behålla höga skatter eller höja skatterna. Jag
              läser: Folkhälsoskäl och i alkoholens fall brottsbekämpning talar
              för ett vidmakthållande av svenska alkohol- och tobaksskatter.
              Liknande synpunkter framförs i motion So464 yrkande 41 där det
              anförs att skatten på alkohol ska vara hög för att dämpa konsumtionen,
              begränsa missbruket och bidra till att täcka samhällets kostnader
              för konsekvenser av missbruket. Och så kommer det: Utskottet instämmer
              i detta då det är i överensstämmelse med regeringens politik.
            </seg>
            <seg xml:id="i-5895551105d22417-0">
              Utskottets borgerliga majoritet instämmer i de motioner som vill
              ha sänkta skatter och i de motioner som vill behålla höga skatter
              eller höja skatterna. Vad tycker ni egentligen?
            </seg>
          </u>
          <note type="speaker" xml:id="i-731ee71f9d0d5f5c-0">
            Anf. 42 JESSICA POLFJÄRD (m) replik:
          </note>
          <u who="jessica_polfjard_c74624" xml:id="i-f2e7c1d7a1b673e4-1">
            <seg xml:id="i-887e6b0ddae5e163-0">
              Herr talman! Jag vill tacka Hans Olsson för frågan. Jag ska börja
              med att citera en person. Hans Olsson får gärna gissa vem som
              har sagt detta. För varje vecka som går tar folkhälsan stryk.
              Systemet förlorar i försäljning, kriminaliteten ökar och alkoholpolitikens
              legitimitet urholkas Regeringens ambition är att sänka spritskatten
              så fort som möjligt, men jag kan inte lova att vi hinner före
              jul.
            </seg>
            <seg xml:id="i-b507e1daa698c06f-0">
              Vet Hans vem det var? Det var tidigare folkhälsominister Morgan
              Johansson som uttalade detta. Man hade en linje där man trodde
              att en sänkt alkoholskatt skulle kunna hjälpa och få ned försäljningen.
            </seg>
            <seg xml:id="i-54da0209f2e68843-0">
              Vi har sagt att det ur ett folkhälsoperspektiv är viktigt att
              vi har en harmonierad politik som både styrs av skatter och med
              hänsyn till den folkhälsa som vi håller högt. Det har varit vår
              hållning i EU tillsammans med de övriga nordiska länderna. Jag
              ser inte att detta är något som går stick i stäv med det. Vi gör
              de insatser som vi tycker behöver göras.
            </seg>
          </u>
          <note type="speaker" xml:id="i-466dc029323506f7-0">
            Anf. 43 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-bcd65ac9668dce45-5">
            <seg xml:id="i-87d5a032fb977d73-0">
              Herr talman! Man kan konstatera att när det gäller problembeskrivningen
              skiljer vi oss kanske inte så mycket åt. Men det jag tycker är
              viktigt är att ta reda på vad det finns för ambition och vad regeringen
              gör. Det är två eller tre frågor som är viktiga. Det handlar om
              minimiskattenivåer på alkohol, om införselkvoterna och om att
              föra in en folkhälsoaspekt i dessa frågor. Jag pratar givetvis
              om arbetet inom EU, för ska vi kunna få en förändring till stånd
              måste arbetet ske där.
            </seg>
            <seg xml:id="i-7ae4fe76d2ae788e-0">
              I mitt anförande tog jag upp att regeringen gör alldeles för
              svaga insatser. Man säger att man vill verka för att höja minimiskatten
              och att man vill arbeta för att få in ett folkhälsoperspektiv,
              men man tycker uppenbarligen att det är orealistiskt att göra
              något när det gäller införselkvoterna. Jag hänvisar till interpellationssvaret
              från Anders Borg.
            </seg>
            <seg xml:id="i-c1eeff953f0c0c0c-0">
              Jag vill fråga Jessica som företrädare för alliansregeringens
              politik: Vad kommer man att göra? Kommer man att intensifiera
              arbetet? Eller vad kommer att hända?
            </seg>
            <seg xml:id="i-17b265461b70dbcc-0">
              Det är blekt att bara slå sig till ro och säga att det inte är
              realistiskt. Man måste jobba hårdare och kanske bli tuffare gentemot
              EU.
            </seg>
          </u>
          <note type="speaker" xml:id="i-dbd4ea6581e6cb20-0">
            Anf. 44 JESSICA POLFJÄRD (m) replik:
          </note>
          <u who="jessica_polfjard_c74624" xml:id="i-f2e7c1d7a1b673e4-2">
            <seg xml:id="i-a217b1ed12568d10-0">
              Herr talman! Det Marie Engström tar upp gäller folkhälsoaspekten.
              Där vet vi till exempel att Sverige har ett undantag när det gäller
              Systembolaget. Det är baserat på just folkhälsoaspekten och ger
              oss möjligheten att ha kvar den typen av monopol. Det är ett sätt
              att föra fram folkhälsoaspekten. Problemet är när det blir som
              både Marie och jag ser, nämligen att monopolet skakar i grunden
              och det inte finns någon legitimitet för att detta är den enda
              kanal som man kan använda för att tillgodose sitt behov av alkohol.
            </seg>
            <seg xml:id="i-937f6d0edb8e46fe-0">
              Du skrev också i din reservationstext att Systembolaget inte
              har några vinstintressen. Det är en sanning med modifikation.
              Kan man skilja det Systembolaget beskriver som service från att
              vilja ha en god försäljning? Systembolaget etablerar sig i områden
              och köpcentrum där det rör sig mycket människor och förklarar
              detta med tillgänglighet. Det gör också att tillgängligheten blir
              stor. Det kan man alltså diskutera.
            </seg>
            <seg xml:id="i-fa2316a2d88d8caa-0">
              Att vi inte gör något stämmer inte. Vi har sagt att vi tycker
              att minimiskatterna är höga och att vi vill fortsätta föra diskussionen.
              Men här är inte ensam stark, utan här måste vi kunna bilda allianser
              och få legitimitet för den tanken och det synsättet. Jag är övertygad
              om att regeringen fortsätter att arbeta med både minimiskatterna
              och införselkvoterna. Där har vi i sak inte någon annan åsikt
              än den Marie anför.
            </seg>
          </u>
          <note type="speaker" xml:id="i-1fc5b962b6fc4137-0">
            Anf. 45 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-bcd65ac9668dce45-6">
            <seg xml:id="i-d993dcf99befdde3-0">
              Herr talman! Systembolagets ställning är delvis i fara i och
              med att vi får ökade möjligheter att föra in alkohol i landet.
              Systembolaget har dessutom ett lite annorlunda uppdrag. Det ligger
              i sakens natur.
            </seg>
            <seg xml:id="i-d921cac3b61a285a-0">
              Jag tänkte på en sak som du tog upp i ditt anförande, Jessica.
              Du sade att vi vann i EG-domstolen när det gällde skatterna på
              vin och öl. Innan utslaget kom justerades skatterna. Vi höjde
              skatten på öl och sänkte skatten på vin för att det sades att
              vi var tvungna att göra det med hänvisning till EG-rätten. Men
              i slutändan fick Sverige rätt. Det betyder att vi kan fortsätta
              att själva sätta skattenivåerna på öl och vin. Kommer regeringen
              att göra något här?
            </seg>
            <seg xml:id="i-0f50c86c20be4110-0">
              Det kanske inte ska vara så att vi jämt ska vara bäst i klassen
              och till och med innan man har avgett ett utslag i EG-rätten justera
              skattenivåer. Vi kanske inte ska vara bäst i klassen när det gäller
              nivåer på införselkvoterna. Vi kanske ska vara lite tuffare i
              EU mot bakgrund av just detta.
            </seg>
          </u>
          <note type="speaker" xml:id="i-05779b975e8f31c1-0">
            Anf. 46 JESSICA POLFJÄRD (m) replik:
          </note>
          <u who="jessica_polfjard_c74624" xml:id="i-f2e7c1d7a1b673e4-3">
            <seg xml:id="i-8f51d64fa0bc273e-0">
              Herr talman! Domen som kom i veckan visar att Sverige hade möjlighet
              att ha en skillnad i beskattning mellan vin och öl. Det är bra
              att det är en nationell ensak att avgöra detta.
            </seg>
            <seg xml:id="i-fd7cac6a81c1d434-0">
              Det fanns en del i höjningen där det fanns en finansiering av
              det jobbskatteavdrag som infördes tidigare.
            </seg>
            <seg xml:id="i-20589a9aefd86b1e-0">
              Vad kommer regeringen att göra, frågar Marie. Om jag ändå satt
              i regeringen, säger jag. Jag känner inte att jag kan svara på
              det i dag. Där får man återkomma.
            </seg>
            <seg xml:id="i-e17328bb46df3f4e-0">
              Det finns egentligen ingen skillnad. I de samtal som vi för i
              EU och som jag vet att andra EU-parlamentariker, till exempel
              Socialdemokraterna för, är det ju samma politik. Vi vill fortsätta
              att ha en god restriktiv politik.
            </seg>
            <seg xml:id="i-d3b89f1a5f3a3394-0">
              Systembolaget är i fara, precis som du säger. Det utarmas av
              sig självt. Jag ser att vårt undantag kanske också är i fara när
              vi inte längre kan visa att det är en folkhälsofrämjande åtgärd.
            </seg>
            <seg xml:id="i-c8b00531bbf6c8fc-0">
              Du säger att vi kanske inte ska vara bäst i klassen och inte
              ha de höga införselkvoterna och de indikativa nivåerna. Det är
              ju en nivå som tillkom för att man skulle kunna avgöra om det
              var för kommersiellt bruk eller för privat bruk. På det skulle
              man ha en maxnivå.
            </seg>
            <seg xml:id="i-180f92652fca1dd6-0">
              Vi för fortfarande den här dialogen. Vi håller med om att nivåerna
              är väldigt generöst tilltagna.
            </seg>
          </u>
          <note type="speaker" xml:id="i-026fd575a1708f3f-0">
            Anf. 47 JÖRGEN JOHANSSON (c):
          </note>
          <u who="ylva_johansson_611fd6" xml:id="i-8b02c20e9cf3c6e4-0">
            <seg xml:id="i-1083495f47607fd6-0">
              Herr talman! Frågan om alkohol och tobak kombinerad med tullens
              verksamhet är några av de frågor som vi har debatterat mycket
              de senaste åren.
            </seg>
            <seg xml:id="i-47bf816b7f1b38b2-0">
              Det betänkande som nu ligger på vårt bord består av fem delområden.
              Jag ska kommentera fyra av dem.
            </seg>
            <seg xml:id="i-10aca2c589aa2d0c-0">
              När det gäller alkoholfrågorna vill jag understryka betydelsen
              av att följa EU:s alkoholstrategi, där vikten av att minska alkoholens
              skadeverkningar betonas. När man följer debatten i EU borde man
              kanske se mer aktivitet i syfte att uppnå det målet.
            </seg>
            <seg xml:id="i-212ef3cee598cbef-0">
              Jag vill betona vikten av att förhålla sig till ett antal nyckelfrågor
              på det här området.
            </seg>
            <seg xml:id="i-20e47d67bf64756b-0">
              Det är behovet av att höja minimiskatterna på alkohol. Det är
              skärpta införselregler. Det är säkerställande av beskattningen
              av nätsprit. Det är värnandet av monopolet i försäljningen, alltså
              Systembolaget. Det är tullens verksamhet för att förhindra införsel
              av bland annat alkoholhaltiga drycker och tobak. Det är att använda
              skatteinstrumentet så att en bra alkoholpolitik kan föras.
            </seg>
            <seg xml:id="i-98433e1caa3d8ce7-0">
              Sverige har i dag en högre alkoholskatt än övriga EU-länder vilket
              gör att skatteinstrumentet måste användas på ett målinriktat sätt.
            </seg>
            <seg xml:id="i-e433c3d1e25b94e2-0">
              Herr talman! Vi kan konstatera att införseln av alkoholhaltiga
              drycker är omfattande. Lagföringen av dem som olagligt för in
              alkohol är dessutom låg.
            </seg>
            <seg xml:id="i-1660db0bd14e85d7-0">
              Näringen har i undersökningar visat att lagföringen av den olagliga
              införseln av alkohol ligger på nivån 2,8 promille; den är alltså
              i stort sett obefintlig. Här behövs en skärpning.
            </seg>
            <seg xml:id="i-d47e26a8b46dd6b3-0">
              Den situation som vi har i dag är inte acceptabel. Om bilar stoppas
              av tullen, beslag görs och anmälan hamnar i domstol är det rimligt
              att en strikt tolkning görs i sådana här ärenden. Exemplet från
              Värmlands tingsrätt där en person som har fört in drygt 1 630
              liter öl frikänns är otillfredsställande. Nu kommer det ärendet
              att överklagas, men om det skulle gå igenom kan man förstå dem
              som ifrågasätter att tullen lägger resurser på att stoppa den
              här typen av införsel. Här måste alltså en skärpning till.
            </seg>
            <seg xml:id="i-b7a4e3175267fa90-0">
              Vi vet att målgruppen för den illegala införseln är barn och
              ungdomar. Det gör att vi måste se mycket allvarligt på det här
              problemet.
            </seg>
            <seg xml:id="i-e37650f9bf69f7d3-0">
              När det gäller ankomsthandeln har jag förståelse för dem som
              hävdar att det vore rimligt att inköp görs när man anländer till
              destinationen i stället för att man belastar flyget med extra
              tungt bagage. Nu är en förändring inte så enkel då det strider
              mot monopolet, men här bör en bred diskussion föras inför framtiden
              så att vi får en lösning på problemet. Den är berättigad inte
              minst utifrån ett miljöperspektiv.
            </seg>
            <seg xml:id="i-9ad90a7c3538d0b3-0">
              Herr talman! Frågan om alkoläsk har diskuterats under många år.
              Jag konstaterar att ju mer man borrar i frågan desto mer komplicerad
              blir den. Därför är det rimligt att regeringen, som utskottet
              säger, får återkomma till riksdagen med ett lagförslag om hur
              frågan ska lösas.
            </seg>
            <seg xml:id="i-a82341c6c3880ea9-0">
              Först kan vi konstatera att alkoläsk och cider tillhör samma
              beskattningsgrupp och till stor del har samma historia. Utifrån
              det är det intressant att notera att Socialdemokraterna i sin
              reservation säger att försäljningen av alkoläsk och cider har
              ökat kraftigt sedan mitten av 90-talet. Det är givetvis rätt eftersom
              alkoläsken inte fanns tidigare. I början av 90-talet fanns det
              en typ av alkoläsk i Systembolagets sortiment. I dag finns det
              60 olika sorter.
            </seg>
            <seg xml:id="i-e1e3606d7b26e57c-0">
              Av Systembolagets totala försäljning utgör alkoläsk och cider
              4,5 procent eller 18 miljoner liter.
            </seg>
            <seg xml:id="i-28a15ad1cafa449f-0">
              Ser man på statistiken kan man konstatera att försäljningen minskar
              i de flesta län medan öl- och vinförsäljningen ökar i alla.
            </seg>
            <seg xml:id="i-5cbab46668cc2df8-0">
              Ser man på skatteintäkterna kan man konstatera att den här skattegruppen
              ger statskassan ungefär 183 miljoner kronor varav blanddryckerna,
              alltså alkoläsk, står för 74 miljoner kronor. Sett i den ekonomiska
              situationen är alltså inte en höjning så uppseendeväckande rent
              statsekonomiskt, men det finns ändå problem.
            </seg>
            <seg xml:id="i-8e43193154d3141f-0">
              Görs en förändring av blanddryckerna drabbar det hela skattegruppen,
              alltså även cider. Dessutom finns det tre typer av alkoläsk som
              skattas olika i dag. Det är den spritbaserade där tillsats av
              destillat sker det är ungefär 1,3 procent av Systembolagets försäljning
              den vinjästa och den maltbaserade.
            </seg>
            <seg xml:id="i-1e4f965857dc7701-0">
              Vi kan konstatera att den spritbaserade alkoläsken beskattas
              två och en halv gång högre än den vinbaserade och tre och en halv
              gång högre än den maltbaserade.
            </seg>
            <seg xml:id="i-55e343900cd14a87-0">
              Om en justering nu sker bör alltså tilläggsskatten vara olika
              hög beroende på vilken alkoholbas som finns. Om man väljer en
              sådan väg innebär det att man påför en tilläggsskatt ovanpå övriga
              skatter utifrån vilken tillverkningsprocess som använts och inte
              specifikt utifrån alkoholstyrkan. Det visar något på frågans komplexitet
              och rimligheten i kravet att frågan behöver prövas av regeringen
              som sedan får återkomma till kammaren med ett lagförslag.
            </seg>
            <seg xml:id="i-c188c77762e5d616-0">
              Herr talman! Socialdemokraterna har i ett särskilt yttrande tagit
              upp tullens roll i det här sammanhanget. Man kräver att en oberoende
              utredare ske se över tullens verksamhet och organisation. Om vi
              ska hantera varje omstrukturering i våra statliga verk på det
              sättet blir det mycket utredande. Det är knappast så vi ska hantera
              statskassan.
            </seg>
            <seg xml:id="i-6476b792e63bdb8a-0">
              Man hävdar dessutom från s-sidan att regeringen inte har fullföljt
              den gamla regeringens satsning på anställning av akademiker inom
              tullen.
            </seg>
            <seg xml:id="i-a2065d31bc5e5662-0">
              Nu var ju det en temporär satsning som skulle upphöra 2008. Det
              var alltså inte någon evig satsning. Den nuvarande regeringen
              har alltså fullföljt den politik som den gamla regeringen lade
              fast. Det skulle i och för sig vara intressant att göra en analys
              av varför så många av de akademiker som anställdes på grund av
              de här bidragen numera har lämnat tullen. Den diskussionen får
              vi nog återkomma till i ett annat sammanhang.
            </seg>
            <seg xml:id="i-f5cf83019450ff59-0">
              Nu har skatteutskottet i samband med budgeten påtalat behovet
              av resurser. Resurser har nu också utlovats av regeringen i tilläggsbudgeten.
              Beskedet i går var att tullen får 50 nya miljoner. Det är alltså
              två och en halv gång mer än vad Socialdemokraterna krävde i sin
              skuggbudget i höstas. Alla bör alltså vara nöjda Socialdemokraterna
              mer än nöjda. Hans Olsson uttalade också sin glädje över beslutet.
            </seg>
            <seg xml:id="i-c88889ab97dccb0e-0">
              Vad som däremot är viktigt och som också framhålls av tullen
              i deras utredning är behovet av samverkan med andra myndigheter
              för att nå bästa möjliga resultat. Samverkan mellan tullen, Kustbevakningen,
              polisen, åklagaren och domstolarna måste förbättras och effektiviseras
              för att bland annat komma åt den illegala införseln av alkoholhaltiga
              drycker.
            </seg>
            <seg xml:id="i-e37599b6dcb34a38-0">
              Herr talman! Målgruppen för den illegala införseln är ofta barn
              och ungdomar. Det gör att frågor om alkoholen är såväl en folkhälsofråga
              för alla som en fråga för att rädda den uppväxande generationen.
              Det är alltså en högt prioriterad fråga, och jag bedömer att regeringen
              hanterar frågan utifrån det synsättet.
            </seg>
            <seg xml:id="i-e6c3c69811a966d4-0">
              Mot den bakgrunden yrkar jag bifall till utskottets förslag på
              alla punkter.
            </seg>
          </u>
          <note type="speaker" xml:id="i-88c741b8d131e8a1-0">
            Anf. 48 HANS OLSSON (s) replik:
          </note>
          <u who="hans_olsson_c46304" xml:id="i-64bfa82e5fcd5740-3">
            <seg xml:id="i-9d57151c5f6f782e-0">
              Herr talman! Det är klart att jag är jätteglad för dessa 50 miljoner
              till tullen, Jörgen Johansson. Vi föreslog i vår skuggbudget i
              höstas, som du sade, 20 miljoner mer än vad ni föreslog till tullen.
              Då är det klart att detta är 30 miljoner mer. Men om vi hade haft
              regeringsmakten hade vi också lagt fram en vårbudget där vi hade
              kunnat följa upp detta. Låt oss nu glädjas åt dessa 50 miljoner.
              Vi kanske var lite mer framsynta och redan när budgeten lades
              fram såg att det behövdes mer pengar till tullen.
            </seg>
            <seg xml:id="i-ecbdd6a2dc0c0b92-0">
              Men, Jörgen Johansson, jag tänkte egentligen ta ett varv runt
              alkoläsken. Jag vet svårigheten, det vet vi alla, att hitta lösningar.
              Jörgen Johansson pekar också på det i talarstolen. Men för den
              skull har vi ändå ett ansvar att försöka göra det bästa av situationen.
            </seg>
            <seg xml:id="i-c09da1f832193e97-0">
              Då har jag en fråga. När utskottet skriver som man gör, att det
              är komplicerat, att frågan är komplex och att man inte vill ta
              något riksdagsinitiativ, ska jag tolka det, Jörgen Johansson,
              som att det inte kommer något förslag under mandatperioden?
            </seg>
          </u>
          <note type="speaker" xml:id="i-fdb9384dee552ec0-0">
            Anf. 49 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-8b02c20e9cf3c6e4-1">
            <seg xml:id="i-5a57c2c4630ffeb5-0">
              Herr talman! Det var en underlig tolkning utifrån den debatt
              och den diskussion som vi har haft. Jag upplever i hela denna
              debatt att vi är tämligen överens om målbilden. Sedan är frågan
              hur vi går framåt.
            </seg>
            <seg xml:id="i-6eb826175b482c2c-0">
              Vad gäller alkoläsken agerade allianspartierna i opposition på
              ett sådant sätt att de ville ha till stånd en höjning. Den ambitionen
              ligger kvar, och jag tycker att den ambitionen också tonar fram
              i utskottets skrivning.
            </seg>
            <seg xml:id="i-149dc5dd4fa8f74c-0">
              Men som jag har försökt att beskriva är frågan mer komplicerad
              än så. Låt därför regeringen göra en utredning av frågan.
            </seg>
            <seg xml:id="i-7de4b06bfd454014-0">
              Jag har förhoppningen jag kan naturligtvis inte säga att det
              blir så att det ska kunna komma ett förslag under perioden. Men
              då måste man basera beskattningen på alkoholstyrkan.
            </seg>
            <seg xml:id="i-10999775ec0c794f-0">
              Vi kan också konstatera att det nog inte finns något land inom
              EU som har så hög skatt på just alkoläsk som Sverige har. Det
              måste också vägas in i denna diskussion. Men, som sagt, det är
              mycket som måste utredas. Låt oss därför återkomma till den frågan.
            </seg>
            <seg xml:id="i-94d04bee9bbf5952-0">
              När det gäller framsyntheten i fråga om tullen hävdar jag att
              även vi från majoritetens sida i utskottet var tämligen framsynta
              när vi hade skrivningen där vi uppmanade regeringen att följa
              verksamheten, vilket man också har gjort och konstaterat att det
              behövs ett tillskott.
            </seg>
            <seg xml:id="i-5fa1da5a450bb90c-0">
              Jag kan ändå tänka mig att vår ambition handlade om mer än 20
              miljoner som fanns i er tankevärld. Men vi ska inte bråka om pengar
              nu utan vi ska vara nöjda med att det blir ett tillskott.
            </seg>
          </u>
          <note type="speaker" xml:id="i-fc7b532af24caaad-0">
            Anf. 50 HANS OLSSON (s) replik:
          </note>
          <u who="hans_olsson_c46304" xml:id="i-64bfa82e5fcd5740-4">
            <seg xml:id="i-3465d545f0b13bf2-0">
              Herr talman! Vilket framsynt utskott vi är. Men jag tycker nog
              att vi vann. Men vi ska inte ta den diskussionen nu.
            </seg>
            <seg xml:id="i-a563cd6ab7c4f07f-0">
              Vi talar här om alkoläsken. Det känns precis som att vi alla
              på något sätt är besjälade av att hitta en lösning på detta problem
              eftersom vi vet hur mycket som alkoläsken ställer till.
            </seg>
            <seg xml:id="i-3c928027c0bd40dc-0">
              Jag har inte varit med lika länge som Jörgen Johansson i riksdagen,
              men jag har redan lärt mig vad vissa formuleringar betyder och
              innebär för frågorna. Jag vågar nog påstå att jag inte tror att
              det kommer något förslag under mandatperioden.
            </seg>
            <seg xml:id="i-3e5fb0b4154bccdf-0">
              Jag vet inte om man får göra så här, men jag skulle nästan våga
              slå vad med Jörgen Johansson om att det inte kommer något förslag.
              Ska vi säga att vadet handlar om att den ena av oss får bjuda
              den andra på fika i kafeterian och att man får välja precis vad
              man vill ha? Då kan jag tala om för Jörgen Johansson att om jag
              vinner vadet blir det inte billigt för honom.
            </seg>
          </u>
          <note type="speaker" xml:id="i-77bd274010f71c37-0">
            Anf. 51 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-17c7c89702dff62f-0" next="cont">
            <seg xml:id="i-bf2b16e6d323cb9f-0">
              Herr talman! Jag tycker att man ändå ska göra analysen att problemet
              med alkoläsken handlar om nyttjandet av alkohol i en dryck. När
              Hans Olsson och jag var unga då blandade vi grogg. Nu är groggen
              färdigblandad. Det är klart att problemet fanns då och att problemet
              finns nu. Vi ska ha klart för oss att oavsett hur vi gör tror
              jag inte att vi genom denna diskussion till fullo löser problemet.
              Men här gäller det att komma fram på bästa möjliga sätt.
            </seg>
            <seg xml:id="i-c8adaebf5a680916-0">
              Det som jag också ser framför mig i den diskussion som förs är
              att man försöker separera skattegruppen, så att cidern hamnar
              i en grupp för sig och alkoläsken i en grupp för sig. Jag tror
              ändå att det är fråga om två olika grupperingar och målgrupper
              i fråga om detta. Men jag återkommer till detta. Låt oss avvakta
              vad regeringen gör. Jag har förhoppningen att man återkommer under
              perioden med förslag.
            </seg>
          </u>
          <note xml:id="i-3771594fd50d7262-0">
            Anf. 52 GUNNAR ANDRÉN (fp):
          </note>
          <u who="ylva_johansson_611fd6" prev="cont" xml:id="i-0ecdf28f05a6b00a-0">
            <seg xml:id="i-77d96b0cda42b3d6-0">
              Herr talman! Såsom debatten har utvecklats är det omöjligt att
              förbigå att gratulera Hans Olsson till de framgångar som han har
              haft på opinionsbildningsområdet när det gäller resurserna till
              Tullverket. Jag vill verkligen gratulera Hans Olsson till de mycket
              stora framgångarna.
            </seg>
            <seg xml:id="i-330260a17ebf6492-0">
              Sedan vill jag säga att jag tyckte att Hans Olsson höll ett mycket
              sympatiskt huvudanförande. Jag delar helt och hållet beskrivningen
              av den vånda som missbruk av alkohol skapar i väldigt många olika
              miljöer.
            </seg>
            <seg xml:id="i-a73f9050a9025690-0">
              Jag tycker också att beskrivningen av hur lätt det är att vara
              populist i den frågan var exakt på pricken. Jag tror att vi alla
              måste fundera på en sådan viktig sak som hur vi hanterar spritskämt
              och inte minst en mycket viktig sak, nämligen hur vi bedömer och
              själva agerar som föräldrar och vuxna när det gäller det som under
              normala betingelser skulle kunna kallas langning till våra ungdomar.
              Det är ett allvarligt brott, kanske inte så mycket i ren juridisk
              bemärkelse men i bemärkelsen att man möjliggör för många ungdomar
              att dricka mer än vad som är lämpligt av medicinska och sociala
              skäl.
            </seg>
            <seg xml:id="i-8c25b61d31c6433e-0">
              Den illegala försäljningen på gator och torg, inte bara i Arboga
              utan på många andra håll i landet, som inte minst Jörgen Johansson
              ofta har skildrat väldigt väl, är väldigt allvarlig från den synpunkten
              att man därmed gynnar en verksamhet och individer som inte har
              annat än personlig ekonomisk vinning för ögonen och struntar i
              konsekvenserna.
            </seg>
            <seg xml:id="i-129bfb7dc84687ae-0">
              Herr talman! Det har under den senaste tiden hänt mycket inom
              svensk sprit- och vinhantering. Framför allt är det försäljningen
              av Vin &amp; Sprit för inte mindre än 55 000 miljoner kronor som är
              en mycket stor sak. Det är i producentledet.
            </seg>
            <seg xml:id="i-d80089182a44fd30-0">
              Men det är väldigt viktigt att vi slår fast det som också Jörgen
              Johansson var inne på, nämligen att man ser till att Systembolaget
              är den enda tillåtna detaljisten och att det inte ska finnas något
              privat vinstintresse i detta. Vad vi nu ser i hela världen och
              också här hemma Sveriges folk har fått 55 miljarder kronor för
              Vin &amp; Sprit är att det är otroligt stora pengar i omlopp i den
              här branschen. Jag menar att det finns ett intresse från oss alla
              om vi vill föra en ansvarsfull social politik att inte vara dogmatiska
              jag kan under speciella betingelser också tänka mig skattesänkningar
              men vi måste föra en ansvarsfull politik så att vi försöker undvika
              att framför allt många ungdomar dricker för mycket.
            </seg>
            <seg xml:id="i-b81a08848fcf007b-0">
              Jag tycker att den svenska alkoholpolitiken i huvudsak har varit
              framgångsrik. Men jag som är väldigt EU-positiv är bekymrad över
              att EU har en helt annan syn än vi i Sverige på en punkt, nämligen
              att man betraktar alkoholhaltiga drycker som vilken handelsvara
              som helst. Det är det som skiljer den svenska ståndpunkten från
              alla andra. Vi betraktar alkoholdrycker, narkotika och på sitt
              sätt även cigaretter som andra varor än normala varor. Jag tyckte
              att Marie Engström skildrade det väl att det inte är lätt att
              få gehör för den svenska ståndpunkten inom EU.
            </seg>
            <seg xml:id="i-71e0203243a47389-0">
              Vi som har haft förmånen att vara med några år i skatteutskottet
              vet att även under den förra regeringen var man bekymrad över
              att uppslutningen bakom den svenska ståndpunkten, att vin, sprit
              och annan alkohol är en annan vara än de normala, inte fick den
              uppbackning inom EU-kretsen som vi hade förväntat oss. Detta är
              den centralaste frågan över huvud taget.
            </seg>
            <seg xml:id="i-af50c9b5f655ccc1-0">
              Det går tillbaka till hur vi ska se på införseln och exporten.
              Det är inte klokt om det skulle vara så, som någon sade, att en
              eller två buteljer av tre förs in i vårt land på annat sätt än
              via Systembolagets egen försäljning.
            </seg>
            <seg xml:id="i-d4a0821c95f6f4c4-0">
              Jag vill också gärna instämma i vad Jörgen Johansson sade, nämligen
              att det ligger någonting fullständigt absurt i att man transporterar
              vin och sprit i luften via flygplan. Detta är ett allvarligt miljöbrott
              i alla hänseenden även om det inte är ett juridiskt brott. Det
              är inte klokt. Den här handeln borde flyttas ned på marken till
              ankomstställena. Att transportera så här mycket vatten i olika
              former genom luften är helt enkelt inte klokt.
            </seg>
            <seg xml:id="i-8bf2d979d4ac4565-0">
              Herr talman! Slutligen vill jag ta upp en speciell sak som blir
              någon form av kritik. Det gäller det förslag till utskottsinitiativ
              som Socialdemokraterna, med stöd av Vänsterpartiet också tror
              jag, väckte. Jag vill diskutera det i kammaren av den anledningen
              att det hade en annan karaktär än den tidigare oppositionens.
              Det socialdemokratiska och vänsterpartistiska förslaget till initiativ
              hade nämligen en direkt budgetpåverkan. Det tyder inte på den
              respekt som man ska ha för att följa budgetlagen.
            </seg>
            <seg xml:id="i-d851948a7960203d-0">
              Jag var själv med under den förra mandatperioden och väckte ett
              par olika förslag till initiativ, till exempel just i vin- och
              spritfrågan tillsammans med Torkild Strandberg. Det blev avslag
              av den dåvarande majoriteten, med det handlade inte om budgeten
              utan om vilka befogenheter som tullen skulle ha. Det handlade
              inte om hur mycket pengar de skulle ha utan om vilka befogenheter
              de skulle ha.
            </seg>
            <seg xml:id="i-802ecb778ff5753a-0">
              Jag har förståelse för att detta initiativ kanske var bra opinionsmässigt,
              men jag tycker inte att det är hedrande riksdagsmässigt för dem
              som väckte förslaget. Det borde ha utformats på annat sätt än
              som ett förslag om ett tillkännagivande till regeringen att man
              ska göra på ett visst sätt i ett budgetärende.
            </seg>
            <seg xml:id="i-ee3f501701658b35-0">
              Herr talman! Jag ville bara säga detta eftersom jag inte tycker
              att just den detaljen var någon höjdpunkt i skatteutskottets hantering
              av olika ärenden.
            </seg>
            <seg xml:id="i-3d0ee87f87a20fb0-0">
              Herr talman! Jag vill börja med att för Kristdemokraternas räkning
              yrka bifall till förslaget i utskottets betänkande och därmed
              avslag på de liggande reservationerna.
            </seg>
            <seg xml:id="i-c6ec70eb18e4e900-0">
              Först, och det är kanske inte heller någon överraskning, vill
              jag rikta ett tack i denna kammare till en icke närvarande före
              detta ledamot som förvisso invaldes i förra valet det är finansmarknadsminister
              Mats Odell för den väl genomförda försäljningen av aktiebolaget
              Vin &amp; Sprit.
            </seg>
            <seg xml:id="i-f5ec0b1738fa6dad-0">
              Staten och den gemensamma sektorn ska satsa pengar på rätt områden.
              Dit hör sjukvård, äldreomsorg, skola, infrastruktur, försvar med
              mera. Men staten och den gemensamma sektorn ska inte driva sprit-
              och alkoholfabriker. Det är inte statens kärnverksamhet. Skattebetalarnas
              pengar ska användas till rätt saker.
            </seg>
            <seg xml:id="i-898989db85a2edeb-0">
              De pengar som varit låsta i alkohol- och spritfabriker gör nu
              större nytta när de kan användas till att minska statsskulden
              med 55 000 miljoner kronor. Därmed skapas utrymme för framtida
              investeringar i välfärd och infrastruktur. Med denna stora försäljning
              minskar statens ränteutgifter årligen i nuvarande läge med ca
              2 400 miljoner kronor, medan staten samtidigt förlorar och går
              miste om en aktieutdelning för Vin &amp; Sprit på i dag i storleksordningen
              800 miljoner kronor. Det blir ett netto för staten på 1 600 miljoner
              kronor per år.
            </seg>
            <seg xml:id="i-2a2f822eff094c8d-0">
              Ägandet av Vin &amp; Sprit har under åren varit en dålig affär för
              svenska staten också ur trovärdighetssynpunkt. Att samtidigt som
              Sverige kraftfullt ska stå upp i internationella sammanhang, och
              inte minst inom Europeiska unionen, för en restriktiv och folkhälsobaserad
              alkoholpolitik vi kan använda pengar till något bättre än att
              människor går ned sig i alkoholens träsk har samma svenska stat
              varit ägare till ett av världens största spritföretag. Har detta
              varit rätt? Har detta varit rimligt? Svaret på den frågan är nej.
            </seg>
            <seg xml:id="i-908efe2aecf52889-0">
              Herr talman! Sverige är mitt uppe i den största alkoholpolitiska
              förändringen sedan mitten av 1950-talet då motboken avskaffades.
              Under de senaste tio åren har en mer alkoholpositiv och alkoholliberal
              hållning växt fram i vårt land. Införselkvoterna från andra EU-länder
              har via EU:s krav på den svenska alkoholpolitiken, och också på
              grund av en svensk eftergivenhet måste tilläggas, ökat. Samtidigt
              har priset på alkohol sjunkit. Antalet restauranger med serveringstillstånd
              har växt markant samtidigt som informationen till skolungdomar
              inte haft samma uthållighet och samma kontinuitet i våra skolor
              och hem.
            </seg>
            <seg xml:id="i-1959e455028a5ce3-0">
              Herr talman! Svenskarnas alkoholkonsumtion har ökat kraftigt
              och motsvarar i dag den konsumtion som vi hade för över ett sekel
              sedan. Vi får gå tillbaka till 1800-talet. När man sätter samman
              det med att ungefär 80 procent av alla våldsbrott och de är inte
              idylliska som begås i vårt land är alkoholrelaterade är konsumtionsökningen
              skrämmande.
            </seg>
            <seg xml:id="i-9e5b712732168da5-0">
              I dag ligger en person med alkoholskador i var femte svensk sjuksäng.
              Mellan 5 000 och 7 000 personer dör årligen av alkoholrelaterade
              sjukdomar och skador. Alkoholskadorna kostar samhället oerhört
              mycket, såväl i mänskligt lidande som i ekonomiska resurser. De
              totala kostnaderna beräknas uppgå till 160 miljarder kronor årligen.
              Jag vet förvisso att det finns andra beräkningar som är lägre,
              men det handlar om enorma tal. Detta skulle i så fall vara mer
              än statens sammanlagda utgifter för rättsväsendet, försvaret och
              utbildningen.
            </seg>
            <seg xml:id="i-836175d0fbbf100c-0">
              Samtidigt vill jag säga att jag inte tror att jag är ensam i
              denna kammare om att vilja uttala den djupa kritik man kan känna
              mot att Europeiska unionen på ett så påtagligt negativt sätt har
              påverkat Sveriges rätt och frihet att föra en egen demokratiskt
              beslutad alkohol- och folkhälsopolitik. Detta vill jag ha sagt.
            </seg>
            <seg xml:id="i-d0e97a5180c4a4aa-0">
              Herr talman! En stor del av slagsmålen sker på krogen eller på
              gatan utanför. Men mycket våld äger också rum i skymundan i våra
              hem när hemmen inte är så ombonade och så idylliska som vi vill
              att de ska vara.
            </seg>
            <seg xml:id="i-2bb35f4e09f6551c-0">
              En grupp som drabbas extra hårt av alkoholens baksida är de ca
              250 000 barn, en kvarts miljon barn, som växer upp med alkoholiserade
              föräldrar. Det här är barn, vår framtid, som ständigt blir svikna
              och som ständigt känner skuld för sina föräldrars beteende.
            </seg>
            <seg xml:id="i-bd4362c21558eaed-0">
              Vi kristdemokrater vill därför värna om en kraftfull alkoholpolitik
              byggd på solidaritet och omtanke om folkhälsan. Utgångspunkten
              är att det stora flertal som kan hantera alkoholen måste finna
              sig i vissa restriktioner för att hålla tillbaka alkoholskadorna.
              Den uppoffringen tål vi, och den kan vi kosta på oss. Den svenska
              folkhälsan måste sättas före franska bönders intresse av att sälja
              vin till våra ungdomar. Hur vackra vingårdarna än är i Alsace
              i Strasbourgs närhet jag har besökt dessa trakter måste ändå rätt
              sak prioriteras.
            </seg>
            <seg xml:id="i-6c2f16c5dba9e01e-0">
              En av de främsta anledningarna till att alkoholskatterna har
              pressats nedåt i våra grannländer är de orimliga regler för införsel
              av alkohol som gäller inom EU. Det är beklagansvärt att EU:s medlemsländer
              inte har enats om att höja minimiskattenivåerna, men vi har inte
              lyckats med detta.
            </seg>
            <seg xml:id="i-ef322c1d3e9c1778-0">
              Herr talman! I grund och botten anser vi kristdemokrater att
              Sverige ensidigt borde införa egna regler för införsel av alkohol.
              En rimlig nivå på införselkvoterna bör vara att återgå till de
              nivåer som avtalades i samband med medlemskapsförhandlingarna.
            </seg>
            <seg xml:id="i-d58c2f1b30ba5b8d-0">
              Det måste vara ett självklart mål för svensk EU-politik att ändra
              införselreglerna. Det är inte rimligt att tillåta kvantiteter
              för införsel motsvarande flera års förbrukning av alkohol för
              normalkonsumenten. Eftersom flera av de övriga EU-länderna också
              har problem med tilltagande alkoholskador, inte minst bland unga,
              är det inte uteslutet att det kan vara en framkomlig väg, men
              det tar tid, alltför lång tid.
            </seg>
            <seg xml:id="i-e01dcf90df22af98-0">
              Herr talman! Jag vill avsluta detta anförande på ett lite mer
              fritt sätt. Hans Olsson har talat på ett personligt sätt vi uppskattar
              det, Hans, från alliansens och majoritetens sida om att bli tonårspappa.
              Du sade att det var ett tag sedan du själv var tonåring, och i
              detta måste vi instämma.
            </seg>
            <seg xml:id="i-6b4eb0500268e284-0">
              Jag vill säga följande: När vi talar om alkoholen och när vi
              talar om ungdomar har vi alla ett oerhört ansvar, precis som sades
              här av Gunnar Andrén, för hur vi skämtar och pratar om alkoholen.
              Jag kan säkert uppfattas av många som en alltför dyster gök ett
              vackert uttryck i denna kammare, men det finns också en annan
              sida av detta, där tramset och ironin är alldeles för omfattande
              i Sverige för att man ska förstå att alkohol i grund och botten
              är någonting som legitimerar både det ena och det andra.
            </seg>
            <seg xml:id="i-6e4ceabdb515ef16-0">
              Jag vill också säga en sak till, lite personligt, till dig, Hans
              Olsson. Det har funnits inte bara gnatande och kanske tjuriga
              och obstinata socialdemokrater när det gäller tullfrågan. Den
              typen av människor, som är tjatiga, gnatiga, sura och efterhängsna,
              har funnits också på alliansens sida från Karlskrona upp till
              Dalarna och Mora och på andra håll i landet även i byn By i Avesta.
              Vi har varit många som har tjatat, och vi är alla tacksamma för
              att det tillsätts 50 miljoner extra kronor till tullen. Om detta
              då är två och en halv gång mer än i Socialdemokraternas budgetförslag
              må vi alla vara glada, inte minst Socialdemokraterna.
            </seg>
          </u>
          <note xml:id="i-7a85c8f6100eb091-0">
            Anf. 53 LENNART SACRÉDEUS (kd):
          </note>
          <note xml:id="i-ceaf97fd3a2280e6-2">
            Överläggningen var härmed avslutad.
          </note>
          <note xml:id="i-cd9647a513258f22-0">
            10 § Försäkringsrättsliga frågor
          </note>
          <note xml:id="i-a1904fdd5b6e9dbd-3">
            Föredrogs
          </note>
          <note type="speaker" xml:id="i-65e9fa5a9f298a16-0">
            Anf. 54 CHRISTINA OSKARSSON (s):
          </note>
          <u who="christina_oskarsson_258320" xml:id="i-138a1d36f02afcc7-0">
            <seg xml:id="i-bc68164d6e963846-0">
              Herr talman! Ledamöter och åhörare! Ja, nu är det återigen dags
              att debattera civilutskottets frågor, och den här gången är det
              betänkande nr 13 som handlar om försäkringsrättsliga frågor. För
              eventuella åhörare vill jag berätta att det rör sig om motionsyrkanden
              som har kommit in som handlar om bland annat ersättningsnivån
              i rättsskyddsförsäkringar, överfallsskyddet i hemförsäkringen,
              nedsättning av försäkringsersättning, information när dödsfall
              inträffar, trafikförsäkringen i framtiden, jämkning av trafikskadeersättning,
              handläggningen av trafikskadeärenden och hur man handskas med
              trafikskadeersättning till barn.
            </seg>
            <seg xml:id="i-34711318a13001d4-0">
              Herr talman! Tyvärr hinner jag inte prata om alla dessa viktiga
              frågor, men jag vill börja med att yrka bifall till reservationerna
              6 och 9 i betänkandet. Jag vill samtidigt tydliggöra att jag står
              bakom alla våra reservationer och särskilda yttranden.
            </seg>
            <seg xml:id="i-da30fdfa7a82867d-0">
              Herr talman! Flera av motionsyrkandena i betänkandet är frågor
              som vi har haft uppe här i kammaren flera gånger tidigare, men
              tyvärr har den borgerliga alliansregeringen inte levererat några
              resultat, trots att många som drabbas av bland annat trafikskador
              lider svårt både fysiskt och ekonomiskt.
            </seg>
            <seg xml:id="i-6e420fcfb6356eab-0">
              En trafikolycka kan drabba oss alla även om vi är försiktiga
              och följer alla trafikregler som finns. Och den dagen olyckan
              är framme och vi förhoppningsvis har klarat oss bra ur olyckan,
              så pass att vi kan börja kontakta vårt försäkringsbolag, är det
              av stor betydelse att vi kan känna förtroende för försäkringsbolaget
              som har att hantera vårt ärende och att handläggningstiden inte
              är orimligt lång.
            </seg>
            <seg xml:id="i-7842575d992af3d0-0">
              Vi socialdemokrater anser att den som råkar ut för en trafikskada
              måste få en betydligt starkare ställning i förhållande till försäkringsbolagen,
              men tyvärr har vi inte sett några resultat sedan den borgerliga
              alliansen fick regeringsmakten. Som jag tidigare nämnt i den här
              kammaren hade vi socialdemokrater före valet 2006 ett förslag
              för att förbättra situationen för trafikskadade. Det förslaget
              kom från Socialstyrelsen, och det gick ut på att Trafikskadenämnden
              skulle ges möjlighet att pröva tvistiga och svårbedömda skadeärenden
              hos Socialstyrelsens rättsliga råd. På så sätt skulle de skadelidande
              få sina skador bedömda av en oberoende expertgrupp, och rättssäkerheten
              skulle därmed kunna förbättras för de här personerna. Dessutom
              ansåg Socialstyrelsen att det här förslaget var ett bättre alternativ
              än att låta sakkunniga läkare som försäkringsbolagen använder
              sig av stå under Socialstyrelsens kontroll.
            </seg>
            <seg xml:id="i-440125b272321b39-0">
              Finansinspektionen har också lämnat en rad rapporter om hur försäkringsbolagens
              rutiner skulle kunna förbättras för att förkorta handläggningstiderna.
              I den senaste rapporten, som kom 2007, kunde konstateras att försäkringsbolagen
              hade vidtagit vissa åtgärder för att få ned handläggningstiderna
              men att det finns mer att göra och att bolagen i vissa fall var
              onödigt långsamma.
            </seg>
            <seg xml:id="i-2f23df8b6fd98c4d-0">
              Nu hänvisar den borgerliga alliansen till att alla dessa problem
              ska lösas i den trafikförsäkringsutredning som pågår, om den nu
              pågår. Dessutom tycker vi socialdemokrater att det är ett mycket
              märkligt tillvägagångssätt att tillsätta en ny utredning, vid
              namn Patientsäkerhetsutredningen, som ska se över om till exempel
              de sakkunnigläkare och tandläkare som anlitas av försäkringsbolagen
              ska stå under statlig tillsyn.
            </seg>
            <seg xml:id="i-1c7b33fc75e38bac-0">
              Varför använder ni i alliansen inte den utredning som Socialstyrelsen
              redan har gjort? Då hade den redan kunnat gälla, och många processer
              mot försäkringsbolag hade kanske kunnat undvikas. Att nu börja
              om från början igen innebär ju bara att människor som drabbas
              av trafikskador får vänta ändå längre på att få en mer rättssäker
              behandling av sina skador.
            </seg>
            <seg xml:id="i-c5f5863c27d79e3a-0">
              Enligt vår mening saknas anledning att avvakta resultatet av
              Trafikförsäkringsutredningens och Patientsäkerhetsutredningens
              arbeten. Vi anser i stället att regeringen snarast bör återkomma
              hit till kammaren med åtgärder som bygger på förslagen i de tidiga
              rapporterna från Finansinspektionen och Socialstyrelsen.
            </seg>
            <seg xml:id="i-89021c8c60960068-0">
              Därutöver anser vi att det är viktigt att försäkringsbolagen
              vidtar åtgärder för att effektivisera och förbättra skaderegleringen.
              Här måste regeringen skyndsamt ge Finansinspektionen ett uppdrag
              att driva på en sådan utveckling.
            </seg>
            <seg xml:id="i-27b5d9c79c968a22-0">
              Nu är trafikskadade som känner sig missnöjda med besluten från
              försäkringsbolagen i stället tvungna att processa för att få sin
              sak prövad. Samtidigt som rättsskyddsnivåerna i försäkringarna
              är alldeles för låga, och bara har justerats marginellt på 20
              år, har kostnaderna för att få sin sak prövad i domstol ökat kraftigt.
              Därför får trafikskadade många gånger avstå från att få sin sak
              prövad i domstol. De har helt enkelt inte råd.
            </seg>
            <seg xml:id="i-6455315fcc02f390-0">
              Då kan man fråga sig varför vi socialdemokrater inte gjort någonting
              åt detta tidigare. Både vi och de borgerliga ledamöterna i lagutskottet
              trodde att konkurrensen skulle lösa problemet, men så har inte
              skett. I stället har det blivit så att vissa försäkringsbolag
              inte alls lever upp till det frivilliga åtagandet att stå för
              kostnaderna för juridiskt bistånd till den skadelidande, och somliga
              bolag står för ombudskostnaderna endast i vissa speciella fall.
            </seg>
            <seg xml:id="i-4878adec3c8a9029-0">
              Vi socialdemokrater anser inte att det är rimligt att försäkringsbolagen
              agerar på så olika sätt och att bara vissa människor i samhället
              ska ha råd att få sin sak prövad. Rätten till juridiskt bistånd
              vid personskadereglering måste vara en grundläggande princip för
              samtliga försäkringsbolag. Enligt vår uppfattning bör inte ersättningsnivåerna
              regleras i lag. Däremot anser vi att en lagstiftning som innebär
              att det blir obligatoriskt för försäkringsbolagen att stå för
              ombudskostnaderna vid personskadereglering bör övervägas i det
              översynsarbete som nu pågår inom Domstolsverket. Då kan regeringen
              också se över hur försäkringsbolagen kan erbjuda rättsskyddsförsäkringar
              som även omfattar förvaltningsrättsliga ärenden, ett område där
              det blivit allt svårare för den enskilde att själv driva en process.
            </seg>
            <seg xml:id="i-5225df6d1930953e-0">
              Herr talman! När barn drabbas av trafikolyckor beräknas deras
              ersättning från försäkringsbolagen utifrån beräknad framtida inkomst.
              Bedömningen om framtida inkomstbortfall görs genom en individuell
              prövning i det enskilda fallet där barnets egen prestationsförmåga
              bedöms. Det har visat sig att ersättningen kan komma att baseras
              på föräldrarnas utbildning och yrke eller på barnets egna prestationer
              i grund- eller gymnasieskolan. Ersättningssystemet, såsom det
              ser ut i dag, bidrar alltså till att skillnader i ersättning beror
              på klassbakgrund.
            </seg>
            <seg xml:id="i-17c143aa434ee212-0">
              Sommaren 2007 kom en undersökning som visade att barn från så
              kallade arbetarhem som skadats i trafiken och inte kommer att
              kunna arbeta riskerar att få upp till 100 000 kronor mindre i
              årligt skadestånd än barn från hem där föräldrarna är akademiker.
              Det gäller alltså barn med samma eller liknande skada. Detta är
              djupt orättvist.
            </seg>
            <seg xml:id="i-043d82622aa9c73e-0">
              För oss socialdemokrater är principen om alla människors likhet
              inför lagen och alla människors lika värde grundläggande. Därför
              är det av stor betydelse att skador inte ersätts olika på grund
              av skillnader i barns familjeförhållanden. Det är för oss helt
              oacceptabelt och orimligt att det förekommer ersättningsbedömningar
              där ett barn anses vara mer värt än ett annat. Vi vill därför
              ha en översyn av frågan om försäkringsbranschen bör ges möjlighet
              att ersätta barn som råkar ut för en trafikolycka enligt någon
              annan metod, till exempel en schablonmetod. Ett sådant förfaringssätt
              är vanligt i andra länder. Vi vill att regeringen påskyndar en
              sådan översyn.
            </seg>
            <seg xml:id="i-54d7892b6a1d54e5-0">
              Herr talman! Nästa sak jag vill ta upp handlar om trafikförsäkringen
              i framtiden. I april förra året beslutade regeringen att tillsätta
              en ensamutredare som fick uppgiften att utreda en överföring av
              kostnaderna för trafikskadorna till trafikförsäkringen. Vi socialdemokrater
              framförde redan då att en utredning som ska lägga fram förslag
              till ett så genomgripande systemskifte naturligtvis borde vara
              parlamentariskt sammansatt så att alla partier kunde ingå och
              delge kunskap och synpunkter. Tyvärr fanns hos den borgerliga
              alliansregeringen inget intresse av att låta oss vara med.
            </seg>
            <seg xml:id="i-4f1bfc8bacc40868-0">
              Att föra över kostnaderna för bland annat sjukskrivning i samband
              med trafikolyckor till trafikförsäkringen innebär en privatisering
              av en betydande del av sjukförsäkringssystemet. Den allmänna sjukförsäkringen
              har funnits i över 50 år, och den har gett medborgare som drabbats
              av sjukdom, oberoende av anledning, rätt till ersättning. Tyvärr
              har vi redan kunnat se hur alliansregeringen försämrar för människor
              som drabbas av sjukdom, vilket naturligtvis även kommer att drabba
              trafikskadade. Vi socialdemokrater vill ha trygga socialförsäkringar.
              De ska vara starkt omfördelande samt inkomstrelaterade och utjämna
              kostnaderna för olika riskgrupper.
            </seg>
            <seg xml:id="i-bd685540e5d144a4-0">
              Herr talman! När alla ryms inom samma försäkring är det behoven
              som styr och fördelar, inte de ekonomiska intressena. Den föreslagna
              förändringen är början på ett systemskifte där varje individ ska
              bära sin egen risk. Det är en allvarlig utveckling när man börjar
              bryta ut olika typer av skadefall ur det generella socialförsäkringssystemet.
            </seg>
            <seg xml:id="i-9647a7968af030d3-0">
              Att lyfta ut en viss grupp ur den solidariska sjukförsäkringen
              och hävda att dess sjukpenning och sjukersättning ska betalas
              från en annan portmonnä öppnar för gränsfall och tvister och blir
              väl snarare en inkomstkälla för alla de juridiska ombud som kommer
              att behövas i stället för en förbättring för de trafikskadade.
              Vad händer om någon som redan har ersättning från det allmänna
              sjukförsäkringssystemet skadas ytterligare i en trafikolycka?
              Hur avgörs kostnaden då? Vi får aldrig glömma att försäkringsbolagen
              jobbar för att få så stor vinst som möjligt. Som tidigare sagts
              från talarstolen säger vi socialdemokrater alltså nej till borgerlighetens
              förslag att plocka bort de trafikskadade från den allmänna försäkringen.
            </seg>
            <seg xml:id="i-3b021f1d37ba84aa-0">
              Utredaren skulle ha lämnat sitt förslag i april 2008 men har
              bett om förlängd utredningstid till den 15 juni 2009. Det tycker
              vi är bra. Att utreda ett så omfattande systemskifte måste få
              ta tid. Därför är det mycket märkligt att socialförsäkringsministern
              i februari månad till medierna uppgav att Försäkringsutredningen
              kommer att få förlängd tid men när jag ställt två skriftliga frågor
              till samma minister, senast den 19 mars, får jag endast svaret
              att frågan bereds i Regeringskansliet.
            </seg>
            <seg xml:id="i-2515dc9966b2a9e6-0">
              I flera av motionsyrkandena som vi i dag behandlar hänvisar den
              borgerliga majoriteten i utskottet till Försäkringsutredningen.
              Det gäller bland annat rättsskyddsförsäkringen, handläggningen
              av trafikskadeärenden och ersättningen till barn som skadas i
              trafiken. Därför är det viktigt att vi får besked. Nu hoppas jag
              att den borgerliga majoriteten i vårt utskott kan ge besked om
              vad som händer med utredningen och när den ska vara klar.
            </seg>
            <seg xml:id="i-6bde596f108da1ba-0">
              Herr talman! I dagens betänkande har vi socialdemokrater ett
              antal särskilda yttranden. De rör viktiga frågor som vi behandlade
              när vi tog fram den nya försäkringsavtalslagen och gäller bland
              annat överfallsskyddet i hemförsäkringen, när försäkringsbolagen
              ska kunna sänka försäkringsersättningen samt rätten att teckna
              försäkring även om man har ett funktionshinder.
            </seg>
            <seg xml:id="i-fa62f221ff90d1ce-0">
              I det mycket omfattande arbete som gjordes när den nya försäkringsavtalslagen
              togs fram av oss socialdemokrater var vi tydliga med att en bred
              uppföljning skulle göras för att se att den tillämpades på det
              sätt som vi hade tänkt oss. Före valet 2006 påbörjades en översyn
              för att se att lagen efterlevdes. Men vad händer nu? Kan någon
              av er svara mig om översynen pågår eller inte?
            </seg>
            <seg xml:id="i-64cca363e661983d-0">
              Herr talman! Jag ska avsluta mitt anförande med att återigen
              yrka bifall till reservationerna 6 och 9. Som jag sade tidigare
              står jag även bakom alla våra övriga reservationer och särskilda
              yttranden.
            </seg>
          </u>
          <note type="speaker" xml:id="i-9c7b23c760ddd6fa-0">
            Anf. 55 EGON FRID (v):
          </note>
          <u who="egon_frid_c86215" xml:id="i-beed4d4febafb065-0">
            <seg xml:id="i-6d0a743c370d2781-0">
              Herr talman! Betänkandet om försäkringsrättsliga frågor som vi
              nu debatterar visar hur långt vi har kvar till jämställdhet, ett
              verkligt rättsskydd som ger stöd till utsatta grupper som drabbas
              av våld, olyckor och skador, verklig rättssäkerhet, likhet inför
              lagen, solidaritet och inkomstomfördelande principer mellan riskgrupper.
            </seg>
            <seg xml:id="i-687e357b1d9fed5e-0">
              Jag vill inledningsvis framföra att jag naturligtvis står bakom
              alla Vänsterpartiets reservationer och även de gemensamma reservationer
              vi har ihop med s och mp i betänkandet. Jag väljer dock att endast
              yrka bifall till reservationerna 4 och 5.
            </seg>
            <seg xml:id="i-312a19bdef0e6590-0">
              Herr talman! Reservation 4 berör nedsättningen av försäkringsersättning.
              Denna fråga är principiell, viktig och symbolisk. Ett försäkringsbaserat
              skyddssystem missgynnar grupper med speciella behov och grupper
              som är socialt utsatta av olika orsaker. Det kan vara fråga om
              sjukdom, funktionshinder eller andra liknande omständigheter.
            </seg>
            <seg xml:id="i-cd85709ca2477c5a-0">
              I verkligheten finns det generellt rörande försäkringsrättsliga
              frågor en stor obalans mellan individerna och försäkringarna.
              Det kan inte uteslutas att starka ekonomiska grupper alltid klarar
              sig, då de kan köpa sig ett extra skydd genom en extra försäkring
              eller genom att bli företrädda av jurister. Men stora grupper
              som också omfattas av dessa försäkringar har inte råd med det
              motsvarande skyddet.
            </seg>
            <seg xml:id="i-0ef48b4fb3296f0b-0">
              Den här obalansen kännetecknas också av den politiska spridning
              som finns i uppfattningar inom civilutskottet. Vi har en majoritet
              som alltid företräder den här obalansen genom att hävda försäkringsbolagens
              rätt. De är duktiga på att företräda avtalsintressenas rätt och
              så vidare.
            </seg>
            <seg xml:id="i-d1c0843477b9e0ff-0">
              Därför är det viktigt att vi från Vänsterpartiet redovisar denna
              obalans. Vi har av solidaritet till utsatta grupper ett ansvar
              att slå vakt om det generella socialförsäkringssystemet och att
              tala för de grupper som har behov av ett generellt solidariskt
              försäkringssystem. Dessa grupper behöver stödet. De behöver rättsskyddet
              från samhället, som värnar alla grupper och individer och därmed
              garanterar rättssäkerhet och ett verkligt rättsskydd med nivåer
              i rättsskyddshjälpen som motsvarar vad det i dag kostar att driva
              processer för sin rätt. Till detta hör att flera områden som i
              dag ligger inom rättsskyddsförsäkringarna borde omfattas av den
              allmänna rättshjälpen.
            </seg>
            <seg xml:id="i-ed983d59d53aaab8-0">
              Det är ett intressant konstaterande som Christina Oskarsson gjorde
              i sitt anförande om att tilltron till att konkurrensen skulle
              lösa de här frågorna av naturliga skäl inte motsvarats av verkligheten.
              Det här är ett samhällsansvar. Konkurrensen inom försäkringsområdet,
              konsumentskyddet och konsumentintresset har hittills bevisligen
              bara slagit vakt om det kapitalistiska intresset i att tjäna pengar
              på systemen, inte att värna individens rätt eller de utsatta gruppernas
              rätt. Det har än en gång tydligt bevisats.
            </seg>
            <seg xml:id="i-646da2ee7fde9bd4-0">
              Herr talman! När det gäller vår reservation 5 är det beklagligt
              att utskottets majoritet väljer att inte ta frågan om mäns våld
              mot närstående kvinnor på större allvar. Trots att de flesta fall
              av kvinnomisshandel sker i det egna hemmet är alliansen inte beredd
              att se över de orättvisa villkoren i våra hemförsäkringar. Den
              borgerliga majoriteten väljer i stället att prata om bärande principer
              på försäkringsområdet och möjligheten att få ansvarsfrågan straffrättsligt
              och skadeståndsrättsligt prövad.
            </seg>
            <seg xml:id="i-7e4cdcec49d4bf88-0">
              Jag undrar om ni över huvud taget har brytt er om att ta reda
              på hur mäns våld mot kvinnor i nära relationer hanteras av systemet.
              Brottsoffermyndigheten får inte ta över domstolens roll och peka
              ut den skyldige genom att besluta om brottsskadeersättning när
              det inte finns någon fällande dom mot mannen. En man som misshandlas
              ute på staden kan räkna med att bli kompenserad via överfallsskyddet
              i sin hemförsäkring även om gärningsmannen inte fälls för brottet,
              eftersom gärningsmannen i så fall ofta förblir okänd. Detta leder
              till fullständigt oacceptabla konsekvenser för de kvinnor och
              barn som blir misshandlade i sina hem av närstående män. I och
              med den borgerliga majoritetens brist på insikt i denna fråga
              faller helt förhoppningen om den översyn som den förra regeringen
              utlovade.
            </seg>
            <seg xml:id="i-a4de5e82eb17dc3d-0">
              Herr talman! En annan fråga som jag tänker lyfta fram här i dag
              och som är minst lika viktig är trafikförsäkringens framtid. Vi
              kan här konstatera att regeringen tagit sitt första steg i riktning
              mot att privatisera socialförsäkringssystemet. Tanken är att låta
              den privata trafikförsäkringen ta över den allmänna sjukförsäkringens
              åtagande i fall där trafikskador har orsakat kostnaden.
            </seg>
            <seg xml:id="i-533b96812315b211-0">
              Förslaget är en form av övergångslösning inför kommande förändringar.
              En ökad privatisering av socialförsäkringarna kommer att slå mycket
              hårt mot grupper av människor som har stora behov av hjälp från
              de generella försäkringssystemen. En ökad privatisering kommer
              att fördjupa klass- och könsskillnaderna.
            </seg>
            <seg xml:id="i-93ef867799d15bc5-0">
              En grundtanke i det generella socialförsäkringssystemet är att
              alla solidariskt delar på kostnaderna och därmed på riskerna.
              Det är detta solidariska system, som bidrar till jämlikhet och
              omfördelning mellan olika grupper i samhället, som borgarna bit
              för bit börjat montera ned, eller snarare fortsätter montera ned.
            </seg>
            <seg xml:id="i-7d5c857587d7804b-0">
              Vad blir nästa steg? Ska andra så kallade riskgrupper än bilister,
              som till exempel rökare och diabetiker, också uteslutas? Överföringen
              av kostnaderna för trafikskador till trafikförsäkringen kommer,
              som vi redan sett, att leda till höjda premier. Samtidigt är risken
              stor för att trafikskadade människor kommer att tvingas in i ännu
              längre och dyrare processer mot försäkringsbolag än i dag för
              att få ersättning.
            </seg>
            <seg xml:id="i-7311e0b0fd5c949b-0">
              Herr talman! Avslutningsvis vill jag, när jag ändå är inne på
              ämnet trafikolyckor, också nämna handläggningen av trafikskadeärenden.
              Vi vill att regeringen ska se över försäkringsbolagens handläggning
              av trafikskador, därför att trafikskadade drabbas hårt.
            </seg>
            <seg xml:id="i-9e43c010f3145343-0">
              Den skadade personen hamnar ofta i ett underläge gentemot försäkringsbolaget.
              Det beror på att det uppstår ett lojalitetsförhållande mellan
              personen som är drabbad i förhållande till försäkringsbolaget
              och dess konsultläkare, Trafikskadenämnden, som är en part som
              till största delen företräder försäkringsbolaget. Det är en av
              orsakerna till att vi i Vänsterpartiet vill att regeringen ska
              titta närmare på och försöka komma till rätta med dessa problem.
              Här måste det naturligtvis också bli en fullständig rättvisa mellan
              de skador som inträffat 1976 och de som inträffat efter 1976.
              Det här är en lagändring som behövs och som ger alla trafikskadade
              rätt till omprövning, oavsett när olyckan inträffat.
            </seg>
          </u>
          <note type="speaker" xml:id="i-8fa61545aa736535-0">
            Anf. 56 JAN LINDHOLM (mp):
          </note>
          <u who="jan_lindholm_ff5f4c" xml:id="i-7f268c919b09c2a0-0">
            <seg xml:id="i-279e83e460716381-0">
              Herr talman! Civilutskottets betänkande om försäkringsrättsliga
              frågor omfattar motioner från allmänna motionstiden, närmare bestämt
              27 yrkanden. Jag kan börja med att säga att jag instämmer i vad
              som har sagts av de två tidigare talarna här ifrån talarstolen.
            </seg>
            <seg xml:id="i-d92635dd5f9606c9-0">
              Under beredningen av vårt betänkande har utskottet haft besök
              av Skadeståndskollegiet, som har redogjort för problem för de
              skadelidande, framför allt i samband med trafikskador.
            </seg>
            <seg xml:id="i-bb910a1f62f1af6e-0">
              Herr talman! Jag avser att i mitt anförande i huvudsak eller
              enbart hålla mig till en av de aspekter knutet till trafikskadeersättningar
              som berörs i betänkandet. Jag börjar därför med att yrka bifall
              till reservation nr 9 som handlar om ersättningar för barn som
              skadas vid trafikolyckor.
            </seg>
            <seg xml:id="i-401a04d9f37c5389-0">
              Herr talman! Vi lever i ett land där vi förutsätter att alla
              föds med samma rättigheter. Vi säger väldigt ofta när vi debatterar
              att det är viktigt att alla får samma förutsättningar från starten
              och likartade möjligheter att utvecklas.
            </seg>
            <seg xml:id="i-ef76d9a58c3c6ccb-0">
              I Sverige har därför till exempel skolväsendet, barnhälsovården
              och bostadspolitiken varit väldigt tydliga uttryck för att alla
              ska ha samma möjligheter att utvecklas.
            </seg>
            <seg xml:id="i-e70ca23f102d298c-0">
              Visionen om ett rättvist samhälle innebär att alla ska ges likvärdiga
              möjligheter. Den visionen faller ganska platt när det sedan visar
              sig att det rättvisa samhället tillåter försäkringsbolagen att
              betrakta det som att det vore rättvist att inte behandla alla
              barn lika.
            </seg>
            <seg xml:id="i-ebd9cf3639d4c06a-0">
              De tillåts betrakta det som rättvist att utgå från att barn inte
              har likvärdiga möjligheter i livet. Det får de göra trots att
              verkligheten kan uppvisa till synes ganska bisarra exempel.
            </seg>
            <seg xml:id="i-1a040fd6be1eb399-0">
              Det finns å ena sidan exempel på ungdomar från förorten med till
              synes inte särskilt goda förutsättningar som redan före 40 års
              ålder har rappat eller rockat ihop en förmögenhet som för de flesta
              är fullständigt ouppnåelig.
            </seg>
            <seg xml:id="i-d2ef2765ad97483f-0">
              Det finns å andra sidan exempel på barn från så kallade välartade
              bakgrunder som lever på sina föräldrar långt efter 40 års ålder
              och kanske aldrig lyckas få ihop en egen inkomst.
            </seg>
            <seg xml:id="i-2065acb0c63bd81d-0">
              Trots att det kan se ut så i verkligheten envisas försäkringsbolagen
              med att ta den statistiska sannolikheten att ett skadat barn från
              en högutbildad familj förväntas få en högre livsinkomst än den
              från en familj där föräldrarna har en låg utbildning och använda
              det som grund för sina ersättningsnivåer.
            </seg>
            <seg xml:id="i-90c70370e181e275-0">
              Herr talman! Är inte det att utgå från att samhällets ambitioner
              inte kan eller kanske inte ska lyckas? Innebär inte det att utgå
              från att skillnader ska bevaras? Är inte det att påstå att individen
              förutsätts vara en statistisk medelmåtta i stället för just en
              individ?
            </seg>
            <seg xml:id="i-7760266e77ff47ba-0">
              Den kanske smartaste nybörjareleven blir stämplad som misslyckad
              redan innan han eller hon har börjat skolan om olyckan inträffar
              på väg dit den första skoldagen. Att samhället fortfarande tillåter
              organiserad diskriminering på osaklig grund, vilket en sådan bedömning
              måste anses vara, förvånar mig.
            </seg>
            <seg xml:id="i-544b4881541d10cc-0">
              Även när det gäller den här frågan gör majoriteten som vanligt.
              Man hänvisar till en utredning och avstyrker förslagen. Miljöpartiet
              hoppas verkligen att förslaget från regeringen kommer så snart
              som möjligt så att vi får någon form av rättvis hantering. När
              får vi se förslag på det här området?
            </seg>
            <seg xml:id="i-d7cdd76e9ee25e3f-0">
              Det får inte bli så att det spelar roll om den skadade blir påkörd
              av en rik eller fattig, av en man eller en kvinna eller av en
              stor eller liten bil. Lika självklart är att det inte får spela
              roll om den skadade är rik eller fattig, man eller kvinna, stor
              eller liten.
            </seg>
            <seg xml:id="i-658de89baa0ee2cf-0">
              Om principen om full kompensation ska vara något värt i ett jämlikt
              samhälle där alla verkligen ges samma förutsättningar kan inte
              ersättningar utgå från att den med en välutbildad förälder kommer
              att ha en högre livsinkomst än den som inte har det.
            </seg>
            <seg xml:id="i-b623e18a7eaa3a05-0">
              Ofta är det bra med statistik. Men ibland har en statistisk sanning
              ingenting att göra med den verklighet som gäller för den enskilde.
              I stället för att döma barn på osaklig grund är det bättre att
              utgå från allas likvärdiga förutsättningar och att fullt ut betrakta
              kompensation som något som är lika för alla.
            </seg>
            <seg xml:id="i-1fd4e741dae3a1be-0">
              Personligen vill jag tillägga att även när man kommer högre upp
              i åren och det finns inkomster att basera en full kompensation
              på bjuder det mig emot. Vi människor är mer än bara ekonomiska
              bokslut.
            </seg>
            <seg xml:id="i-01e3a202101b681e-0">
              Herr talman! För övrigt anser jag att regeringen snarast bör
              ge Banverket i uppdrag att starta bygget av ett dubbelspår mellan
              Falun och Borlänge.
            </seg>
          </u>
          <note type="speaker" xml:id="i-2b49d2559840270d-0">
            Anf. 57 ANTI AVSAN (m):
          </note>
          <note xml:id="i-79388ad9eea4dfe0-0">
            Herr talman! I betänkandet Försäkringsrättliga frågor behandlas
            närmare 30 motionsyrkanden från den allmänna motionstiden. Jag
            ska beröra några av de frågeställningar som kommit till uttryck
            i vissa av motionsyrkandena och då i första hand ersättningsnivån
            i rättsskyddsförsäkringar, rättsskydd i förvaltningsrättsliga
            tvister, trafikförsäkringen i framtiden, handläggning av trafikskadeärenden
            och frågan om trafikskadeersättning till barn.
          </note>
          <u who="anti_avsan_5d499f" prev="cont" xml:id="i-c9136420c3e65bbd-0">
            <seg xml:id="i-78251864e6c69815-0">
              När det gäller yrkandena som anknyter till frågan om ersättningsnivån
              i rättskyddsförsäkringar kan man fundera på om ersättningsnivåerna
              är för låga. Spannet ligger mellan 75 000 kronor och 200 000 kronor.
              Enligt uppgift från Försäkringsförbundet ligger mediannivån för
              de 18 största försäkringsbolagen såvitt jag har kunnat bedöma
              på 120 000 kronor som tak för rättsskyddet. Det är en nivå som
              ganska väl korresponderar med huvudregeln i rättshjälpslagen om
              100 timmars rättshjälp med en timkostnad av lite drygt 1 000 kronor.
            </seg>
            <seg xml:id="i-b8b6be71aed602f2-0">
              Problembilden är också lite mer komplicerad än vad som framgår
              av oppositionspartiernas texter som berör frågan. Det finns skäl
              att påpeka att rättshjälpssystemet och försäkringsbolagens rättsskyddsmoment
              har samma grundläggande syfte. Rättshjälpen eller rättsskyddet
              ska utgöra ett bidrag till den enskildes processkostnader. Avsikten
              har aldrig varit att täcka kostnaderna fullt ut.
            </seg>
            <seg xml:id="i-48ffb844cd905551-0">
              En viktig allmän samhällelig utgångspunkt är också att motverka
              tvister där det inte finns rimliga möjligheter att nå framgång.
              Av det skälet ser rättegångsbalkens rättegångskostnadsregler ut
              så att enligt huvudregeln ska den förlorande parten betala den
              vinnande partens rättegångskostnader.
            </seg>
            <seg xml:id="i-2d6e9e80c8d1e371-0">
              I sådana fall där exempelvis en trafikskadad har goda skäl för
              att processa mot ett försäkringsbolag är förutsättningar för att
              själv gå skadeslös ur en process naturligtvis mycket bättre än
              om man har en svag talan. Det innebär att varje part som tänker
              sig att föra en talan mot någon måste göra en bedömning av hur
              stora förutsättningarna är att nå framgång.
            </seg>
            <seg xml:id="i-ccc52a57e4f38f4c-0">
              När det sedan gäller det så kallade frivilliga åtagandet ska
              försäkringsbolag normalt betala ombudskostnader under själva skaderegleringen
              av en personskada. Såvitt jag har erfarit verkar försäkringsbolagen
              i de allra flesta fall ha insett värdet av att stå för ombudskostnader
              under skaderegleringen.
            </seg>
            <seg xml:id="i-a354ef11bfdfaeb8-0">
              Skälet till det är att det är till fördel för försäkringsbolagen
              om någon med relevanta kunskaper hjälper försäkringstagaren att
              ta fram de uppgifter som är av betydelse för skaderegleringen.
            </seg>
            <seg xml:id="i-0d7f0f7597862f8d-0">
              När det gäller själva ersättningsnivån för rättsskyddet är det
              en del av själva avtalet mellan försäkringstagaren och försäkringsbolaget.
              Utskottsmajoriteten i civilutskottet uttalade redan förra året
              att det inte var aktuellt att ställa sig bakom en ordning som
              skulle innebära att ersättningsnivåerna regleras i lag.
            </seg>
            <seg xml:id="i-a56ee792a6ff9ee6-0">
              Självriskens storlek och beloppsbegränsningar måste därför även
              fortsättningsvis vara en del av försäkringsavtalet, vars innehåll
              inte kan regleras genom lagstiftning. Jag konstaterar här att
              även Socialdemokraterna har skrivit i sin reservationstext att
              ersättningsnivåerna inte bör regleras i lag. Däremot finns det
              naturligtvis skäl för att försäkringsbolagen i rimlig utsträckning
              är lyhörda för försäkringstagarnas önskemål om ändringar i försäkringsvillkoren
              även när det gäller ersättningsnivåerna.
            </seg>
            <seg xml:id="i-d24f6968ec95b672-0">
              Det bör också nämnas, vilket även gjordes av Christina Oskarsson
              här tidigare, att Domstolsverket har fått i uppdrag att göra en
              allmän översyn av rättshjälpslagen. I det uppdraget ingår även
              att analysera utvecklingen av rättskyddsmomentet i de försäkringar
              som marknaden erbjuder. Vidare utreds för närvarande ersättningssystemet
              vid trafikskador.
            </seg>
            <seg xml:id="i-2bc3b768a16a061f-0">
              Herr talman! Beträffande frågan om rättsskydd vid förvaltningsrättsliga
              tvister är det riktigt att rättskyddsförsäkringar inte gäller
              vid tvister som prövas vid förvaltningsdomstolar och av andra
              administrativa myndigheter. Inom förvaltningsprocessen prövas
              typiskt sett frågor mellan det allmänna och det enskilda. Processformen
              är skriftlig, och i den mån muntlighet förekommer är det ett komplement
              till den skriftliga handläggningen.
            </seg>
            <seg xml:id="i-4fab667a05aa3d32-0">
              Förvaltningsprocesslagens regler innebär att en förvaltningsdomstol
              har en omfattande egen utredningsskyldighet, vilken i sin tur
              innebär att samtliga relevanta omständigheter och rättsregler
              ska beaktas självmant av domstolen. Typiskt sett ska en part med
              en sådan processordning inte vara i behov av ombud. I den mån
              rättegångskostnader förekommer ska vardera parten normalt bära
              sina egna kostnader.
            </seg>
            <seg xml:id="i-8d27b46800279e73-0">
              Herr talman! Vilka tvister som ska omfattas av en rättskyddsförsäkring
              utgör också en del av själva avtalet mellan försäkringstagaren
              och ett försäkringsbolag och kan inte regleras genom lagstiftning.
              Det är därför svårt att förstå logiken i Socialdemokraternas uttalanden
              om att ersättningsnivåerna i rättskyddsförsäkringen inte bör regleras
              i lag. De förordar ju samtidigt i det här sammanhanget att förvaltningsrättsliga
              tvister bör omfattas av försäkringsvillkoren i rättskyddsförsäkringar
              och att det bör ankomma på regeringen att ta erforderliga initiativ
              för att verka för att få en sådan ändring till stånd. Jag kan
              inte se annat än att man i det här sammanhanget förordar lagstiftning.
            </seg>
            <seg xml:id="i-7480077a20dfc798-0">
              Av artikel 2.1 i rättskyddsdirektivet kan inte utläsas att en
              rättskyddsförsäkring måste ersätta ombudskostnader som uppstår
              i förvaltningsrättsliga tvister.
            </seg>
            <seg xml:id="i-ad51b9740690bd2a-0">
              Herr talman! Beträffande frågan om trafikförsäkringen i framtiden
              pågår utredning. Den 3 april 2007 gav regeringen en särskild utredare
              i uppdrag att utforma ett förslag till lagstiftning som innebär
              att trafikförsäkringens ansvar utvidgas på så sätt att ersättningar
              för skador som omfattas av den försäkringen ska undantas från
              den allmänna försäkringen.
            </seg>
            <seg xml:id="i-28656dfa87252d7d-0">
              Vad som är viktigt att påpeka i sammanhanget är för det första
              att det allmännas ansvar för sjukvårdskostnader inte ska förändras.
              En utgångspunkt i arbetet är vidare för det andra att trafikskadelagens
              tillämpningsområde inte ändras. Trafikförsäkringen ska alltså,
              liksom tidigare, ersätta skador som uppkommer till följd av trafik.
              Vidare ska för det tredje som utgångspunkt gälla att ersättning
              från trafikförsäkringen även fortsättningsvis ska utges enligt
              principen om full ersättning. I utredningens arbete ska det slutligen
              läggas särskild vikt vid att skyddet för dem som drabbas av trafikskador
              inte försämras.
            </seg>
            <seg xml:id="i-a0adcac43e8d8e2a-0">
              I direktiven till utredaren har angetts att representanter för
              försäkringsbolagen, Försäkringskassan och Vägverket bör knytas
              till kommittén för att biträda den i arbetet. Utredaren ska också
              samråda med övriga berörda myndigheter och organisationer. Utredaren
              har begärt att utredningsuppdraget ska förlängas till den 15 juni
              2009, vilket kan vara lämpligt också av det skäl som Socialdemokraterna
              har anfört, nämligen att det här av flera olika anledningar är
              en ganska omfattande fråga.
            </seg>
            <seg xml:id="i-5d2b8c80e71c3561-0">
              Ett motionsyrkande om vikten av att trafikförsäkringen behålls
              som en generell försäkring behandlades av riksdagen för ett år
              sedan. Redan då redovisade civilutskottets majoritet sin uppfattning
              i frågan. Vi moderater och övriga partier i alliansen välkomnar
              regeringens initiativ att överföra statens kostnader för trafikskadades
              sjukpenning och sjukersättning till trafikförsäkringen.
            </seg>
            <seg xml:id="i-130635b1c55876fe-0">
              Vår utgångspunkt är att en reform av trafikförsäkringen kommer
              att medföra stora samhällsekonomiska vinster i form av ökad trafiksäkerhet,
              förbättrad rehabilitering och minskade skadekostnader. Vår bedömning
              är att både staten och fordonsägarna tjänar på att trafikförsäkringen
              tar över ansvaret för skadekostnaderna. Genom att försäkringsbolagen
              hanterar hela skadekostnaden premieras försäkringstagare med lågt
              riskbeteende samtidigt som premierna kan hållas nere.
            </seg>
            <seg xml:id="i-c4fe1a8afe0100d1-0">
              När det gäller möjligheterna till rehabilitering har civilutskottet
              som bekant för alla härinne studerat frågan i Finland, där man
              redan har den ordning som vi för närvarande utreder. Möjligheterna
              att ta ett samlat ansvar med en effektiv och snabb rehabilitering
              av trafikskadade lyftes fram som en klar förbättring för skadelidande.
              Det kan knappast vara negativt om man även i Sverige kan tillskapa
              en ordning där man snabbt sätter in effektiva och tillräckligt
              omfattande rehabiliteringsinsatser. En sådan ordning minskar påfrestningarna
              för de skadelidande, förbättrar möjligheterna att återgå till
              arbete och ger också andra samhällsekonomiska vinster även om
              man betraktar dessa vinster enbart ur ett rehabiliteringsperspektiv.
            </seg>
            <seg xml:id="i-9ce0a9b994a90033-0">
              Den utredning som nu håller på med sitt arbete har till uppgift
              att föreslå regler som innebär att ersättningar för skador som
              omfattas av trafikförsäkringen ska undantas från den allmänna
              försäkringen. En sådan överflyttning av vissa kostnader till trafikförsäkringsområdet
              måste fungera såväl lagtekniskt som administrativt och är därför
              en uppgift som inte lämpar sig för en parlamentarisk kommitté.
            </seg>
            <seg xml:id="i-cdcf55d9864383dc-0">
              Frågan är inte så dramatisk som socialdemokrater och vänsterpartister
              vill göra gällande. Jag noterar att Miljöpartiet hitintills inte
              har haft några invändningar mot vad jag och utskottsmajoriteten
              anser i denna fråga. Det pågående utredningsarbetet bör inte föregripas
              med några ställningstaganden från riksdagens sida.
            </seg>
            <seg xml:id="i-98931cc24cd750e1-0">
              När det gäller motionsyrkanden om handläggning av trafikskadeärenden
              har Finansinspektionen tittat på hur sådana utredningar sköts
              hos försäkringsbolagen och lämnat en rapport under 2003. Rapporten
              har följts upp 2005 och 2007. Det hela har mynnat ut i att Socialstyrelsens
              rättsliga råd ska få möjlighet att göra en expertvärdering av
              försäkringsläkares medicinska bedömningar, vilket i sig skulle
              innebära en förbättrad rättssäkerhet för de skadelidande. Man
              har också sagt att man bedömer att det här är ett bättre alternativ
              än att försäkringsläkare ställs under Socialstyrelsens tillsyn.
            </seg>
            <seg xml:id="i-6b74a2afa09ec99c-0">
              Det pågår också arbete med frågor som gäller tvistlösning. I
              direktiven till Trafikförsäkringsutredningen anges att när sådana
              skador som omfattas av trafikförsäkringen undantas från den allmänna
              försäkringen kommer trafikskadades grundtrygghet att avgöras av
              vilken ersättning de får från trafikförsäkringen. Det måste säkerställas
              att den som anser att ett försäkringsbolag har fattat ett felaktigt
              beslut i ett sådant ärende har goda möjligheter att få till stånd
              en sakkunnig och opartisk prövning av sitt anspråk, i sista hand
              av domstol. Utredaren ska också utreda och överväga i vilken ordning
              tvister om ersättning ska prövas och om särskilda processregler
              bör införas.
            </seg>
            <seg xml:id="i-c54f60e7153cd4bf-0">
              Det finns mycket man skulle kunna säga om utredningarna och om
              hur handläggningen av ärendena ska gå till. Det nämndes av Christina
              Oskarsson att Patientsäkerhetsutredningen tittar på frågorna.
              Den har att överväga frågan om till exempel sakkunniga läkare
              och tandläkare som anlitas i försäkringsärenden samt om försäkringsläkarna
              ska stå under statlig tillsyn. Man tittar alltså på frågan i ett
              annat perspektiv.
            </seg>
            <seg xml:id="i-93d17a8b1e74b580-0">
              Jag ska också säga något om trafikskadeförsäkring för barn. Christina
              Oskarsson har gett uttryck för en felaktig beskrivning av verkligheten,
              menar jag. En skadads det gäller också ett skadat barns rätt till
              ersättning är inte begränsad till något schablon- eller standardbelopp.
              Grundprincipen är att ersättning fullt ut ska täcka förlusten.
              Man brukar säga att den skadelidande ekonomiskt ska försättas
              i samma situation som om olyckan inte hade inträffat. Detta innebär
              att alla som skadas vid en trafikolycka inte får lika mycket i
              ersättningen från försäkringen. Rättvisan i systemet ligger i
              stället i att alla drabbade har rätt till full kompensation för
              sina förluster. Vilka metoder som ska användas för att närmare
              beräkna inkomstförlusten har inte slagits fast i lagstiftningen,
              utan har utvecklats i rättspraxis.
            </seg>
            <seg xml:id="i-7066cb7cd410d615-0">
              Det är svårt att beräkna framtida inkomstförluster. När det gäller
              barn är det i praktiken en schablonersättning som gäller. Det
              finns enskilda fall där det har utgått högre ersättning av skälet
              att något barn till exempel har uttalat starkt att när jag blir
              stor ska jag bli det ena eller det andra. Då har det också funnits
              stöd för det på annat sätt.
            </seg>
            <seg xml:id="i-70c8adf382252856-0">
              Det här innebär att man har svårt att säga någonting om framtiden.
              Utrymmet för individuella bedömningar när det gäller barn är mycket
              mindre än för vuxna personer. Även när det gäller vuxna personer
              är det väldigt många gånger svårt, trots att de har ett relativt
              långt yrkesliv bakom sig. Vad skulle de ha gjort i fortsättningen?
            </seg>
            <seg xml:id="i-9dcb3759686d25ed-0">
              Det här är också till stora delar bevisfrågor.
            </seg>
            <seg xml:id="i-9b1367eba4e1a4ec-0">
              Innan jag slutar ska jag också säga att beträffande överfallsskyddet
              i hemförsäkringen behöver det inte finnas en fällande dom för
              att man ska få ersättning från Brottsoffermyndigheten. I övrigt
              är det förslaget egentligen att övervältra kostnader från skadevållaren
              på andra.
            </seg>
          </u>
          <note xml:id="i-ede1df59c92d1814-0">
            Herr talman! Jag yrkar bifall till utskottets förslag till riksdagsbeslut,
            vilket innebär att samtliga motioner avslås.
          </note>
          <note type="speaker" xml:id="i-0dc09e6a8ab103a2-0">
            Anf. 58 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-138a1d36f02afcc7-1">
            <seg xml:id="i-bbc8a4cf4b708726-0">
              Herr talman! Jag uppfattade att Anti Avsan tyckte att en förlängd
              tid för utredaren som utreder trafikförsäkringen skulle vara bra
              och behövlig. Precis som jag sade i mitt anförande är det en stor
              och omfattande fråga. Men jag uppfattade aldrig om regeringen
              hade beslutat om förlängd tid ännu. Det skulle jag vilja ha svar
              på. Jag kanske var lite ouppmärksam.
            </seg>
            <seg xml:id="i-8f34163f39d7a94e-0">
              Anledningen till att vi tycker att det är viktigt att få det
              här beskedet är, precis som jag sade i mitt anförande, att det
              är flera frågor i betänkandet som man hänvisar till Trafikförsäkringsutredningen.
              Vi tycker att det är viktiga frågor som väl skulle kunna brytas
              ut ur utredningen. Man behöver inte föra allting till den säck
              som Trafikförsäkringsutredningen utgör.
            </seg>
            <seg xml:id="i-444fa34b909be21f-0">
              Det handlar bland annat om ersättning till barn som skadas i
              trafiken. Jag förstod inte riktigt Anti Avsans påpekande att jag
              hade felaktiga uppgifter. Det kom ju en utredning förra sommaren
              som visade på att barn som växer upp med föräldrar som inte har
              akademisk utbildning får lägre skadestånd. Är det jag påstod felaktigt?
            </seg>
          </u>
          <note type="speaker" xml:id="i-40068c2d85e363a7-0">
            Anf. 59 ANTI AVSAN (m) replik:
          </note>
          <u who="anti_avsan_5d499f" xml:id="i-a3a2b04bbc0161c2-0">
            <seg xml:id="i-d3458eab878b9fda-0">
              Herr talman! Jag vill börja med frågan om förlängd utredningstid.
              Det är riktigt att det är ett antal andra frågeställningar som
              också prövas inom ramen för utredningen. Det framgår ju med önskvärd
              tydlighet av utskottsbetänkandet.
            </seg>
            <seg xml:id="i-e3121c9299f3b43a-0">
              Jag har inget dagsaktuellt besked om regeringen har bifallit
              utredarens begäran om att förlänga utredningstiden. Men som det
              hänvisas till i utskottsbetänkandet var den frågan föremål för
              beredning. Jag utgår från att om utredaren begär förlängd tid
              för utredningen så finns det naturligtvis goda skäl för det. Ett
              av de skälen är att han inte kan avge ett sådant betänkande som
              svarar på alla de frågeställningar som omfattas av direktiven.
            </seg>
            <seg xml:id="i-4186b9b430e09b16-0">
              När det sedan gäller frågan om barn kan jag säga att det är många
              här som har gjort sig till talesmän och taleskvinnor för verkligheten
              och beskriver hur den ser ut. Jag vill väl påstå att jag har ganska
              god inblick i det eftersom jag har jobbat inom rättsväsendet i
              30 års tid och även dömt i ett antal mål som gäller trafikskador,
              relationsrelaterat våld och annat.
            </seg>
            <seg xml:id="i-238c85d7e37fb934-0">
              I det här sammanhanget vet jag inte vilken utredning som Christina
              Oskarsson hänvisar till. Men vid kontakter i andra sammanhang,
              till exempel med Försäkringsförbundet, hävdas det i alla fall
              att det är absoluta undantag där man gör en individuell bedömning.
              Det är en schablonbedömning som gäller. Jag har svårt att se att
              det skulle vara på ett annat sätt, därför att jag vet hur svårt
              det är att avgöra hur en inkomstförlust för framtiden skulle se
              ut, även om det är fråga om en vuxen person.
            </seg>
          </u>
          <note type="speaker" xml:id="i-2e000d963243603f-0">
            Anf. 60 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-138a1d36f02afcc7-2">
            <seg xml:id="i-9f7fbc256848a11c-0">
              Herr talman! Jag vill börja med att säga att när jag ställde
              frågan på vårt utskottsmöte då vi behandlade de här ärendena och
              tog upp frågan när Trafikförsäkringsutredningen ska lämna sitt
              förslag och om utredaren hade fått förlängd tid eller ej fick
              jag beskedet från majoriteten att det väl inte var något konstigt
              med att ta reda på det. Det var bara att lyfta luren och ringa
              till regeringen. Nu undrar jag om Anti Avsan har ringt till regeringen
              och fått något besked, för det vill vi gärna ha.
            </seg>
            <seg xml:id="i-4d856ee22f7dd2ab-0">
              Jag har full respekt för Anti Avsans yrkesutövning. Nu är det
              så att jag är här som förtroendevald och ska företräda medborgarna
              ute i samhället, och jag lyssnar på dem. Har det då visat sig
              att det har förekommit fall där man har blivit behandlad på ett
              sådant sätt som jag beskrev i mitt anförande tycker jag faktiskt
              att det är allvarligt nog.
            </seg>
          </u>
          <note type="speaker" xml:id="i-5a005d6043add2f6-0">
            Anf. 61 ANTI AVSAN (m) replik:
          </note>
          <u who="anti_avsan_5d499f" xml:id="i-a3a2b04bbc0161c2-1">
            <seg xml:id="i-92e0fcbe5912c64d-0">
              Herr talman! Åter till frågan om förlängd tid till utredning.
              Javisst, det är mycket enkelt att lyfta på luren. Det hade Christina
              Oskarsson kunnat göra. Precis som jag sade tidigare har inte jag
              någon anledning att ifrågasätta att utredaren behöver längre tid.
              Jag har också full tilltro till att regeringen behandlar den här
              frågan på ett bra sätt.
            </seg>
            <seg xml:id="i-8eb2e7b483fd0cde-0">
              När det gäller frågan som ursprungligen hänför sig till försäkringsersättning
              till barn vill jag säga, herr talman, att jag också är förtroendevald.
              Möjligen är det så att jag har med mig lite annat i just det här
              avseendet. Vi har ju alla olika yrkesbakgrund och kan möjligen
              tillföra någonting. Det är ju inte en nackdel att vi har jobbat
              ute i verkliga livet. Vi behöver inte enbart vara språkrör för
              det som andra säger. Det är väl bra om man kan värdera saker och
              ting själv. Någonting som är lätt att göra annars är att man tar
              till sig vad någon säger och sedan gör man det till en sanning.
              Det blir ett väldigt ensidigt förhållningssätt. Jag kan väl säga
              att jag tyvärr ser det ganska ofta i riksdagsarbetet, och det
              strider väldigt starkt mot de utgångspunkter som har gällt i min
              yrkesutövning, nämligen att man tar reda på hur det förhåller
              sig från båda sidor. Först då kan man göra en bedömning, kanske
              också i förening med att man vet vilka regler som gäller på området.
            </seg>
          </u>
          <note type="speaker" xml:id="i-45fc28ea62384dcf-0">
            Anf. 62 EGON FRID (v) replik:
          </note>
          <u who="egon_frid_c86215" xml:id="i-beed4d4febafb065-1">
            <seg xml:id="i-195a94a9175f499b-0">
              Herr talman! Att vi representerar olika verkligheter, jag som
              riksdagsledamot för Vänsterpartiet och Anti Avsan som riksdagsledamot
              för Moderaterna, står ju med all önskvärd tydlighet klart i den
              här debatten och i andra debatter också. Det är en intressant
              principiell fråga vilka vi representerar, vilka erfarenheter vi
              har med oss och vilken verklighet vi beskriver. Det finns helt
              klart mer än två verkligheter.
            </seg>
            <seg xml:id="i-ce825c9af7941727-0">
              Jag tycker att det finns skäl att hänvisa till individer som
              blir drabbade av orättvisa system, av en bristande rättssäkerhet
              och av en byråkratisk samhällsapparat som tjänar de starkas och
              besuttnas intressen. Det finns alltid skäl att som motvikt representera
              utsatta grupper som drabbas i de här systemen, som drabbas av
              en bristande rättssäkerhet och som drabbas av en ambition som
              lagstiftaren har. Det är väl helt klart att det är det som diskussionen
              handlar om.
            </seg>
            <seg xml:id="i-ee3e0a1343b7a58b-0">
              Det blir så symboliskt när Anti Avsan håller sitt hyllningstal
              till den nya trafikförsäkringen och hur den kommer att utformas
              i framtiden. Det är här motsatserna finns. Vi diskuterar i det
              här motionsbetänkandet flera fall av nuvarande brister på grund
              av ett bristande rättsskydd. Det handlar om att människor inte
              har råd med de processer som krävs. I det här systemskiftet för
              man över ännu mer från de generella systemen till processrätten
              och de kostnader det medför. Det gör att redan utsatta grupper
              kommer att bli ännu mer utsatta, och det är det som är frågan
              till Anti: Hur tänker ni för att det här verkligen ska fungera?
            </seg>
          </u>
          <note type="speaker" xml:id="i-ef571a4a4e4e69a9-0">
            Anf. 63 ANTI AVSAN (m) replik:
          </note>
          <u who="anti_avsan_5d499f" xml:id="i-a3a2b04bbc0161c2-2">
            <seg xml:id="i-25d892e6986c3e69-0">
              Herr talman! Egon Frids betraktelse utmynnade slutligen i en
              fråga. Jag ska börja med att säga att jag tror, till skillnad
              från Egon Frid, att verkligheten alltid är densamma. Vad som möjligen
              skiljer sig åt är analysen av verkligheten och också förslagen
              till åtgärder. Om det brister i analysen blir förslagen till åtgärder
              mer verklighetsfrämmande. Jag tror inte att det för utvecklingen
              framåt att man grundar olika förslag till åtgärder i floskler
              de besuttnas intressen och sådana saker. Jag är mer intresserad
              av att lösa verkliga problem, sådana som människor faktiskt drabbas
              av. Det handlar också om att se dem i ett helhetsperspektiv. Vilka
              är egentligen problemen, och vilka lösningar tillgodoser så många
              samhällsintressen som möjligt?
            </seg>
            <seg xml:id="i-4e63b5fc3fabe438-0">
              Betraktelsen utmynnade sedan i frågan om trafikförsäkringen i
              framtiden. Jag tycker att jag redogjorde väl för ett antal skäl
              för varför det här skulle vara ett bra förslag. Jag kan upprepa
              några detaljer.
            </seg>
            <seg xml:id="i-487c321a8e54c1a7-0">
              Jag tycker att det är rimligt att man tar betalt av de fordonsägare
              som är mer riskbenägna än andra. Jag tycker att en skötsam fordonsförare
              ska premieras framför en förare som är beredd att ta många risker
              och som förorsakar skador inte bara på sin egen egendom utan också
              allvarliga skador på andra personer. Det är ett viktigt skäl för
              en annan ordning. Sedan får man försöka lösa ett antal problem.
              Jag tror nog, herr talman, att Egon Frid ändå tycker att det vi
              såg i Finland inte pekade på något negativt.
            </seg>
          </u>
          <note type="speaker" xml:id="i-cc8d47040d8c1eb4-0">
            Anf. 64 EGON FRID (v) replik:
          </note>
          <u who="egon_frid_c86215" xml:id="i-beed4d4febafb065-2">
            <seg xml:id="i-7865cd23c53d6549-0">
              Herr talman! Jag hoppas ändå att Anti Avsan ger mig samma rätt
              att analysera verkligheten som han ger sig själv, så att Anti
              Avsan inte tar sig rätten att se sin analys som den enda sanna.
              Okej, vi kan diskutera hur många verkligheter det finns. Naturligtvis
              finns olika sätt att analysera de olika verkligheterna. Vi gör
              olika analyser utifrån ideologiska ståndpunkter och vilka väljare
              vi företräder.
            </seg>
            <seg xml:id="i-f94f9f44370c55f6-0">
              Jag hörde en brandman uttala skillnaden mellan brandmannens intresse,
              syfte och inställning att göra en insats och en polismans insats.
              Brandmännen var fria att agera utifrån att de alltid, oavsett
              hur olyckan har uppkommit, vill göra en räddningsinsats. Jag tycker
              att det är viktigt att samhället ska ha den utgångspunkten i de
              generella insatserna, nämligen att vi ska göra en samhällsinsats
              genom att hjälpa människor oavsett hur olyckan har uppkommit.
              Det är den omfördelande effekten som är en viktig princip i ett
              generellt socialförsäkringssystem. Om det sker överflyttningar
              från det generella till sakförsäkringar, till exempel trafikförsäkringen,
              med hänvisning till att folk ska betala mer om de är mer riskbenägna,
              eller i det här fallet att det behövs juridiskt ombud för att
              få ut samma ersättning som man annars skulle ha fått, blir det
              ett tudelat samhälle som utifrån min analys skapar ännu mer problem
              än de som finns i dag som det redan finns skäl nog att diskutera.
            </seg>
          </u>
          <note type="speaker" xml:id="i-355b6479de3d708c-0">
            Anf. 65 ANTI AVSAN (m) replik:
          </note>
          <u who="anti_avsan_5d499f" xml:id="i-a3a2b04bbc0161c2-3">
            <seg xml:id="i-721de84b7e2545f7-0">
              Herr talman! Jag skulle önska att Egon Frid gjorde fler analyser.
              Jag betar inte någon rätten att göra analyser. Jag skulle önska
              att Egon Frid lyckades bättre i sina analyser än vad han faktiskt
              har gjort.
            </seg>
            <seg xml:id="i-df39bd218afc32b9-0">
              Se bara på frågan om överfallsskyddet i bostad i hemförsäkringen.
              I vilka fall är det okänt vem som är skadevållare jag bara ställer
              frågan? Det är snarast av karaktären en hypotetisk fråga som inte
              ens behöver besvaras. Vem är det som ska betala i en sådan situation?
              Naturligtvis är det skadevållaren och inte försäkringskollektivet
              i övrigt särskilt om man i en sådan situation också har möjlighet
              att framkalla försäkringsfallet.
            </seg>
            <seg xml:id="i-988c929488f6880c-0">
              En annan sådan sak är där man från Vänsterpartiets sida tycker
              att det inte spelar någon roll om man framkallar försäkringsfallet
              eller är grovt vårdslös man ska få full ersättning i alla fall.
              Det här ska inte leda till nedsättning av försäkringsersättningen.
              Om analysen hade varit bättre hade vi kunnat föra en mer konstruktiv
              diskussion om dessa frågor.
            </seg>
            <seg xml:id="i-e4aca2bd489ce457-0">
              Sedan var det jämförelsen mellan brandmän och poliser. Jag har
              faktiskt varit polis också. I övrigt gäller rätten om nöd och
              nödvärn att agera alla personer, även Egon Frid och alla andra,
              om man är i en sådan situation att man kan hjälpa någon annan.
              Det gäller alldeles oavsett hur situationen har uppkommit. Det
              gäller inte bara för brandmän. Dessutom finns det en möjlighet
              att bli ianspråktagen enligt räddningstjänstlagens regler, som
              numera heter lagen om skydd mot olyckor. Det kan vem som helst
              bli. Man blir då skyldig att hjälpa räddningstjänsten. Den jämförelsen
              var inte riktigt bra, men den kan bli bättre.
            </seg>
          </u>
          <note type="speaker" xml:id="i-ee0c190f34f98d17-0">
            Anf. 66 LENNART PETTERSSON (c):
          </note>
          <u who="lennart_pettersson_764dee" xml:id="i-e9e2ec2398c7a9a4-0">
            <seg xml:id="i-7f0ff7ae589b269e-0">
              Herr talman! Jag tänker först hålla mig till en översiktlig bild
              av dagens rubrik Försäkringsrättsliga frågor och därefter kommentera
              några av motionerna.
            </seg>
            <seg xml:id="i-c0306a7caab41909-0">
              Alla försäkringsrättsliga frågor har ett gemensamt, nämligen
              att de berör personer som på något sätt har råkat illa ut. Då
              kommer också frågan om vem som är ersättningsskyldig för skadan.
              Det kan vara den enskilde själv, den som har åsamkat skadan eller
              försäkringsbolaget, men det kan också vara det offentliga och
              sedan självklart olika kombinationer.
            </seg>
            <seg xml:id="i-c4a0bc5aef5e3e2d-0">
              Många av motionerna går ut på att den drabbade i högre utsträckning
              än i dag ska ha förmånligare villkor och även en högre ersättningsnivå.
              Det är ju vällovligt.
            </seg>
            <seg xml:id="i-265ab8457475bf1a-0">
              Analyserar man problemställningen lite närmare är det inte självklart
              att det ska vara så. Några exempel som kan beaktas är följande:
            </seg>
            <seg xml:id="i-3424d1e9d8b9b711-0">
              Som lagstiftare ska vi se till olika parters situation, och vi
              ska självklart se till konsumenternas intressen. Men konsekvensen
              får inte bli premier som många inte har råd att betala.
            </seg>
            <seg xml:id="i-715d8e0619813301-0">
              Det finns några motioner om nivåerna för rättshjälpen och rättskyddsförsäkringar.
              Alliansregeringen har gett Domstolsverket i uppdrag att utvärdera
              desamma. Uppdraget ska redovisas den 1 september i år, och det
              finns inget skäl att föregå utvärderingen med uppdrag till regeringen.
              Ser man till utvecklingen av beloppen över tiden kan det dock
              vara befogat att se över nivåerna. Det bör vara möjligt att kunna
              driva en process när man känner sig felaktigt behandlad, och förhoppningsvis
              kommer utvärderingen att ge vägledning om hur det kan se ut framöver.
            </seg>
            <seg xml:id="i-f6399d68c1d74378-0">
              När det gäller motionen om informationsplikt för försäkringsbolagen
              till dödsbodelägare är det, som det står i betänkandet, inte tillfredsställande
              att dödsbon inte får tillgång till rättmätigt försäkringsbelopp.
              Nu kan det skilja sig från bolag till bolag. Det finns de som
              informerar med automatik, och de finns de som gör motsatsen. Samtidigt
              visar problematiken att det finns skäl att ha ordning på sina
              papper mest för sin egen skull så länge man lever men även för
              de närstående. Bara genom att sätta in sina räkningar i en pärm
              löser sig det mesta av motionärens önskemål. Är man sedan så ambitiös
              att man kompletterar med ett register och på en av flikarna skriver
              försäkringar är i princip allt löst. Vi skulle kanske också allmänt
              våga och vilja prata mer med barn eller andra arvingar om just
              dessa frågor, men det finns väl något inbyggt obehag att prata
              om det som oundvikligen komma skall.
            </seg>
            <seg xml:id="i-a1a5408d3774250f-0">
              Till sist, herr talman, ska jag säga några ord om trafikförsäkringen.
              Om en alldeles överväldigande del av kostnaderna som uppkommer
              på grund av trafikskador betalas via skatter finns det skäl att
              se över försäkringen. Om jag är rätt underrättad är det så stor
              skattefinansiering att det kan vara tveksamt om vi kan tala om
              en försäkring värd namnet.
            </seg>
            <seg xml:id="i-9e23e090193b635a-0">
              Ute bland allmänheten pratas det samtidigt om hur dyrt det är
              för yngre trafikanter att försäkra sig. Premierna är riskanpassade,
              och här finns det verkligen skäl att slå ett slag för att se på
              sitt eget beteende. Om man som ung har svårt för att hålla igen
              på hastigheten med därpå följande högre olycksrisk får man försöka
              tänka lite mer på hur man beter sig i trafiken.
            </seg>
            <seg xml:id="i-87bdf88e0a5505cc-0">
              På frågan om nedsättning av ersättningen när man har kört med
              alkohol eller andra droger i kroppen är det väl ingen styrka att
              i en departementspromemoria ange att det är svårt på grund av
              det skulle innebära ett alltför stort avsteg från vedertagna ersättningsrättsliga
              principer.
            </seg>
            <seg xml:id="i-7f81eda2edea23ed-0">
              För mig är det ännu mer mot alla vedertagna principer att köra
              med alkohol i kroppen, och håller det beteendet på att ändras
              till det sämre ska vi inte rädas att också ändra både principer
              och lagstiftning. Nu vet jag inte om ersättningsnivåerna avskräcker
              förare som har alkohol- eller drogproblem, men kan det få några
              att låta bli att sätta sig bakom ratten kan det ändå spara mycket
              lidande.
            </seg>
            <seg xml:id="i-db1536c9eb74d93a-0">
              Samtidigt ska vi ställa oss frågan: I vilka andra situationer
              ska vi ha motsvarande begränsningar i ersättningsnivåerna? Det
              räcker att ta rökning och lungcancer som exempel.
            </seg>
          </u>
          <note xml:id="i-6608b32fa7549ef2-0">
            Jag yrkar bifall till förslaget i utskottets betänkande och avslag
            på samtliga motioner.
          </note>
          <note type="speaker" xml:id="i-05753a1808aeff08-0">
            Anf. 67 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-138a1d36f02afcc7-3">
            <seg xml:id="i-02ce5fd6cd1b2bd0-0">
              Herr talman! Lennart Pettersson ingår i den borgerliga alliansen,
              och ni har varit med och tillsatt utredningen om trafikförsäkringen.
              Jag hade tyvärr ingen mer replik på Anti Avsan, så jag kunde inte
              säga till honom att jag tycker att när det är den borgerliga alliansen
              som har tillsatt utredningen är det också alliansens skyldighet
              att komma hit till kammaren och tala om detta för oss. Det ska
              inte vi behöva ringa till Regeringskansliet om.
            </seg>
            <seg xml:id="i-daa488899b40a752-0">
              Jag har ändå försökt ringa till Regeringskansliet, trots att
              jag inte tillhör den borgerliga alliansen, för att få ett svar
              på frågan eftersom jag inte får det från er. Där får man inte
              tag på någon utredare och inte heller någon utredningssekreterare.
              När jag ringde fick jag svaret i växeln att man inte vet riktigt
              hur de arbetar. Jag har gjort vad jag kan.
            </seg>
            <seg xml:id="i-4ae5e8a594b94f73-0">
              Nu har jag min fråga till Lennart Pettersson: Har du lyft luren
              och ringt för att ta reda på när utredningen ska lägga fram sitt
              förslag?
            </seg>
            <seg xml:id="i-9c4bd7ad0a2d6419-0">
              Som jag sade tidigare ingår inte bara detta med trafikförsäkringen
              i utredningen, utan den har blivit någon form av påse där man
              har lagt ned de flesta frågor som vi har med i det här betänkandet
              och hänvisar till. Därför är det viktigt för oss att få ett svar.
              Lennart Pettersson kanske kan ge mig det nu.
            </seg>
          </u>
          <note type="speaker" xml:id="i-4a0e75757f762081-0">
            Anf. 68 LENNART PETTERSSON (c) replik:
          </note>
          <u who="lennart_pettersson_764dee" xml:id="i-e9e2ec2398c7a9a4-1">
            <seg xml:id="i-48d042e3f684bac9-0">
              Herr talman! Nej, jag kan inte ge något svar i dag. Däremot förvånar
              det mig lite grann, med tanke på den uppsjö av interpellationer
              som ställdes från oppositionen, om det inte är lämpligt att ställa
              de frågorna där och att svar ska komma från ministrarna. Om det
              är så att ministern i det sammanhanget inte ger något svar tycker
              jag att det känns orimligt att begära att vi ska kunna ge ett
              svar. Det kommer nämligen från samma person.
            </seg>
            <seg xml:id="i-192861df51bfb308-0">
              Däremot ska jag bidra till att underlätta detta genom att ta
              kontakt med ansvarig minister, eftersom vi känner varandra även
              i andra sammanhang, och återkomma till Christina Oskarsson med
              ett svar. Det må vara att jag inte kan få fram någonting, men
              jag lovar att i alla fall göra det för att underlätta.
            </seg>
          </u>
          <note type="speaker" xml:id="i-ee510d3996e1a91f-0">
            Anf. 69 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-138a1d36f02afcc7-4">
            <seg xml:id="i-9a84bf832b481dac-0">
              Herr talman! Det ser jag verkligen fram emot.
            </seg>
            <seg xml:id="i-37c75271721eae9c-0">
              Vi har ju haft interpellationer och ställt frågor om det här,
              men tyvärr får vi inget svar av ministern heller. Jag vet inte
              vad det är som ligger och lurar i vassen. Men jag väntar med tillförsikt
              på att få ett besked av Lennart Pettersson i denna fråga.
            </seg>
            <seg xml:id="i-29d65df6b739c52d-0">
              Jag har ytterligare en fråga till Lennart Pettersson.
            </seg>
            <seg xml:id="i-4e513e360551f9c8-0">
              När finansminister Anders Borg förra året införde skatten på
              32 procent på trafikförsäkringen sades det att i och med att man
              införde den skatten skulle man uppnå en styreffekt till förmån
              för ökad trafiksäkerhet.
            </seg>
            <seg xml:id="i-5b777049d17d62b3-0">
              Redan i dag är det så, precis som Lennart Pettersson sade i sitt
              anförande, att försäkringsbolagen kollar vilken risk jag som försäkringstagare
              har och därefter sätter den premie jag ska betala.
            </seg>
            <seg xml:id="i-c9bf2933398242ce-0">
              Styreffekten till förmån för ökad trafiksäkerhet har vi inte
              sett mycket av, då det tyvärr var så att trafikolyckorna förra
              året ökade trots denna höjda skatt på trafikförsäkringen.
            </seg>
            <seg xml:id="i-c2e1fd7d2dc34e10-0">
              Då är frågan: Tror Lennart Pettersson att människor kör mer ovarsamt
              och utsätter sig för skador i trafiken bara för att det är som
              det är nu, att socialförsäkringarna står för kostnaderna när det
              uppstår trafikskador?
            </seg>
          </u>
          <note type="speaker" xml:id="i-c59ccf5ec6e63415-0">
            Anf. 70 LENNART PETTERSSON (c) replik:
          </note>
          <u who="lennart_pettersson_764dee" xml:id="i-e9e2ec2398c7a9a4-2">
            <seg xml:id="i-68ac8732548b86f8-0">
              Herr talman! Jag påminner mig ett seminarium om energi som vi
              hade i andrakammarsalen där det tydligt klarlades att ekonomiska
              incitament är det bästa sättet att förändra folks beteende. Jag
              tror att detsamma gäller även inom andra ämnesområden, nämligen
              att om det blir dyrare för mig som privatperson påverkar det ett
              antal av oss i rätt riktning, även om alla inte är beredda att
              göra det. Därför tror jag också att detta kommer att påverka positivt.
            </seg>
            <seg xml:id="i-f8f27ad7f0c1a426-0">
              Jag tror att det åtminstone i nuläget är fel att använda antalet
              dödsolyckor 2007 som ett incitament för motsatsen. Det krävs en
              mer djupgående analys av vad som ligger bakom dessa olyckor. En
              nollvision innebär trots allt att ett antal omkommer på vägarna,
              eller dör på vägarna kanske vi ska säga. Det kan bero på sjukdomar.
              Tyvärr finns det personer som begår självmord på vägarna, och
              det är också andra omständigheter som gör att ett antal människor
              omkommer. Jag har inte den statistiken, och därför vågar jag inte
              ta det till intäkt för att det skulle göra någon skillnad mellan
              åren.
            </seg>
          </u>
          <note type="speaker" xml:id="i-8071e9567d0fba76-0">
            Anf. 71 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-7ae1154282834d95-0">
            <seg xml:id="i-dce8fd1307f770ca-0">
              Herr talman! Vi har ett betänkande som debatteras i dag det är
              väl ingen tvekan om det. Det har kommit fram mer fakta och information
              än som kanske ryms på sidorna i betänkandet.
            </seg>
            <seg xml:id="i-24a184653ca4c37d-0">
              Jag vill här i början yrka bifall till förslaget i betänkandet
              och avslag på samtliga reservationer.
            </seg>
            <seg xml:id="i-124f4e0320f4a180-0">
              Det som jag tycker är väldigt väsentligt i betänkandet och som
              jag gärna skulle vilja ta upp i den här debatten ligger på tre
              områden.
            </seg>
            <seg xml:id="i-b33b4a3cdd57397c-0">
              Jag tycker någonstans att debatten ger en lite skev bild av skeendet.
              Alla de områden som vi debatterar här är föremål för utredning
              eller beredning på Regeringskansliet. Varför bereds de där? Varför
              utreds saker?
            </seg>
            <seg xml:id="i-3fdbe0d74789e573-0">
              Trafikförsäkringsutredningen tillsattes av den borgerliga regeringen.
              I de motioner som har kommit när det gäller trafikförsäkringen
              riktas kritiken mot de omständigheter som finns just nu. Det är
              ju precis det vi är överens om, att det inte är bra som det är
              i dag och att en utredning därför har tillsatts, för att låta
              ordningen, strukturen och tingen bli bättre.
            </seg>
            <seg xml:id="i-a7554180b5148b0a-0">
              Sedan hamnar vi här i en debatt som handlar om hur det har varit
              eller hur det möjligtvis kan tänkas bli, när vi egentligen har
              att invänta den utredning som kommer.
            </seg>
            <seg xml:id="i-fd8252d574b35a3c-0">
              Vad gällde då direktiven till utredningen? Jo, utredaren ska
              utforma ett förslag till lagstiftning som innebär att trafikförsäkringens
              ansvar utvidgas på så sätt att ersättningar för skador som omfattas
              av den försäkringen ska undantas från den allmänna försäkringen.
              Det allmännas ansvar för sjukvårdskostnader ska inte förändras.
              En utgångspunkt i arbetet ska vara att trafikskadelagens tillämpningsområde
              inte ändras. Trafikförsäkringen ska alltså, liksom tidigare, ersätta
              de skador som uppkommer till följd av trafik. Vidare ska som utgångspunkt
              gälla att ersättningen från trafikförsäkringen även fortsättningsvis
              ska utges enligt principen om full ersättning.
            </seg>
            <seg xml:id="i-fac60ed529a4a5fe-0">
              I utredningens arbete ska det läggas särskild vikt vid att skyddet
              för dem som drabbas av trafikskador inte försämras.
            </seg>
            <seg xml:id="i-89f87ceaf42155d7-0">
              Mycket av det här är vi helt överens om. Därmed blir det rådande
              systemet och den kritik som vi har ägnat rätt mycket tid åt inte
              särskilt relevant, eftersom vi sitter och väntar på att denna
              utredning ska komma.
            </seg>
            <seg xml:id="i-3152b0fd8478f5fe-0">
              Till skillnad från Christina Oskarsson är jag lite glad om utredningen
              inte kommer alltför snabbt. Jag vill att utredaren tar sig den
              tid som krävs så att samtliga frågor utreds. Det här är nämligen
              en viktig försäkring, och den kommer att vara det i en framtid.
              Det är jag övertygad om.
            </seg>
            <seg xml:id="i-f579249a428c0ad4-0">
              Herr talman! Sedan handlar det om rättsskyddet i hemförsäkringen.
              Här tycker jag att vi ska komma ihåg att rättshjälpslagen som
              egentligen är den som delvis ska kompensera rättsskyddet, togs
              bort under Socialdemokraternas regeringstid. Man väntade då på
              att det ändå skulle fungera för den enskilde.
            </seg>
            <seg xml:id="i-d098e491c03807c6-0">
              I dag är också jag orolig. Med ett rättsskydd som finns i en
              hemförsäkring och där hemförsäkring inte är ett obligatorium riskerar
              nämligen vissa att falla mellan stolarna.
            </seg>
            <seg xml:id="i-361d0c7e332f968c-0">
              Det här ska nu Domstolverket utreda. Finns det människor som
              inte har möjlighet att väcka en tvistefråga i allmän domstol måste
              vi kunna hitta en väg så att detta säkras. Annars blir det ett
              orättvist rättsskydd i det här samhället. Det är ingen av oss
              som vill ha det. Det garanterar jag.
            </seg>
            <seg xml:id="i-e0b7da1112039733-0">
              Jag ser fram emot att få Domstolsverkets rapport i höst. Utifrån
              den måste vi agera vidare, så att vi alla har möjlighet att väcka
              en tvistefråga i allmän domstol.
            </seg>
            <seg xml:id="i-31f64152300cf9ca-0">
              Ett område, herr talman, som jag själv har varit involverad i
              ett antal gånger och som kvarstår handlar om att alla ska äga
              rätten att teckna försäkring. Den här rätten debatterades mycket
              under föregående mandatperiod i samband med försäkringsavtalslagen
              som kom 2005. Då var de allra flesta av oss överens om att vi
              skulle ha ett skydd så att alla skulle ges den rätten, och den
              skulle prövas.
            </seg>
            <seg xml:id="i-5f638e9b418b3694-0">
              Vad är det som händer med den nu? Ja, vi har konstaterat att
              det fortfarande finns försäkringsbolag som, på grunder som man
              inte är riktigt säker på, faktiskt nekar människor med någon typ
              av handikapp eller annat att teckna försäkring.
            </seg>
            <seg xml:id="i-37164d7974118fc1-0">
              Nu har regeringen gett Konsumentverket i uppdrag att följa försäkringsbolagens
              avslagspraxis för att se detta. Vi har i betänkandet just skrivit
              in att en kompletterande möjlighet som ska övervägas är att införa
              föreskrifter om skyldighet för bolagen att rapportera om sina
              avslagsbeslut. Via den vägen kan vi se om det finns människor
              som på oprecisa och egendomliga grunder inte äger rätt att teckna
              försäkring. Eller de kanske inte ens får veta grunderna. Så vill
              vi heller inte ha det.
            </seg>
            <seg xml:id="i-dde2578beae97b13-0">
              Det här följer vi hela tiden. Då kan man fråga sig: Vad är det
              ytterligare som det särskilda yttrande som Socialdemokraterna
              och Vänsterpartiet har skrivit ger? Ja, det är möjligtvis en förstärkning,
              att det här är väldigt viktigt. Den uppfattningen delar jag fullständigt
              med oppositionen. Det är väldigt viktigt att veta om människor
              får avslagsyrkanden på egendomliga grunder som de inte kan genomskåda,
              om de ens ska få något avslagsyrkande.
            </seg>
            <seg xml:id="i-9e93f99c2dd7700b-0">
              Herr talman! Vi ser fram emot det fortsatta beredningsarbetet
              och de fortsatta utredningarna. Med det tackar jag för ordet.
            </seg>
          </u>
          <note type="speaker" xml:id="i-966471ed107a53c8-0">
            Anf. 72 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-138a1d36f02afcc7-5">
            <seg xml:id="i-20a53682eb6b7e6e-0">
              Herr talman! Jag tänkte faktiskt hålla mig lite grann till just
              frågan om försäkringsavtalslagen.
            </seg>
            <seg xml:id="i-ec3961cbe5fbc90e-0">
              När vi jobbade fram det förslaget var Yvonne väldigt aktiv, och
              det var bra. Hon kom med många bra synpunkter. Bland annat kände
              vi väldigt starkt för just det här med att alla skulle ha möjlighet
              att teckna försäkring.
            </seg>
            <seg xml:id="i-1663ff7b1d1af085-0">
              Tidigare hade man ju kollektivt kunnat avslå en ansökan om försäkring
              för att någon tillhörde en grupp som hade en viss sjukdom. Vi
              ansåg att det inte var mänskligt att det skulle vara så.
            </seg>
            <seg xml:id="i-76d885fb6fe60db7-0">
              Vi var också väldigt överens om att vi skulle ha en bred uppföljning.
              Med ett sådant stort ärende som försäkringsavtalslagen är är det
              ju lätt att man missar något eller att saker och ting inte blir
              som man har tänkt sig.
            </seg>
            <seg xml:id="i-13de7a96bc9c49c8-0">
              Justitiedepartementet påbörjade en översyn just när det gällde
              de här frågorna. Är det så att alla människor nu får teckna en
              försäkring, eller är det fortfarande den kollektiva synen som
              gäller? Tyvärr hann vi inte slutföra detta före valet.
            </seg>
            <seg xml:id="i-11060ecb623be839-0">
              Nu undrar jag om den borgerliga regeringen har fortsatt med den
              översynen? Yvonne Andersson tog i sitt anförande upp kontraheringsplikten
              för personförsäkringar, men det fanns många andra saker som också
              skulle bli föremål för en bred översyn.
            </seg>
          </u>
          <note type="speaker" xml:id="i-2a62a841836aef50-0">
            Anf. 73 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-7ae1154282834d95-1">
            <seg xml:id="i-a2e884e3a2ab66c2-0">
              Herr talman! När det gäller just hela försäkringsavtalslagen
              har jag inte gått in och kollat om den översynen finns. Men vad
              jag vill följa och det är en fråga som är väldigt viktig är just
              det här med allas rätt att teckna försäkring oavsett om man har
              någon typ av handikapp eller så och hur det bedöms. Där vet jag
              att man gör ett arbete.
            </seg>
            <seg xml:id="i-f8123df3fa7360a8-0">
              Sedan kan jag gärna göra mitt för att skjuta på när det gäller
              det här. Arbetet med försäkringsavtalslagen är ett tungt och stort
              arbete. Jag tror att det är viktigt när det gäller den lagen,
              precis som med alla våra övriga lagar, att det hela tiden sker
              ett uppföljnings- och utvärderingsarbete, så att vi hamnar bäst.
            </seg>
            <seg xml:id="i-35680d8965dccb43-0">
              Jag vill passa på, herr talman, att säga till Christina Oskarsson
              att jag tycker att arbetet som handlar om att man faktiskt ska
              ha ett skydd för alla är viktigt när det gäller rättsskyddet.
              Jag utgår från att också det finns med i hela beredningen. Det
              finns åtminstone i Domstolsverkets beredning. Då kanske vi kan
              ta ett helhetsgrepp där.
            </seg>
          </u>
          <note type="speaker" xml:id="i-7cf0e0db4add58a5-0">
            Anf. 74 CHRISTINA OSKARSSON (s) replik:
          </note>
          <u who="christina_oskarsson_258320" xml:id="i-138a1d36f02afcc7-6">
            <seg xml:id="i-fb93b85939600c18-0">
              Herr talman! Yvonne Andersson tog i sitt anförande just upp det
              här med försäkringsbolagen och rättshjälpen. När rättshjälpen
              förändrades åtog sig försäkringsbolagen att fortsätta att stödja
              människor i utsatta situationer, precis som det hade varit tidigare.
              Det var ett frivilligt åtagande. Det har visat sig att det inte
              efterlevs av alla försäkringsbolag. Vissa har fortsatt med det,
              men vissa har slutat med det.
            </seg>
            <seg xml:id="i-49182184702cac34-0">
              Vi tycker att det borde finnas en lagstiftning som säger att
              alla människor som drabbas av en trafikskada och som vill pröva
              det här i domstol ska ha rätt till ersättning i första instans.
              Det finns andra borgerliga partier som har tyckt precis som vi,
              som sitter i civilutskottet. Tyvärr är de inte närvarande i kammaren
              i dag. Men jag kan ju höra med Yvonne om hon tycker att det vore
              en lämplig väg, eftersom Yvonne alldeles nyss sade att det är
              viktigt att alla har rätt att få hjälp.
            </seg>
          </u>
          <note type="speaker" xml:id="i-212cbc1c87497d03-0">
            Anf. 75 YVONNE ANDERSSON (kd) replik:
          </note>
          <u who="yvonne_andersson_c8fed3" xml:id="i-ff6fdc4022c9d063-0" next="cont">
            <seg xml:id="i-369963fc1ddeb0b6-0">
              Herr talman! Om detta ska ligga på rättshjälp eller rättsskydd
              kan jag i stunden inte säga. För mig är det väldigt viktigt att
              det ska finnas en möjlighet för var och en i ett rättssamhälle
              att få sin sak prövad. Hur det då ska utformas kan jag i dagsläget
              inte säga.
            </seg>
            <seg xml:id="i-769c213da4200606-0">
              Jag tycker att det är ett svagt system nu. Det är ett system
              som vi har ärvt. Egentligen borde man ha gjort en uppföljning
              redan i början av 2000-talet. Det tycker jag eftersom jag har
              gått tillbaka och lyssnat på hur försäkringsbolagen har reagerat
              på rättsskyddet. Det är bara att beklaga att man inte har lyckats
              hantera den frågan från försäkringsbolagen.
            </seg>
            <seg xml:id="i-2df8cec62daeaf2a-0">
              Jag tycker att vi måste titta på rättsskyddet och se vilken som
              är den lämpligaste lösningen, rättshjälpslag, ett stärkt rättsskydd
              eller hur man nu ska lösa detta. Det viktiga är väl att varje
              människa i det här landet har möjligheten, den reella möjligheten,
              att få sin sak prövad i allmän domstol. Jag vill gärna tillsammans
              med Christina Oskarsson och hela civilutskottet jobba för att
              vi ska hitta de lösningarna.
            </seg>
          </u>
          <note xml:id="i-ceaf97fd3a2280e6-3">
            Överläggningen var härmed avslutad.
          </note>
          <note xml:id="i-55705a77b0cdc9ef-0">
            11 § Strålningsskydd
          </note>
          <note xml:id="i-a1904fdd5b6e9dbd-4">
            Föredrogs
          </note>
          <note xml:id="i-33a28a9663903ae7-0">
            Anf. 76 GUNILLA WAHLÉN (v):
          </note>
          <u who="yvonne_andersson_c8fed3" prev="cont" xml:id="i-eba68f209dbb39f7-0">
            <seg xml:id="i-bbff8826776ec857-0">
              Herr talman! Försvarsutskottet har behandlat motioner som bland
              annat handlar om elektromagnetisk strålning, elkänslighet och
              strålskyddslagen. Det är det vi nu ska debattera.
            </seg>
            <seg xml:id="i-7f44dde3b536f874-0">
              Frågan om relationen mellan elektromagnetiska fält och ohälsa
              är mer aktuell än någonsin. Människor exponeras dagligen för olika
              typer av strålning från till exempel mobiltelefoner, mobilmaster,
              bildskärmar och diverse elektrisk utrustning. Allt fler serviceinrättningar
              i samhället bygger sitt tjänsteutbud på att kommunikation ska
              ske via mobiltelefon eller Internet. Det är ett snabbt och effektivt
              redskap för de flesta men för en del förenat med ohälsa.
            </seg>
            <seg xml:id="i-be8cc5bd12cddc13-0">
              Fler och fler ställer sig därför frågan vilken påverkan den ökande
              förekomsten av elektromagnetisk strålning har på hälsan, både
              på kort och lång sikt. Enskilda människor beskriver besvär och
              ohälsa vid användandet av datorer, mobiltelefoner, i samband med
              el i alla dess former.
            </seg>
            <seg xml:id="i-dc65d1d30671ba19-0">
              Eftersom användning och förekomst av teknik som är beroende av
              el eller som avger strålning inte kommer att minska i framtiden,
              snarare tvärtom, kommer vi människor i framtiden att dagligen
              utsättas för och komma i kontakt med det. Det är omöjligt att
              undvika om man ska kunna leva ett fungerande dagligt liv.
            </seg>
            <seg xml:id="i-340f5b76e9d5e2b0-0">
              Redan under graviditeten utsätts den blivande mamman och barnet
              för strålning, i mycket små doser men ändock. Ultraljud och annan
              medicinsk utrustning avger strålning. Därför är det viktigt att
              det finns kontroll och gränsvärden och att man följer utvecklingen
              noga. Försiktighetsprincipen bör gälla tills man är säker på vilka
              effekter strålningen kan få.
            </seg>
            <seg xml:id="i-92b2ead7a639a7cf-0">
              Statens strålskyddsinstitut har numera antagit en mer ödmjuk
              inställning och medger att man inte kan förutse långsiktiga effekter.
              Även Vetenskapsrådets granskning och sammanställning av svensk
              forskning öppnar för att mer forskning krävs innan man med säkerhet
              kan säga att elektromagnetisk strålning är helt ofarlig för människan.
            </seg>
            <seg xml:id="i-dd47e0478aa2e3c3-0">
              Man kan alltså inte bortse från att det finns hälsorisker i samband
              med exponering av elektromagnetiska fält. Det är oroande att forskningen
              om sambandet mellan elektromagnetisk strålning och hälsa präglas
              av låsta positioner och infekterade konflikter.
            </seg>
            <seg xml:id="i-7e7caffea09b037d-0">
              År 2004 genomförde Vetenskapsrådet en sammanställning och värdering
              av svensk forskning kring hälsoeffekter av elektromagnetiska fält.
              Där konstateras det att den svenska forskningen generellt håller
              en tillfredsställande vetenskaplig kvalitet. Vetenskapsrådet anser
              samtidigt att det finns ett flertal metodologiska problem och
              att viss forskning får mycket splittrade omdömen av andra forskare.
            </seg>
            <seg xml:id="i-4cdfc19d2b3664dd-0">
              Vetenskapsrådets genomgång och analys av forskningen visar enligt
              vår mening att det krävs mer resurser för forskning om hälsoeffekter
              och elektromagnetisk strålning. Precis som Vetenskapsrådet med
              flera efterlyser också vi en patientnära forskning av dem som
              drabbas av överkänslighet på grund av strålning. Det finns flera
              skäl att, liksom flera länder i vår omgivning, upprätta ett nationellt
              forskningsprogram avseende elektromagnetisk strålning och hälsa.
            </seg>
            <seg xml:id="i-0c7f45ba490bd809-0">
              Herr talman! Allt fler människor upplever elöverkänslighet i
              varierande grad. Orsaken till dessa besvär diskuteras flitigt,
              och inte sällan har den enskilda människan hamnat i kläm. Det
              finns ännu ingen samstämmig förklaring till vad elöverkänslighet
              är.
            </seg>
            <seg xml:id="i-624559f472c51103-0">
              Många människor upplever sig missförstådda och utsatta samtidigt
              som arbetsliv och familjeliv drabbas av den enskildas ohälsa.
              Symtomen på överkänslighet kan vara huvudvärk, stress, sömnproblem,
              hudbesvär, smärta och muskelbesvär. Enligt Elöverkänsligas förbund
              lider så många som 180 000 svenskar av elöverkänslighet i olika
              hög grad.
            </seg>
            <seg xml:id="i-a45e72be87197a67-0">
              Herr talman! Vänsterpartiet anser att forskningen om elöverkänslighet
              måste breddas och fördjupas. Oavsett om det går att finna ett
              vetenskapligt stöd eller inte för att det är strålningen som är
              orsaken finns det ett stort behov av att ta reda på mer om vilka
              andra faktorer som kan bidra till elöverkänslighet.
            </seg>
            <seg xml:id="i-682dab9648239e4d-0">
              Det krävs en allsidig forskning där tekniker, medicinsk kompetens
              av alla slag och människor som upplever dessa problem samarbetar.
              Forskningen bör också inriktas mot att dokumentera och utvärdera
              åtgärder för rehabilitering och symtomlindring. Det behövs en
              fortsatt forskning för att vetenskapligt fastställa elöverkänslighet.
            </seg>
          </u>
          <note xml:id="i-a6038bcbd6acd20c-0">
            Därmed yrkar jag bifall till reservation 1.
          </note>
          <note type="speaker" xml:id="i-41789ae8aef64866-0">
            Anf. 77 PATRIK FORSLUND (m):
          </note>
          <note xml:id="i-1ab60a22a3357e6a-0">
            Herr talman! Jag yrkar bifall till förslaget i betänkandet och
            avslag på reservationerna.
          </note>
          <u who="patrik_forslund_69399c" prev="cont" xml:id="i-8ab6ae0101302f9e-0">
            <seg xml:id="i-f60eaf32e6016104-0">
              Det är naturligtvis viktigt att man inte negligerar de personer
              som lider av så kallad elöverkänslighet. Det är väldigt viktigt
              att orsakerna till elöverkänslighet utreds så att denna grupp
              av människor kan få den vård och det stöd som de behöver.
            </seg>
            <seg xml:id="i-07ddce72c824ed02-0">
              Den forskning som i dag bedrivs ger dessvärre inget vetenskapligt
              stöd för ett orsakssamband mellan elektromagnetiska fält och de
              upplevda besvären. Av denna anledning väljer SSI att inte betrakta
              elöverkänslighet som en strålskyddsfråga utan snarare som ett
              medicinskt problem som därför bör hanteras av hälso- och sjukvården.
            </seg>
            <seg xml:id="i-c04a2c7c7ae4d2f4-0">
              SSI är trovärdiga och kunniga inom detta område. Därför har vi
              ingen anledning att betvivla deras expertis. Däremot är det, som
              jag tidigare sade, djupt beklagligt och naturligtvis mycket plågsamt
              för alla de människor som lider av elöverkänslighet.
            </seg>
            <seg xml:id="i-6ddec181c5c38ffa-0">
              SSI har tillsammans med bland annat Karolinska Institutet tre
              högre forskartjänster inom bland annat strålningsbiologi. Dessutom
              har Fas fått i uppdrag att bevaka forskning om elöverkänslighet
              och har tillsammans med andra aktörer fått i uppdrag att dokumentera
              och informera om det rådande kunskapsläget.
            </seg>
            <seg xml:id="i-da1edf2e66f7768e-0">
              Eftersom forskning om elektromagnetisk strålning och elöverkänslighet
              har kommit att intensifieras finns det all anledning att invänta
              resultaten från denna forskning, anser vi i utskottet.
            </seg>
            <seg xml:id="i-843b6813e1c73bf6-0">
              Vad gäller begäran om ett förtydligande vid tillämpning av försiktighetsprincipen
              som tas upp i betänkandet finns det i dag ingen anledning för
              riksdagen att begära en ytterligare lagreglering, anser alliansen.
              SSI har redan i sin riskanalys för elektromagnetiska fält bedömt
              att försiktighetsprincipen ska tillämpas inom två olika verksamhetsområden.
              Det är dels exponering av allmänheten för lågfrekventa elektriska
              och magnetiska fält, dels vid användning av mobiltelefon.
            </seg>
            <seg xml:id="i-35c9c35d377a7696-0">
              Herr talman! När det kommer till Cecilia Widegrens motioner i
              det här betänkandet som handlar om att utöka möjligheten för tandhygienister
              att få äga sina röntgenapparater delar jag fullt ut hennes åsikt.
              Det är viktigt att tillvarata den resurs som tandhygienister utgör
              i tandvården i dag. Deras inriktning är mycket värdefull när det
              kommer till hälsofrämjande insatser.
            </seg>
            <seg xml:id="i-e903ad5c8d71eb30-0">
              Med tanke på att den största delen av tandhygienisterna utgörs
              av kvinnor, precis som Cecilia Widegren lyfter fram, är det ännu
              viktigare att satsa på just denna grupp. Alliansregeringen har
              som ambition att öka och stötta kvinnors företagande. Därför borde
              tandhygienisterna vara en prioriterad grupp.
            </seg>
            <seg xml:id="i-1a885ea9ef3a089a-0">
              Socialministern har dessutom i ett frågesvar i maj 2007 framhållit
              att ambitionen är att se över vilka hinder som finns för konkurrensen
              på tandvårdsmarknaden. Man har även aviserat att man vid behov
              ska vidta åtgärder för att avskaffa onödiga begränsningar för
              nya vårdgivare att bli egna företagare. Förhoppningsvis tar man
              där tandhygienisternas situation i beaktande och låter se över
              de lagar och förordningar som föreligger.
            </seg>
            <seg xml:id="i-5cac90e743b720e7-0">
              Avslutningsvis skulle jag vilja konstatera att det i dag inte
              finns några vetenskapligt säkerställda hälsorisker som beror på
              strålning från trådlösa telefoner, mobiltelefoner, basstationer
              eller andra trådlösa datornätverk.
            </seg>
            <seg xml:id="i-c7b6201c8ad445e2-0">
              Det är rimligt att anta att man på den myndighet, SSI, som vi
              i riksdag och regering har utsett att bedriva forskning och uppföljning
              av frågan är trovärdig och kunnig inom detta område.
            </seg>
            <seg xml:id="i-e72adcc1f1afc394-0">
              Däremot är detta, som jag tidigare sagt, djupt beklagligt och
              naturligtvis mycket plågsamt för de människor som lider av vad
              de upplever är elöverkänslighet. Det är dock viktigt att betona
              att det framför allt är ett medicinskt problem. Det bör därför
              bedrivas medicinsk forskning på området.
            </seg>
            <seg xml:id="i-20ce95f9e19e3a58-0">
              Anf. 78 GUNILLA WAHLÉN (v) replik:
            </seg>
            <seg xml:id="i-2178f54f7feff9da-0">
              Herr talman! Vi är överens om att det finns människor som har
              symtom som kan bero på elöverkänslighet och om att det finns strålning.
            </seg>
            <seg xml:id="i-cfefd574e813589a-0">
              Kan Patrik Forslund förklara för mig vad som menas med att regeringen
              och SSI ser det här som ett medicinskt problem som ska åtgärdas
              medicinskt det vill säga att läkarna och vetenskapen får ta hand
              om de symtom som människor upplever och ge rehabilitering, bot
              och hjälp och även symtomlindring? Tydligen ska man inte titta
              på om orsaken skulle kunna vara strålning eller elöverkänslighet
              och på hur det kan förebyggas, till exempel genom minskad strålning
              eller minskade andra strålningsvärden eller genom rekommendationer
              till människor om hur de kan minska risken att utsätta sig eller
              sina barn för strålning.
            </seg>
            <seg xml:id="i-c0cf5577e3a82c65-0">
              Att hävda att detta är ett medicinskt problem är i min värld
              detsamma som att säga att det om jag blir skadad vid en trafikolycka
              och kommer in till sjukhuset med brutna armar och ben är ett medicinskt
              problem. Det är läkarna och sjuksköterskorna som ska se till att
              jag får den hjälp och den vård jag behöver eftersom jag har skador
              eller symtom.
            </seg>
            <seg xml:id="i-cbdd2f259a491baa-0">
              Då är det väl konstigt om inte Vägverket ska kunna göra vad de
              kan för att förebygga att skador uppstår och ha så kallad nolltolerans
              och säga: Vi ska göra vad vi kan för att ingen ska dödas i trafiken,
              och vi ska göra vad vi kan för att minska antalet olyckor i trafiken.
            </seg>
            <seg xml:id="i-cdc7ac65704808a4-0">
              Det är ju inte Vägverket som kör bilarna, men Vägverket har tagit
              på sig ett ansvar för att se till att vägarna är optimala för
              ökad trafiksäkerhet så att du och jag inte hamnar i kurvor eller
              korsningar där risken är väldigt stor att vi blir skadade. Samma
              resonemang har jag när det gäller att förebygga strålningsskador.
              Men hur kan du, Patrik Forslund, mena att det här bara är ett
              medicinskt problem?
            </seg>
          </u>
          <note type="speaker" xml:id="i-ff6ca1ee3fe22856-0">
            Anf. 79 PATRIK FORSLUND (m) replik:
          </note>
          <u who="patrik_forslund_69399c" xml:id="i-09eba413eb779587-0">
            <seg xml:id="i-71c9024f09e601f4-0">
              Herr talman! Gunilla Wahlén tar upp en viktig grundläggande fråga.
              Det är inte jag själv som påstår att det är på nämnda vis. Regering
              och riksdag har ju gett Statens strålskyddsinstitut, SSI, i uppdrag
              att handha och ansvara för de här frågorna. Det är de på SSI som
              säger att det här är ett medicinskt problem och att det ska bedrivas
              medicinsk forskning.
            </seg>
            <seg xml:id="i-3029723e8eefdb45-0">
              Trots att de säger det har vi initierat att SSI, vilket de också
              har tagit på sig, gett forskningsstöd till tre forskartjänster
              inom till exempel strålningsbiologi bland annat på Karolinska
              Institutet; det finns även på Helsingforss universitet.
            </seg>
            <seg xml:id="i-2559672bc1c15536-0">
              Trots att man säger att man egentligen inte ansvarar för de här
              frågorna eftersom det handlar om medicinsk forskning säger man:
              Om det blir så att något ramlar mellan stolarna tar vi ansvar
              för det eftersom vi är ansvarig myndighet, och vi tillsätter tjänster.
            </seg>
            <seg xml:id="i-6cf5ecc4491970c7-0">
              Det tycker jag att man måste ha respekt för. Så gör vi med alla
              andra myndigheter. Försvarsmakten ansvarar till exempel för den
              territoriella integriteten. Det är ingenting som jag har hittat
              på, utan det är så fördelningen ser ut. Det tycker jag, som sagt,
              att man ska ha respekt för.
            </seg>
            <seg xml:id="i-3ccef53d52498ec5-0">
              Jag tycker att det är lite underligt att allt ansvar här jättesnabbt
              ramlar över på alliansen och på mig. Gunilla Wahlén har själv
              tidigare suttit i riksdagen, även i försvarsutskottet, och har
              i majoritetsställning stött socialdemokratiska regeringar. Varför
              har man inte då löst den här frågan och tillfört den här forskningen
              mer pengar?
            </seg>
            <seg xml:id="i-ad3a7929aa861f4e-0">
              Anf. 80 GUNILLA WAHLÉN (v) replik:
            </seg>
            <seg xml:id="i-503d431154e78c1d-0">
              Herr talman! Jag kan, Patrik Forslund, försäkra att jag förra
              mandatperioden när jag satt i socialutskottet skrev många motioner
              och hade många förhandlingar bland annat om patientforskning inom
              de här områdena, så detta har vi drivit i många år.
            </seg>
            <seg xml:id="i-25ed42fc88f373c4-0">
              Problemet är inte hur mycket pengar forskningen får, utan det
              handlar om att erkänna hur man ska förebygga. Det besked vi fått
              i utskottshandlingarna om detta är att man kan gå in på Strålskyddsinstitutets
              hemsida och där läsa om hur man bäst kan skydda sig för att så
              lite som möjligt utsätta sig för olika strålning, till exempel
              från mobilen.
            </seg>
            <seg xml:id="i-1f30a8f4c643cec0-0">
              Man vet att det kortsiktigt inte är någon större fara med mobilstrålningen,
              men långsiktigt vet man inte säkert hur det ser ut. Framför allt
              är osäkerheten stor när det gäller barn.
            </seg>
            <seg xml:id="i-8fb5fd7467e86b66-0">
              Vilka råd ger man till föräldrar när det gäller barn och hanteringen
              av mobiltelefoner? Rådet kan ju inte vara att man ska gå in på
              SSI:s hemsida, utan när jag köper en mobiltelefon ska det finnas
              med en bipacksedel där det står vilka risker som kan finnas och
              vad jag ska se upp med just för att förebygga att skador uppstår
              precis som man kan få råd om förebyggande åtgärder för att undvika
              skador i trafiken eller på andra ställen.
            </seg>
          </u>
          <note type="speaker" xml:id="i-b477e3649fe3bceb-0">
            Anf. 81 PATRIK FORSLUND (m) replik:
          </note>
          <u who="patrik_forslund_69399c" xml:id="i-09eba413eb779587-1">
            <seg xml:id="i-88ee583a280d309d-0">
              Herr talman! Ja, nu flyttar vi fokus, från den nödvändiga forskning
              som jag tycker att det är väldigt viktigt att debattera till det
              som Gunilla Wahlén nämner om information om strålning till exempel
              från mobiltelefoner. Gunilla har ju själv varit med om att ta
              fram betänkandet. På s. 11 och 12 besvaras alla hennes frågor.
            </seg>
            <seg xml:id="i-2044c2261ca3e1b4-0">
              Gunilla nämner här att man måste ha information om strålningshalter
              och sådant när man köper en mobiltelefon. Det så kallade SAR-värdet
              redovisas i medföljande manual. På alla språk som en manual är
              skriven på redovisas det för mobiltelefonen.
            </seg>
            <seg xml:id="i-03a2845cfcb127d3-0">
              Som jag sagt är SSI ansvarig myndighet. De har efter noggranna
              metoder utarbetat olika arbetssätt och föreskrifter på området.
              De säger att det är svårt att mäta effekterna av mobiltelefoner
              på lång sikt. Vi har ju inte haft mobiltelefoner så länge. Därför
              säger man att barn ska vara extra försiktiga. Det går man självklart
              ut med också via andra kanaler än bara hemsidan. Internet är också
              väldigt bra för information till barn. Det är på nätet som barn
              numera tillbringar mycket av sin fritid. Jag tycker inte att det
              i det avseendet finns något att klaga på.
            </seg>
            <seg xml:id="i-0d7c2cb738ae313e-0">
              Här finns det bådeoch. Det finns en proaktiv information från
              SSI, självklart via skola, flygbladsinformation och olika material
              samt via Internet där barnen själva söker information. När man
              köper en produkt eller tjänst kanske en mobil redovisas det exakta
              SAR-värdet. Det tycker jag räcker; det är ett bra arbetssätt.
            </seg>
          </u>
          <note type="speaker" xml:id="i-6202d10dc83e7e76-0">
            Anf. 82 EVA SELIN LINDGREN (c):
          </note>
          <u who="eva_selin_lindgren_25723a" xml:id="i-984fc6db8339ad60-0">
            <seg xml:id="i-e1feb38374f521e6-0">
              Herr talman! Jag vill börja med att yrka bifall till försvarsutskottets
              förslag till riksdagsbeslut.
            </seg>
            <seg xml:id="i-92e67687a84078a9-0">
              Det är glädjande att kunna konstatera att huvuddelen av försvarsutskottets
              medlemmar är överens om det betänkande som vi nu debatterar och
              som bygger på ett antal motioner som lämnats in av ledamöter från
              olika partier.
            </seg>
            <seg xml:id="i-5ca96fc37f354e0e-0">
              Viktiga miljö- och hälsofrågor tas upp i betänkandet. Det känns
              därför angeläget att påpeka att strålningens och de elektromagnetiska
              fältens påverkan på människa och miljö är mycket komplex. Det
              går kanske aldrig att etablera en absolut sanning som svar på
              de frågor och den oro som finns hos allmänheten.
            </seg>
            <seg xml:id="i-a2e9231e5f9ed744-0">
              Påverkan sker på en grundläggande nivå på dna och våra minsta
              beståndsdelar i kroppen, men vi har också ett försvar mot sådana
              angrepp. Vad som slutligen blir effekten av strålning respektive
              elektromagnetiska fält avgörs av hur vi lyckats försvara oss mot
              dessa angrepp.
            </seg>
            <seg xml:id="i-aaf168925105479e-0">
              Situationen är därför mycket lik den som inträffar när vi inandas,
              äter eller dricker giftiga ämnen som vi klassificerar som miljöföroreningar.
              Eftersom vi människor är mycket komplexa system är det inte enkelt
              att förutse vilka åkommor eller sjukdomar som kan komma att drabba
              en hel person.
            </seg>
            <seg xml:id="i-575715fa3ea657bf-0">
              En särskild problematik utgörs av den så kallade elöverkänsligheten
              som vi har diskuterat. Den yttrar sig så att vissa personer upplever
              ohälsa eller till och med sjukdom i närheten av elektromagnetiska
              fält. Aktuellt exempel på sådan strålning är strålningen från
              mobiltelefoner, som har diskuterats här, men också från mobilmaster,
              trådlösa nätverk och bredband.
            </seg>
            <seg xml:id="i-7b986e76afb0ab57-0">
              Inom detta område har man bland annat inom EU:s miljömyndighet
              EEA uppmanat länderna i unionen att sänka gränsvärdena för den
              strålning som tillåts. Sedan ganska länge har vi i Sverige fått
              rekommendationer att till exempel skydda oss själva mot strålning
              från mobilerna genom handsfreearrangemang. Forskare inom överkänslighetsområdet
              uppges komma till olika slutsatser, men med stöd av försiktighetsprincipen
              måste man ändå hävda att vi så långt möjligt ska undvika att utsätta
              oss för starka elektromagnetiska fält. Som påtalats tidigare är
              detta synnerligen angeläget för barn.
            </seg>
            <seg xml:id="i-f2d5616c33bbeeae-0">
              Man kan konstatera att det för närvarande råder osäkerhet om
              sambandet mellan de elektromagnetiska fältens styrka och de effekter
              som observerats. Inom breda kretsar är man överens om att vi i
              största möjliga utsträckning måste minska påverkan. Dessa signaler
              har också branschen tagit upp, och de arbetar systematiskt med
              att minska strålningen från mobiler och annan teknisk utrustning.
              Ändå tror jag att det är bra om allmänheten fortsätter att vara
              pådrivande, i synnerhet som användningen av bredband och annan
              elektronisk utrustning ökar i samhället.
            </seg>
            <seg xml:id="i-9440f8eec5c5d297-0">
              Flera av motionärerna diskuterar forskningens roll och efterlyser
              mer kritisk forskning och fortsatt forskning om just sambanden
              mellan påverkan från elektromagnetisk strålning och hälsoeffekter.
              Forskning inom området har, såvitt jag vet, pågått under flera
              decennier, bland annat på flera högskolor och universitet vid
              naturvetenskapliga, tekniska och medicinska fakulteter. Men den
              sammanlagda hälsoeffekten på en viss individ är mycket svår att
              förutse eftersom, som det har påtalats, även sociala och psykiska
              faktorer spelar in. Därför är det glädjande att SSI avser att
              öka satsningen på både grundläggande och tillämpad strålskyddsforskning.
            </seg>
            <seg xml:id="i-19bd23b38e91929a-0">
              Jag utgår från att man angriper problemet på ett så brett och
              allsidigt sätt som möjligt. Här är det många vetenskapliga discipliner
              som är involverade. Från majoritetens sida kommer vi att bevaka
              denna forskning särskilt noga. Det kan vi nog lova Gunilla.
            </seg>
            <seg xml:id="i-427dc3b891fc64da-0">
              För att värna om forskningens mångfald och kunskapsutvecklingen
              hos de unga behövs också en större satsning på forskningen vid
              universitet och högskolor. Tyvärr har jag nåtts av deprimerande
              nyheter om att forskningsråden under senare år till stora delar
              avvecklat sitt stöd till just denna forskning. Jag väntar mig
              därför att se ett ökat stöd för denna forskning i den kommande
              forskningspolitiska propositionen. Stödet bör riktas till våra
              lärosäten och till flera av våra forskningsråd, både de som är
              grundforskningsinriktade och de tillämpade.
            </seg>
            <seg xml:id="i-4ed0337fe4b5b419-0">
              Samtidigt som jag alltså konstaterar att vi i försvarsutskottet
              är överens om behovet av ökad kunskap inom strålskyddsområdet
              är jag frågande inför några av reservationerna.
            </seg>
            <seg xml:id="i-34ae80d64d08b665-0">
              Reservation 4 från Miljöpartiet om strålskyddslagens ställning
              gentemot andra lagar, exemplifierad med transporten av metalliskt
              uran och plutonium till Sellafield, diskuterades här för några
              månader sedan. Jag tror inte att jag behöver upprepa diskussionen.
            </seg>
            <seg xml:id="i-7461b3830e169f71-0">
              I reservation 1 hänvisar Vänstern till att det skulle finnas
              låsta positioner och infekterade konflikter som förhindrar ett
              brett angreppssätt när det gäller att öka kunskapen om de elektromagnetiska
              fältens påverkan på hälsan. Men eftersom jag är okunnig om dessa
              låsta positioner skulle jag vilja få de organisationer och individer
              som träter med varandra identifierade, för då kan man faktiskt
              åtgärda det.
            </seg>
            <seg xml:id="i-b1a1bde0868920ab-0">
              I reservation 2 konstaterar Miljöpartiet att det finns stor osäkerhet
              om ohälsa på grund av el, något som det är lätt att instämma i.
              Man är kritisk till att domstolarna lutar sig mot utsagor som
              saknar analys av vetenskapliga osäkerheter och uppmanar riksdagen
              att kräva redovisning av osäkerheterna i alla beslutsunderlag.
            </seg>
            <seg xml:id="i-77363fd705f750c1-0">
              Men som jag tidigare sagt är sambandet mellan de elektromagnetiska
              fälten påverkan på mikronivå, dna-nivå, kroppens kemi och hälsan
              hos enskilda människor svårt att fastlägga generellt därför att
              vi är individer. Man kanske inte kan överföra resultaten från
              en individ till en annan på ett enkelt sätt. Det är också svårt
              att genomskåda exakt hur detta sker. Det är det som gör att man
              har forskat mycket under lång tid, men man kanske inte har gjort
              det tillräckligt intensivt. Frågan är om vi någonsin kommer att
              få svar på detta. Då är frågan hur Miljöpartiet vill att regeringen
              ska gå till väga när man ska kvantifiera denna osäkerhet. Hur
              ska man bära sig åt? Jag som är fysiker kan räkna på osäkerheter
              i statistiskt material via osäkerhetsprincipen. Men hur ska man
              kvantifiera osäkerheterna? Vad är det egentligen regeringen förväntas
              göra i detta fall, och hur ska vi uppmana till det? Det är svåra
              frågor, tycker jag.
            </seg>
            <seg xml:id="i-7ef9f7f57f089db7-0">
              En sak som Gunilla nämnde nyss, som jag också tycker haltar lite,
              är likheten mellan bilar och strålning. Vägverket och SSI kan
              inte ha samma myndighetsansvar, därför att strålningen är definitionsmässigt
              skadlig. När man använder strålning gör man det också för att
              döda levande organismer. Man vill nämligen döda cancerceller.
              Vi vet att den dödar, och man kan inte hindra den verkan. Men
              en bil behöver inte köra ihjäl folk, och vägarna behöver inte
              vara sådana att det sker. Därför kan man inte bara göra sådana
              liknelser mellan SSI och Vägverket, utan de måste ha olika mandat.
            </seg>
            <seg xml:id="i-b1bc1e2fd6284d62-0">
              Jag vill till både s och v säga det som Patrik tog upp, nämligen
              att båda partierna under lång tid haft möjlighet att påverka forskningen
              om sambanden, eftersom ni utgjort regeringsunderlag. Då undrar
              jag varför ni inte har tagit chansen eller om ni har försökt men
              misslyckats.
            </seg>
          </u>
          <note type="speaker" xml:id="i-3a6f7af4a616a127-0">
            Anf. 83 PETER JEPPSSON (s):
          </note>
          <u who="peter_jeppsson_5ac09b" xml:id="i-59333fb045b3bf8b-0" next="cont">
            <seg xml:id="i-60360de5221a7945-0">
              Herr talman! De motioner som behandlas i dag ska självfallet
              tas på största allvar och med stor ödmjukhet. Strålningsskydd
              är det enkla namnet på betänkandet, men innehållet är desto mer
              allvarstyngt. Betänkandet behandlar motioner från den allmänna
              motionstiden där motionärerna bland annat lyfter fram elektromagnetisk
              strålning och elkänslighet.
            </seg>
            <seg xml:id="i-03856021aec6a7a9-0">
              Vi kan tyvärr konstatera att det finns människor ute i samhället
              som inte kan leva ett vad vi kallar för vanligt liv, bland annat
              på grund av elkänslighet. I samtal med berörda personer framgår
              det tydligt att varje dag är en hård prövning för dessa drabbade
              medmänniskor.
            </seg>
            <seg xml:id="i-04ffe1516d48841b-0">
              Utskottet delar motionärernas syn på behovet av fortsatt intensiv
              forskning på detta angelägna område. Självfallet måste det bli
              en tydlig signal om att vi folkvalda ställer krav på ansvariga
              myndigheter att de fortsatt ska arbeta med forskning inom detta
              viktiga område. Det är speciellt viktigt nu när Statens strålskyddsinstitut,
              SSI, och Statens kärnkraftsinspektion, SKI, kommer att slås ihop
              till en och samma myndighet.
            </seg>
            <seg xml:id="i-71ad9f02a47bc594-0">
              SSI är i dag den tillsynsmyndighet som arbetar för ett gott strålskydd
              för både människan och miljön. Myndighetens verksamhet regleras
              av strålskyddslagen och miljöbalken. Statens strålskyddsinstitut
              har i uppdrag att utbilda, utfärda råd och rekommendationer och
              stödja och utvärdera forskning. Myndigheten finansierar bland
              annat forskartjänster inom strålningsdosimetri, strålningsbiologi
              och radioekologi. I sammanhanget kan nämnas att SSI även bedriver
              internationellt utvecklingssamarbete.
            </seg>
            <seg xml:id="i-e88c1c097d54a5b8-0">
              Tydligheten kommer att bli ännu mer viktig så att rollfördelningen
              och prioriteringen hamnar rätt från början. Lika viktigt är det
              att vi får en kontinuerlig uppföljning av den nya myndighetens
              arbete inom detta område.
            </seg>
          </u>
          <note xml:id="i-8f17bbd5edb480d5-0">
            Herr talman! Jag yrkar härmed bifall till förslaget i betänkandet.
          </note>
          <note xml:id="i-ceaf97fd3a2280e6-4">
            Överläggningen var härmed avslutad.
          </note>
          <note xml:id="i-bd622ec31c011ac1-0">
            12 § Kulturarvsfrågor
          </note>
          <note xml:id="i-a1904fdd5b6e9dbd-5">
            Föredrogs
          </note>
          <u who="peter_jeppsson_5ac09b" prev="cont" xml:id="i-4d4daf1b49e40b3b-0">
            <seg xml:id="i-e05555bf3faceab7-0">
              Anf. 84 GÖRAN PERSSON i Simrishamn (s):
            </seg>
            <seg xml:id="i-3757076a8cb20f24-0">
              Fru talman! Vi ska nu diskutera och debattera kulturarvsfrågor.
              Vi växlar mellan kulturmiljö och kulturarv, men den här gången
              handlar det alltså om kulturarvsfrågor.
            </seg>
            <seg xml:id="i-9f7ff5fdf9db2a1b-0">
              I detta betänkande har vi ingen reservation att hänvisa till.
              Vi vill i stället ta några minuter av kammarens tid i anspråk
              för två särskilda yttranden. Det ena yttrandet har visserligen
              diskuterats förr men är aktuellt även i dag. Det berör den organisatoriska
              lösningen för Riksantikvarieämbetet med dess arkeologiska uppdragsverksamhet.
            </seg>
            <seg xml:id="i-7bf9132688cedf54-0">
              En av kulturmiljövårdens främsta uppgifter är att skydda och
              bevara befintliga kulturvärden, och den ska göra kulturminnen
              och kulturmiljöer levande och tillgängliga. Kulturminnen är ofta
              sevärdheter och därför viktiga delar i kulturturistiska satsningar.
              Privata lika väl som ideella och samhälleliga krafter måste samarbeta
              för att nå målet att ge fler människor bättre och större tillgång
              till vårt gemensamma kulturarv.
            </seg>
            <seg xml:id="i-e741b8248e9e5d65-0">
              Jag vill påpeka att hösten 2003 fick dåvarande regering ett tillkännagivande
              från riksdagen om att frågor om den uppdragsarkeologiska verksamheten,
              UV, skulle utredas. Själva cloun i det hela var att denna verksamhet
              skulle skiljas från Riksantikvarieämbetet. När utredningen avslutades
              2006 föreslogs det bland annat att UV skulle skiljas från myndigheten
              och bilda ett helägt statligt aktiebolag.
            </seg>
            <seg xml:id="i-a8b5882935da9e9e-0">
              Riksantikvarieämbetet har i dag flera roller inom arkeologin
              parallellt med centrala myndighetsuppgifter inom uppdragsarkeologin
              och bedriver landets enskilt största arkeologiska verksamhet.
              Utöver en förnyad roll- och ansvarsfördelning föreslogs en starkare
              ställning inom uppdragsarkeologin för länsstyrelserna, en ökad
              konkurrens om uppdragen och en ökad förmedling av resultaten till
              allmänheten och samhället i övrigt.
            </seg>
            <seg xml:id="i-120b43f935e6eec2-0">
              Remissbehandlingen har avslutats. Vad händer? Vi får inget svar.
              Vi vet att något nytt är på gång. Det är därför vi lämnar detta
              särskilda yttrande.
            </seg>
            <seg xml:id="i-c14aefc6031df869-0">
              Jag vill trycka på att ett avskiljande av UV kommer att kräva
              betydande insatser inom Riksantikvarieämbetet. Det har stor betydelse
              för den omlokalisering som pågår från Helsingfors till Gotland.
              Det är därför som ett snabbt beslut om den framtida relationen
              mellan den uppdragsarkeologiska verksamheten och Riksantikvarieämbetet
              är mycket önskvärt. Vi kanske kan få svar på vad det är som händer
              och om det finns någon tidsplan. Förhoppningsvis dyker det upp
              under året eller kanske rent av under eftermiddagens debatt.
            </seg>
            <seg xml:id="i-75132ed40bf038fd-0">
              Fru talman! Den tidigare öronmärkningen av bidraget till Arbetarrörelsens
              arkiv och bibliotek har upphört från regeringen. Bidraget trappas
              successivt ned. Detta står också att läsa i betänkandet.
            </seg>
            <seg xml:id="i-a6bce873c3ecaac8-0">
              Det finns därför skäl att påminna om den betydelse som arkivet
              har, inte minst när det gäller att främja forskningen om arbetarrörelsens
              historia och om framväxten av Sverige som ett välståndsland. De
              unika samlingarna av tal, brev och dagböcker som donerats till
              arkivet utgör basen för forskningen och gör att arkivet intar
              en särställning bland de enskilda arkiven i Sverige. Även de många
              och livliga internationella kontakterna ger arkivet en framskjuten
              ställning i svenskt arkivväsende.
            </seg>
            <seg xml:id="i-336479785b3e4e84-0">
              Vi vill också påminna om att arkivets bibliotek är ett vetenskapligt
              specialbibliotek och en viktig länk i det svenska biblioteksväsendet.
              Det är därför angeläget att verksamheten vid arkivet inte riskerar
              att raseras genom minskade bidrag.
            </seg>
            <seg xml:id="i-d0fce2dc533c9b69-0">
              Fru talman! Jag vill säga något kort angående de motioner som
              har kommit in.
            </seg>
            <seg xml:id="i-fdaa60bf0e3fc116-0">
              Uppåkra ligger strax söder om Lund och är Skandinaviens största
              arkeologiska utgrävning. Sedan 1996 har man gjort mer än 20 000
              fynd. Tanken är att Uppåkra parallellt med de arkeologiska utgrävningarna
              ska utvecklas till ett upplevelsecentrum där arkeologerna är med
              och förmedlar kunskap till besökarna. Det ska inte bara bli ett
              museum utan också ge en metod att forska, förmedla och vidareutveckla.
              Utveckling av en långsiktig handlingsplan pågår. Man har även
              seminarier i Helsingfors och Köpenhamn under våren.
            </seg>
            <seg xml:id="i-baade233046b3141-0">
              Diskussionerna mellan staten och Svenska kyrkan kommer att formaliseras
              under innevarande år inför ett ställningstagande till den kyrkoantikvariska
              ersättningens storlek efter 2009. Jag har fått vetskap om att
              det pågår diskussioner och att kontakter har tagits mellan departementet
              och kyrkan. Det skulle vara intressant att veta om några frågetecken
              kan rätas ut i dag vad gäller detta.
            </seg>
            <seg xml:id="i-90accbb77322522f-0">
              Till sist vill jag göra en kort reflexion. Man kan ge ett hedersomnämnande
              till Centerpartiet som har donerat medel som kommer att bekosta
              omhändertagandet av Ewert Karlssons teckningar på Arbetets museum
              i Norrköping. Det är behjärtansvärt. Men vår motion om det i höstens
              budget avslogs. Det fanns inga medel i staten för detta viktiga
              och bra kulturarv som nu har förts vidare och finns på Arbetets
              museum i Norrköping.
            </seg>
            <seg xml:id="i-94139c94e988899e-0">
              Med detta avslutar jag mitt inlägg, fru talman.
            </seg>
          </u>
          <note type="speaker" xml:id="i-4eb69957ec2220e9-0">
            Anf. 85 ANDERS ÅKESSON (c):
          </note>
          <u who="anders_akesson_e18d66" xml:id="i-dd0317bf1662a0b9-0">
            <seg xml:id="i-0aa2932fb9f25015-0">
              Fru talman! Det är, precis som föregående talare sade, många
              och viktiga frågor som hanteras i detta betänkande. Jag skulle
              särskilt vilja fästa uppmärksamhet på det som skrivs om kulturminnesvården
              och på det som Göran Persson uppehöll sig lite vid avslutningsvis,
              nämligen relationen mellan Svenska kyrkan och svenska staten.
            </seg>
            <seg xml:id="i-b5d2d373134e4b02-0">
              Staten ersätter trossamfundet Svenska kyrkan med i år 395 miljoner
              kronor och nästa år 465 miljoner kronor i så kallad kyrkoantikvarisk
              ersättning. Det är ett avtal som har gällt mellan Svenska kyrkan
              och svenska staten sedan år 2000. Avtalet går ut 2009, som föregående
              talare nämnde. En dialog har inletts mellan stat och kyrka, riksrevision
              med flera för att utröna effekterna av den satsning som har gjorts
              under snart nio år. Det är bra och rimligt att dialogen är i gång
              och att utvärdering sker.
            </seg>
            <seg xml:id="i-bcff5dfdaf02021e-0">
              Fru talman! Fördelningen av dessa medel på enskilda objekt föregås
              ofta av en diskussion om balansen mellan brukande- och bevarandeintressen.
              Det handlar då om ett ur allmänhetens perspektiv angeläget objekt
              som ska bevaras för eftervärlden som en del av vårt kollektiva
              minne. Det brukas och används av trossamfundet Svenska kyrkan.
              När staten ska engageras och hjälpa till i bevarandet uppstår
              självklart en diskussion om var gränsen går mellan brukande och
              bevarande. I de diskussionerna företräds staten av länsstyrelserna.
            </seg>
            <seg xml:id="i-0aa47314d0ba1934-0">
              Det finns skäl att erinra sig att den kyrkoantikvariska ersättningen
              är statens ersättning till ett av landets trossamfund, Svenska
              kyrkan, för att det ska hålla detta kollektiva kulturminne i gott
              skick. Det ska vara ett kulturminne som är öppet och tillgängligt
              för alla, oavsett trostillhörighet. Detta kollektiva kulturminne
              ska samtidigt kunna brukas på ett rationellt och pietetsfullt
              sätt av Svenska kyrkan som trossamfund och dess medlemmar.
            </seg>
            <seg xml:id="i-ee987c3db140d337-0">
              Vad är då problemet?
            </seg>
            <seg xml:id="i-446eff57a0709871-0">
              Det här förfaringssättet, balansen mellan att bruka och bevara,
              förutsätter mycket stor lyhördhet från båda parter i dialogen.
              Om den som värnar om det kollektiva kulturarvet ensidigt driver
              bevarandeperspektivet, som det möjligen antyds i motion Kr220,
              riskerar vi en situation där den som ska bruka, använda och äga
              detta kulturarv inte anser sig kunna svara upp mot allmänhetens
              berättigade krav på tillgänglighet och öppenhet eller ens kanske
              har råd att ta emot stödet. I så fall riskerar vi en situation
              med bara förlorare både de som önskar behålla det kollektiva i
              ett gemensamt kulturarv och de som önskar kunna bruka detta kulturarv
              för sin tros skull.
            </seg>
            <seg xml:id="i-b79543bc0dd17c2a-0">
              I utskottets svar anges att en dialog har inletts. Jag utgår
              ifrån att problemet med brukande och bevarande lyfts upp där och
              också storleken på den framtida kyrkoantikvariska ersättningen.
              Det är bra och det känns tryggt.
            </seg>
          </u>
          <note xml:id="i-e9d015cf9a697bd8-0">
            I övrigt, fru talman, vill jag yrka bifall till förslagen i betänkandet.
          </note>
          <note type="speaker" xml:id="i-814f9aac4ada044b-0">
            Anf. 86 LARS-IVAR ERICSON (c):
          </note>
          <u who="jan_ericson_aca06f" xml:id="i-cdbe732903905eab-0" next="cont">
            <seg xml:id="i-98e060aff8a856b2-0">
              Fru talman! Centerpartiet värnar om den öppna folkkyrkan och
              att våra kyrkor som tillhör landets kulturarv ska få finnas kvar
              i hela landet som gudstjänstlokaler och kulturella upplevelser.
              För kyrkan är också kyrkorummet en plats för evangelium det glada
              budskapet.
            </seg>
            <seg xml:id="i-e7b5d6399e6ec1ce-0">
              Tyvärr får våra beslutsfattare i pastorat och församlingar ibland
              ta emot ett mindre glatt budskap. Jag tänker på de siffror som
              gäller för kyrkorummens underhåll och uppvärmning.
            </seg>
            <seg xml:id="i-27b47bfb7fd0b8c3-0">
              Regelverket för kyrkornas energiförsörjning och vad man får göra
              i och utanför en kyrka är detaljerat och finns i kulturminneslagen
              och andra lagar. Det innebär inte sällan en konflikt mellan kulturhistoriska
              intressen och församlingarnas intresse av att själva få bestämma
              över sin kyrka. De vill ha ett ändamålsenligt kyrkorum till rimliga
              kostnader.
            </seg>
            <seg xml:id="i-7d73006ef6410cf9-0">
              Det mest kända exemplet på hur det inte ska fungera förtjänar
              att nämnas i kammaren.
            </seg>
            <seg xml:id="i-0bea233cf6c16f72-0">
              Jag tänker på Fläckebo församling. Man ansökte 2004 hos länsstyrelsen
              om tillstånd att installera ett solelsystem i Fläckebo kyrka enligt
              en särskild projektplan. Det handlade om att få montera ett antal
              solcellspaneler på taket. Länsstyrelsen avslog ansökan. Samfälligheten
              överklagade beslutet till länsrätten. Länsrätten gav då samfälligheten
              rätt och fann därmed att det sökta tillståndet kunde beviljas.
            </seg>
          </u>
          <note xml:id="i-90656e4151250504-0">
            Det stannade inte vid detta. Ärendet om solcellspanelerna kom
            under kammarrättens prövning. Där upphävde man länsrättens dom
            och fastställde länsstyrelsens avslagsbeslut. Regeringsrätten
            gav prövningstillstånd och det slutliga ställningstagandet i målet
            kom i en dom den 20 december 2007.
          </note>
          <u who="jan_ericson_aca06f" prev="cont" xml:id="i-863153e978867ae4-0">
            <seg xml:id="i-40fcbe96e80834b3-0">
              Rätten avslog överklagandet, vilket får till följd att länsstyrelsens
              beslut står fast. Så här formulerar de beslutet:
            </seg>
            <seg xml:id="i-2106cfe224fceaa2-0">
              Regeringsrätten finner vid en samlad bedömning att den inskränkning
              det innebär för kyrkonämnden att inte få placera solcellsanläggningen
              på kyrkobyggnadens tak inte uppväger det allmänna intresset av
              att kyrkobyggnadens kulturhistoriska värde inte minskas.
            </seg>
            <seg xml:id="i-b8fdf9df21799335-0">
              Här fick alltså inte församlingen tillstånd att sätta upp solceller
              som en effektiv uppvärmning av kyrkan.
            </seg>
            <seg xml:id="i-41042c87a88861bd-0">
              Fru talman! Jag och min medmotionär Anders Åkesson välkomnar
              dock de positiva skrivningarna i utskottets behandling av motionen
              Kr220 som handlar om att vi ska få ett mer ändamålsenligt regelverk
              för kyrkornas energieffektivisering.
            </seg>
            <seg xml:id="i-e763e2163a4dcab2-0">
              I betänkandet kan vi läsa om projektet Spara och bevara som handlar
              om energieffektivisering i kulturhistoriskt värdefulla byggnader.
              Vi får också höra om samarbetsorganet i kyrkan, Etik och energi,
              som har som målsättning att genom ett handlingsprogram minska
              energikostnaderna med 3050 procent och koldioxidutsläppen med
              4080 procent. Det är bra.
            </seg>
            <seg xml:id="i-7a5208cb36e20636-0">
              Jag tror att Statens energimyndighet kan ha en viktig uppgift
              och på något sätt fungera som en brygga mellan kyrkan och Riksantikvarieämbetet
              och andra myndigheter som ibland har en tendens att lägga sig
              i alltför mycket när det gäller kyrkans byggnader.
            </seg>
            <seg xml:id="i-00a04e742171d5a7-0">
              När vi hör om Fläckebofallet kan vi efterlysa en mer nyanserad
              bedömning från dem som ska vara med och bestämma.
            </seg>
            <seg xml:id="i-6f956c1ff252a60e-0">
              Vi brukar säga att klimatet är en av vår tids ödesfrågor. Jag
              tycker att det är bra att kyrkan vill ta sitt ansvar för miljöpåverkan.
              Det finns många församlingar runt om i Sverige som har både vilja
              och möjlighet att sänka sina kostnader och drastiskt sänka sin
              miljöpåverkan genom att genomföra en energiomställning.
            </seg>
            <seg xml:id="i-9b6c5ee604afd104-0">
              En förutsättning för att det ska fungera är att det finns ett
              gott samarbete med och en förståelse från berörda myndigheter.
              Därför måste dialogen mellan kyrkan och myndigheterna intensifieras.
            </seg>
            <seg xml:id="i-a0aaaddddaea6547-0">
              Det handlar om att till rimliga kostnader bevara kulturskatter
              för framtiden, men också om att kyrkan ska kunna ha ändamålsenliga
              lokaler till rimliga priser för sin verksamhet.
            </seg>
          </u>
          <note xml:id="i-ceaf97fd3a2280e6-5">
            Överläggningen var härmed avslutad.
          </note>
          <note xml:id="i-e9e654104cd89203-0">
            13 § Mediefrågor
          </note>
          <note xml:id="i-a1904fdd5b6e9dbd-6">
            Föredrogs
          </note>
          <note type="speaker" xml:id="i-2ddac1933b940b54-0">
            Anf. 87 SIV HOLMA (v):
          </note>
          <note xml:id="i-b3e1e065056580e7-0">
            Fru talman! I betänkandet behandlas 17 motionsyrkanden från allmänna
            motionstiden 2007.
          </note>
          <u who="siv_holma_594ed7" prev="cont" xml:id="i-70222a075bcf82b2-0">
            <seg xml:id="i-0c730ac9d497d516-0">
              I betänkandet finns två reservationer, båda vänsterpartistiska.
              För att vinna tid yrkar jag bifall till reservation 2 om utbyte
              av tv-sändningar mellan Sverige och Finland. Utskottet avstyrker
              detta med hänvisning till upphovsrättsliga och ekonomiska orsaker.
            </seg>
            <seg xml:id="i-54e54356cafd6988-0">
              Fru talman! Det är av stor betydelse att de särskilda behov som
              Sveriges nationella minoriteter har prioriteras i public service-företagens
              programverksamhet. Jag är medveten om att sändningstillståndsperioden
              pågår. De tre programföretagen har en dialog med företrädare för
              de berörda minoritetsgrupperna. Vänsterpartiet föreslog i en motion,
              K330, att dialogen mellan public service-företagen och de nationella
              minoriteternas riksorganisationer skulle formaliseras så att tillgängligheten
              till de nationella minoritetsspråken skulle kunna förbättras.
              Jag har avstått från att reservera mig. Det beror på att vi befinner
              oss mitt i en sändningstillståndsperiod. Jag utgår från att kravet
              på formaliserade dialoger beaktas inom ramen för den särskilda
              utredarens arbete som ska avslutas under sommaren.
            </seg>
            <seg xml:id="i-378b9af35f60fd04-0">
              Fru talman! I betänkandet finns ett gemensamt särskilt yttrande
              om konkurrens på biografmarknaden från Socialdemokraterna och
              Vänsterpartiet. I likhet med motionären Thomas Bodström anser
              vi att det är viktigt att det blir fler aktörer på den svenska
              biografmarknaden, inte färre. I dag har vi en monopolliknande
              situation med SF Bios dominerande ställning på biograf- och distributionsmarknaderna.
              Regeringens passivitet i frågan har varit genomgående. Vänsterpartiet
              efterlyser regeringens handlingskraft i fråga om att skapa ekonomiska
              förutsättningar för att digitalisera biografer på mindre orter.
              Vi förutsätter att regeringen tillsätter en förhoppningsvis parlamentarisk
              utredning för att förbereda en ny filmpolitik. I samband med detta
              arbete vill vi ha förslag från regeringen till hur koncentrationen
              på biografmarknaden ska brytas.
            </seg>
            <seg xml:id="i-9a3b24fa62f4f7b6-0">
              Fru talman! I vår reservation med rubriken Grannlands-tv framför
              vi delvis samma sak som framförs i två folkpartimotioner, en centermotion
              och en socialdemokratisk motion. Den finskspråkiga tv-publiken
              har tillgång till en redigerad finsk tv-kanal i några få regioner
              i Sverige samt Com Hems kabelnät. Samtidigt fylls det digitala
              marknätet med en mängd kommersiella skräpkanaler. Det är inte
              tillfredsställande. I likhet med vad Lars Wegendal anför i sin
              motion anser jag att regeringen bör arbeta för en kvalitetshöjning
              av utbudet genom att ge utrymme för de nordiska grannländernas
              public service-kanaler. Det skulle innebära positiva förbättringar
              för bland annat den sverigefinska nationella minoritetens möjligheter
              att ta del av ett finskspråkigt tv-utbud. Det är hög tid att regeringen
              snarast tar initiativ till att förverkliga Nordiska rådets rekommendation,
              så att vi kan få tillgång till grannländernas public service-kanaler.
            </seg>
            <seg xml:id="i-ad99ec5007d91f36-0">
              Fru talman! Jag anser att reservation 2, Utbyte av tv-sändningar
              mellan Sverige och Finland, är värd att få ett brett stöd i riksdagen
              vid voteringen. Staten har ett särskilt ansvar för de nationella
              minoriteterna. Den redigerade finländska tv-kanalen TV Finland
              sänds över det digitala tv-nätet, men endast över Helsingfors,
              Västerås och Uppsala. Det är hög tid att regeringen nu ser till
              att bygga ut de finländska sändningarna så att de i nästa steg
              omfattar de så kallade förvaltningsområdena i norra Sverige. I
              ett förvaltningsområde har exempelvis finskan en starkare ställning
              som nationellt minoritetsspråk än i övriga landet. Norrbotten
              är det enda länet i landet som har dessa förvaltningsområden.
              På sikt vill vi att man i hela landet ska ha samma möjligheter
              som man har i Uppsala, Västerås och Helsingfors att se TV Finland.
            </seg>
            <seg xml:id="i-19c98b85b42e80a2-0">
              Fru talman! Tekniken är inget hinder. Kostnaderna är överkomliga.
              Börja med att bygga ut tv-sändningarna mellan Sverige och Finland.
              I Sverige finns det minst två nationella minoriteter, sverigefinnar
              och tornedalingar, som vill se finsk tv. Jag tror att romer från
              Finland också är intresserade av att ta del av finsk tv. Finns
              det ett reellt politiskt intresse hos framför allt den svenska
              regeringen kan regeringen också gå vidare. Regeringen kan ta reella
              initiativ för att förverkliga Nordiska rådets rekommendation att
              man ska få tillgång till grannländernas public service-kanaler.
            </seg>
          </u>
          <note type="speaker" xml:id="i-9257df1ba29cade0-0">
            Anf. 88 MARGARETA ISRAELSSON (s):
          </note>
          <u who="margareta_israelsson_83146c" xml:id="i-aabe19492e091eb6-0">
            <seg xml:id="i-3bf007e0124155d0-0">
              Fru talman! Att vara ledamot i kulturutskottet i dessa tider
              är som att genomgå en lång och utdragen graviditet. Det har nu
              gått 18 månader sedan regeringen tillträdde, och inget barn är
              fött. Ingen proposition som presenterar regeringens vilja och
              ambition på kulturområdet har lagts på riksdagens bord.
            </seg>
            <seg xml:id="i-03a15daf542cb363-0">
              Under mina snart 26 år i riksdagen har jag aldrig varit med om
              att sitta i ett så undersysselsatt utskott. Då kan ni inberäkna
              förra gången som de borgerliga partierna styrde Sverige med stöd
              av det främlingsfientliga partiet Ny demokrati.
            </seg>
            <seg xml:id="i-3e39bc4b8783f5c6-0">
              Nu för tiden tycks det som om de inte ens kan styra med hjälp
              av varandra. Ännu har man nämligen inte enats om en gemensam politik
              i kulturfrågor, ej heller på det område som vi nu diskuterar mediefrågorna.
            </seg>
            <seg xml:id="i-7c07b17e017b476f-0">
              Trots att jag många gångar har hört kulturministern under sin
              tid som riksdagsledamot uttrycka sin avoghet mot knyppling tycks
              det som om det är just kunskaper på det området som krävs. Nu
              måste ni snart knyppla ihop någonting.
            </seg>
            <seg xml:id="i-0fc712de945f2c47-0">
              Det närmaste en gemensam åsikt som man kan komma är de direktiv
              som alla arbetsgrupper och beredningar har lyckats få ihop. När
              det gäller direktiven till utredningen om public service verkar
              dock en hel del arbete kvarstå.
            </seg>
            <seg xml:id="i-8cd0245bb1744665-0">
              Jag har i alla fall fått ägna en hel del tid åt att debattera
              med moderater och folkpartister om hur direktiven ska tolkas och
              vad som är public service. Det blev faktiskt inte heller riktigt
              sant. När vi skulle debattera i TV 8 tog man det säkra före det
              osäkra och valde att tala direkt med herr Adaktusson själv i stället
              för att debattera med mig. Kanske var det för att man inte skulle
              få mothugg.
            </seg>
            <seg xml:id="i-17c16af77495c6ec-0">
              Men mothugg blev det i alla fall så småningom när kulturministern
              själv trädde in i debatten och talade om var skåpet ska stå. Här
              ska minsann inte delas ut några licenspengar till programproduktion
              i kommersiella kanaler, sade hon. Sedan verkar det som om den
              debatten dog ut. Det återstår dock att se om vi får möta en gemensam
              syn framöver.
            </seg>
            <seg xml:id="i-d702a52fa7057c87-0">
              Jag har sedan Rose-Marie Frebran fick uppdraget att utreda public
              service deklarerat att vi socialdemokrater emotser en öppen dialog
              med henne. Det har inneburit två möten senast i januari och jag
              väntar nu med spänning på att få se om socialdemokrater, vänsterpartister
              och miljöpartister ska bli inbjudna till ytterligare dialog innan
              regeringspartierna bestämmer sig för hur det ska bli. Tiden går,
              och vi väntar.
            </seg>
            <seg xml:id="i-9ae90378ff9dee2b-0">
              Fru talman! Låt mig avslutningsvis säga något om det särskilda
              yttrande som vi tillsammans med Vänsterpartiet fogat till detta
              betänkande. Vi delar en gemensam strävan om att hålla i gång ett
              levande biografliv i hela landet. Vi delar också den oro som Thomas
              Bodström uttrycker i sin motion för att den monopolliknande situationen
              på biografmarknaden ska leda till höjda biljettpriser och ett
              alltmer begränsat filmutbud.
            </seg>
            <seg xml:id="i-85ed4e102875f716-0">
              När Svenska Filminstitutet talar om frågan om biograferna som
              en tydligt lokal kultur- och filmpolitisk fråga tror vi att de
              har rätt. Framtida digitala hus kan mycket väl vara en kommunal
              och regional angelägenhet. Men en digitalisering av biograferna
              i Sverige kräver insatser av flera distributörer, biografägare,
              visningsorganisationer, teknikföretag, regioner och berörda kommuner.
              Däremot känner vi oss tveksamma till att gå mot en kommunalisering
              av biografverksamheten. Vi vill snarare precis som motionären
              se fler aktörer på marknaden.
            </seg>
          </u>
          <note xml:id="i-2b0d3b83d80474bd-0">
            I detta anförande instämde Gunilla Carlsson i Hisings Backa,
            Anne Ludvigsson, Nikos Papadopoulos, Göran Persson i Simrishamn,
            Leif Pettersson, Anneli Särnblad och Lars Wegendal (alla s).
          </note>
          <note type="speaker" xml:id="i-473cbb593a73a9ab-0">
            Anf. 89 MATS JOHANSSON (m):
          </note>
          <u who="mats_johansson_7543f1" xml:id="i-4a8c5ec17a8c86e1-0">
            <seg xml:id="i-29d97f24f2c77032-0">
              Fru talman! Låt mig inledningsvis beklaga att Margareta Israelsson
              upplever att hon inte har en meningsfull tillvaro här i riksdagen.
              Vi i alliansen tycker också att det är beklagligt att Margareta
              Israelsson inte har något att göra, men det kan hon kanske göra
              någonting åt själv.
            </seg>
            <seg xml:id="i-8320ff57bb0a5116-0">
              Fru talman! Det har hänt och händer mycket spännande på medieområdet
              i Sverige. Det märks att det är goda tider och att det finns ett
              stort intresse för stora investeringar i den mediala framtiden,
              i framtidstro. Låt mig för personlig del få säga att jag finner
              det särskilt glädjande att min gamla tidning Svenska Dagbladet
              hävdar sig väl i den hårda konkurrensen på en av världens tuffaste
              tidningsmarknader.
            </seg>
            <seg xml:id="i-ba920d3c244d0fdc-0">
              De här goda tiderna är inget storstadsfenomen. Välskötta tidningskoncerner
              ute i landet lägger ännu ett år av hundratals miljoner i vinst
              bakom sig. Det handlar om familjeföretag, som till exempel Nya
              Wermlands-Tidningen, vars historia jag nyss har skrivit. Den utvecklingen
              borgar för att det finns resurser att utveckla nya tjänster för
              att möta behoven hos läsare och annonsörer.
            </seg>
            <seg xml:id="i-4b70c0d4c72d9253-0">
              Dessbättre är det för det mesta inte vi politiker som fattar
              avgörande beslut om utvecklingen på medieområdet. Det gör, som
              sig bör, marknadskrafterna, det vill säga konsumenter och producenter
              i ett frivilligt samspel på de olika delmarknaderna. Så ska det
              vara i en liberal demokrati.
            </seg>
            <seg xml:id="i-7b26293c21fdaf9f-0">
              Ytterligare steg på avregleringens väg på medieområdet togs den
              1 april när Radio- och TV-verket fördelade nya sändningstillstånd
              för television i det digitala marknätet. Det var en uppgift som
              tidigare låg hos regeringen, vilket vi kunde se öppnade för politiskt
              godtycke. Därför ändrade vi på den ordningen, och nu sker besluten
              i en bättre, öppnare process.
            </seg>
            <seg xml:id="i-2d5d679b13241d43-0">
              Det är glädjande att kunna konstatera att vi med den senaste
              fördelningen av sändningstillstånd fått åtta nya nationella tv-kanaler
              och nio nya regionala och lokala, det som Siv Holma kallar för
              skräpkanaler. För oss innebär det ökad mångfald, framför allt
              på det regionala och lokala planet, och därtill ökad konkurrens
              i nyhetsförmedlingen för både Sveriges Television och TV 4. Det
              sker tack vare mediehus med förankring i tidningsvärlden i bland
              annat Östergötland, Västergötland, Västernorrland och Norrbotten.
              De företagen får nu en chans att addera till tanken att hela landet
              ska speglas i medierna. Det sker alltså med hjälp av privata initiativ.
            </seg>
            <seg xml:id="i-161a05878290737a-0">
              På tv-området pågår en annan glädjande utveckling i form av en
              breddning av public service-utbudet i flera kanaler. Som nämndes
              här kunde vi vid ett seminarium ordnat av kulturalliansen i riksdagen
              i förra veckan, utan socialdemokratisk medverkan, vilket ska noteras,
              konstatera att ett antal privata tv-företag som TV 4, TV 8 och
              kulturkanalen Axess har goda ambitioner att öka sitt utbud av
              kultur- och samhällsprogram inom ramen för sin kommersiella eller
              filantropiska verksamhet. Det ser vi i alliansen som värdefulla
              tillskott till det offentligt finansierade eterutbudet. Vi ser
              det som initiativ som bör hälsas välkomna snarare än bekämpas
              och förtalas.
            </seg>
            <seg xml:id="i-cafa363f2228683b-0">
              De offentligfinansierade företagens framtid är nu under saklig
              granskning i Public service-utredningen under ledningen av Rose-Marie
              Frebran, tidigare ledamot för Kristdemokraterna och vice talman
              i denna kammare. Efter midsommar får vi se resultatet av hennes
              tankemödor. Jag har all anledning att tro att arbetet ska kunna
              resultera i välbehövliga förändringar efter decennier av socialdemokratisk
              passivitet och konservatism i synen på medievärldens snabba förändring.
            </seg>
            <seg xml:id="i-3dd2edae12c23530-0">
              Det samma gäller den översyn av privatradions villkor och framtid
              som leds av domaren Martin Holmgren och som ska vara klar i höst.
            </seg>
            <seg xml:id="i-a3a232a20be15f9a-0">
              Vi moderater ser fram emot ökade möjligheter till utbyggnad av
              den fria radion med ett privat riksradioalternativ till Sveriges
              Radio. Som varm anhängare av radiomediets särart och Sveriges
              Radios behov att hävda sig inom public service-världen tror jag
              ändå att det vore bra med en stimulerande tävlan även på det seriösa
              radioområdet. Jag vet att den inställningen också delas av Sveriges
              Radios nuvarande ledning.
            </seg>
            <seg xml:id="i-6fa209b0bb76abba-0">
              Så går vi vidare område för område i alliansens arbete med mediefrågorna
              med den teknologiska utvecklingen i ryggen och med den politiska
              friheten för ögonen.
            </seg>
            <seg xml:id="i-0e682538401604bb-0">
              Fru talman! Vi gör skillnad. Det märktes skillnad i mediepolitiken
              under alliansregeringen på 70-talet när vi stoppade planerna på
              ett parabolförbud och öppnade möjligheterna för närradiosändningar.
              Det märktes skillnad på 80-talet när vår opinionsbildning mot
              monopolkramarna och för fri television banade väg för de privata
              alternativ som då var väldigt kontroversiella men som i dag är
              en självklar del av hushållens vanor och vardag. Det märktes skillnad
              på 90-talet när alliansregeringen genomförde fri-radio-reformen
              som i dag berikar musikutbudet i stort. Och nu ska vi gå vidare
              på avregleringens och mångfaldens väg.
            </seg>
            <seg xml:id="i-1dbea85631dab136-0">
              Fru talman! Betänkandet KrU10 behandlar frågor som rör radio-
              och tv-frågor, film och censur. Vår filmpolitiska talesman Hans
              Wallmark hade gärna tagit en filmdebatt men kan tyvärr inte närvara.
              Men jag är säker på att de frågorna kommer tillbaka till kammaren.
              Då ska vi också lägga fram vår filmpolitik till skillnad från
              den filmpolitik som under de föregående tolv åren inte kunde åstadkomma
              det som nu oppositionen själva efterlyser.
            </seg>
            <seg xml:id="i-f11face56d59d231-0">
              Mot bakgrund av det sagda om de snabba förändringarna på marknaderna
              och de utredningar som snart ska leda fram till politiska beslut
              i denna kammare ber jag att få yrka avslag på samtliga motioner
              och bifall till utskottets förslag till beslut.
            </seg>
          </u>
          <note type="speaker" xml:id="i-b704bc62e8af03e0-0">
            Anf. 90 SIV HOLMA (v) replik:
          </note>
          <u who="siv_holma_594ed7" xml:id="i-7129515bf7cddfc8-0">
            <seg xml:id="i-549b153a784f0296-0">
              Fru talman! Jag skulle vilja börja med att ställa en fråga till
              Mats Johansson. Varför får inte förvaltningsområdet i norra Sverige,
              där finskan och sverigefinnarna har en särskild status, ta emot
              tv-sändningar av den finländska tv-kanalen TV Finland? Uppsala,
              Västerås och Helsingfors får ju det. De nämnda kommunerna ingår
              inte i något förvaltningsområde. Jag vill veta varför samma regler
              inte gäller och hur det kan komma sig att man inte har beaktat
              ett förvaltningsområde där de här nationella minoriteterna har
              en starkare ställning.
            </seg>
            <seg xml:id="i-264fc511f4e995a3-0">
              Jag skulle också vilja passa på att fråga om Mats Johansson kommer
              att medverka till att det blir en blocköverskridande överenskommelse
              när Public service-utredningen är klar. Eller kommer detta att
              behandlas inom allianspartierna?
            </seg>
          </u>
          <note type="speaker" xml:id="i-9a1afa30f48ccc82-0">
            Anf. 91 MATS JOHANSSON (m) replik:
          </note>
          <u who="mats_johansson_7543f1" xml:id="i-4a8c5ec17a8c86e1-1">
            <seg xml:id="i-bc6b1d97252f79ce-0">
              Fru talman! Jag tror att det är tionde gången vi för den här
              debatten om finskans ställning i etermedieutbudet i kammaren,
              inte jag, men Siv Holma har ju varit flitig och interpellerat
              om detta. Den här frågan har debatterats i ett par decennier.
              Då frågar man sig om den inte borde ha varit löst av tidigare
              regeringar. Vi har ingen särskild vilja att stänga ute just tv-sändningar
              på finska eller andra nordiska språk, tvärtom. Jag noterar med
              tillfredsställelse att det råkommersiella företaget Com Hem nu
              har löst en stor del av den här problematiken ganska snabbt genom
              sitt erbjudande till kabel-tv-publiken att abonnera på de nordiska
              kanalerna. Det torde finnas möjligheter i satellitvärlden att
              också se på de här kanalerna, precis som man som utlandssvensk
              kan ta del av Sveriges Televisions sändningar ute i Europa. Vi
              tycker att det är trevligt att marknaden har löst det problem
              som politiker av alla kategorier inte har kunnat lösa, än mindre
              inom ramen för det nordiska samarbetet.
            </seg>
            <seg xml:id="i-0bb2259ffe69c1b8-0">
              Något exakt svar på frågan om det finska förvaltningsområdet
              har jag inte, men jag ska gärna ta upp det med kulturministern
              nästa gång vi ses. Vi brukar prata om detta varje gång vi ses.
              Jag tror att ett svar på Siv Holmas fråga är att det inte är så
              lätt att åstadkomma som det kan synas vara. Det är därför vi också
              i betänkandet hänvisar till upphovsrättsproblem och andra tekniska
              hinder.
            </seg>
            <seg xml:id="i-efef1fd230c1f8c0-0">
              När det gäller Public service-utredningen har jag inget emot
              att vi kan åstadkomma något som är blocköverskridande. Jag har
              svårt att tänka mig att utredningen kommer att landa där. Jag
              hoppas få återkomma om det.
            </seg>
          </u>
          <note type="speaker" xml:id="i-b1dbfc7410f71f12-0">
            Anf. 92 SIV HOLMA (v) replik:
          </note>
          <u who="siv_holma_594ed7" xml:id="i-fc713a1cc5ab78a2-0" next="cont">
            <seg xml:id="i-3aed1281bc1bd66d-0">
              Fru talman! Jag ska bara upplysa Mats Johansson om att jag en
              gång har haft en interpellationsdebatt med kulturministern om
              denna fråga, så det måste vara några andra tio gånger som avses.
            </seg>
            <seg xml:id="i-24a7d7c08eefe7f5-0">
              Här sägs att Com Hem har lyckats lösa det här så att man får
              TV Finland. Den förra regeringen var faktiskt mer flitig i den
              här frågan eftersom det var den som gjorde det möjligt för Västerås,
              Helsingfors och sedermera Uppsala att ha den kanalen i basutbudet.
              De som bor i de områdena behöver alltså inte betala för den kanalen.
              Jag mottar det positivt att Mats Johansson ska ta upp frågan om
              förvaltningsområdet med kulturministern. Det tycker jag är helt
              okej.
            </seg>
            <seg xml:id="i-de3e5f76bca6ea7d-0">
              Däremot blir jag väldigt förvånad över det svar som Mats Johansson
              ger när det gäller att arbeta för en blocköverskridande överenskommelse
              om public services sändningstillstånd. Det har ju varit praxis,
              och det vore oerhört olyckligt demokratiskt sett om inte den praxis
              fortsätter.
            </seg>
            <seg xml:id="i-93fa4884f8a1d885-0">
              Avslutningsvis vill jag ta upp den offentliga utfrågningen om
              TV 8, Axess och TV 4. Jag får väl gratulera de borgerliga partierna
              för att de har marknadsfört det på det sätt som har skett. Sanningen
              är ju att utfrågningen med de här aktörerna inte ligger under
              kulturutskottets ansvarsområde. Det ligger under konstitutionsutskottets
              ansvarsområde. Från min sida har det varit speciellt viktigt att
              hörsamma den kritik som har förts fram från kulturutskottets ledamöter
              om att man har varit för generös med inbjudningar. Vi har haft
              en restriktiv linje med det.
            </seg>
          </u>
          <note xml:id="i-5c1cc929ec0db132-0">
            Anf. 93 CECILIA WIKSTRÖM i Uppsala (fp):
          </note>
          <u who="siv_holma_594ed7" prev="cont" xml:id="i-70222a075bcf82b2-1">
            <seg xml:id="i-251c2e12619ef6d8-0">
              Fru talman! Mediepolitiken aktualiseras då och då, och nu är
              den hetare än på mycket länge eftersom den utredning som pågår
              snart ska presentera förslag som kan få stor bäring på public
              service och den framtida utformningen. Frågorna infinner sig hos
              oss i kammaren precis som hos allmänheten ute på gator och torg
              och i tv-soffor: Vilken roll ska SVT och Sveriges Radio egentligen
              ha i framtiden? Hotas public service av nya aktörer och teknisk
              utveckling, eller kan dessa innebära att public service faktiskt
              kan komma att utvecklas i stället? Och kanske viktigast: Hur kan
              vi säkerställa allas vår tillgång till kvalitets-tv och kvalitetsradio
              i en föränderlig tid där medieutbudet ständigt växer och diversifieringen
              hela tiden ökar?
            </seg>
            <seg xml:id="i-ed7a508d3bc9515b-0">
              Ja, fru talman, det betänkande som vi har att hantera i dag handlar
              om radio, tv, film och censur, inte andra medier som till exempel
              dem som jag personligen är oerhört beroende av, nämligen dagstidningar.
            </seg>
            <seg xml:id="i-3be61dbf9ec8db67-0">
              Jag vill inleda med att yrka bifall till förslaget i betänkandet
              i dess helhet.
            </seg>
            <seg xml:id="i-de048b4bf1fe8079-0">
              Fru talman! I flera årtionden var Sveriges Television och Sveriges
              Radio helt ohotade. I min barndom fanns det två tv-kanaler. Det
              fanns tre radiokanaler. TV 1 var mina föräldrars självklara val.
              Radions P 3 var min favoritkanal. På den tiden var det helt självklart
              att hela familjen tillsammans såg på lördagsunderhållningen i
              tv samtidigt som barnen åt lördagsgodis. I skolan på måndag morgon
              talades det om underhållningen, tävlingarna och artisterna. Det
              fanns referenspunkter som alla kunde tänka om och känna inför.
              Barnprogrammen var pedagogiska, och vi som växte upp på 60- och
              70-talen minns med glädje Magnus, Brasse och Eva i Fem myror är
              fler än fyra elefanter och Birgitta Andersson som lärde oss läsa
              i Från A till Ö .
            </seg>
            <seg xml:id="i-f7a93228fe43dbb5-0">
              I dag är allting annorlunda. I varje hem finns många platta tv-apparater,
              men det finns också ett överväldigande kanalutbud. Man kan ta
              hem alla kanaler via datorn. Det finns en konkurrens, och man
              kan undra om SVT:s ställning i det svenska folkets medvetande
              har eroderats. Nej, så har inte skett. Fortfarande leder varje
              förändring i tablåerna på SVT:s etta och tvåa till engagerade
              diskussioner från medborgarna på insändarsidorna, och anmälningarna
              till Granskningsnämnden tilltar, vilket ju faktiskt innebär att
              medborgarna bryr sig om public service fortfarande.
            </seg>
            <seg xml:id="i-cab5fc5b15144351-0">
              Bolibompa , Rapport , Melodifestivalen , Sommarpratarna i radio
              och många andra program är fortfarande betydelsebärande för många
              svenskar. På senare år har miljoner svenskar följt Fredrik Lindström
              i Värsta språket eller min kompis i Uppsala Knut Knutsson i Antikrundan
              .
            </seg>
            <seg xml:id="i-709a8bcdbeefcf23-0">
              Min förhoppning är att SVT och SR inte ska se uppkomsten av nya
              kanaler som hot utan mer som motivationsfaktorer för att ännu
              mer profilera sig och höja nivån när det gäller kunskap, bildning
              och kultur i det moderna medielandskapet. Kom ihåg att public
              service har en bildningspolitisk uppgift och står ända sedan Radiotjänsts
              tid i en kulturdemokratisk tradition, någonting som man tycks
              tendera att inte alltid lyfta fram.
            </seg>
            <seg xml:id="i-e5318840ec87afb3-0">
              Det har funnits skillnader i synen på huruvida mångfalden inom
              SVT och radio är positiv. Jag vill bara upplysa, fru talman, om
              det faktum att den första borgerliga regeringen på 44 år på 70-talet
              förverkligade den allra viktigaste mediepolitiska reformen i modern
              tid, nämligen att en gång för alla bryta radiomonopolet. Det var
              en mig närstående person som kom att förverkliga den stora reformen.
              Olof Palme lovade att han skulle avskaffa närradion när Socialdemokraterna
              en gång återkommit till makten, men efter sossarnas segerval 1982
              valde en klok man, Bengt Göransson, att permanenta närradion.
            </seg>
            <seg xml:id="i-e7ddf2f1cc64f37b-0">
              Men så sent som på 90-talet, när parabolerna installerades på
              svenska hustak och balkonger, var Socialdemokraterna inte sena
              med missriktade förslag om lagstiftning om att förbjuda denna
              nymodighet. Samma tendens att försöka stoppa utvecklingen och
              backa in i framtiden tycks vi se ännu i dag.
            </seg>
            <seg xml:id="i-15bcee095c67a663-0">
              Ibland har jag sagt att vi lever i Googles tidevarv. Vi vänjer
              oss vid att allting går fort, och information finns tillgänglig
              genom en knapptryckning på Google eller Wikipedia. Detta ger oanade
              möjligheter, men det sker också en utarmning. Fördjupningen lyser
              ibland med sin frånvaro. Public service måste bevara de goda idealen
              om ett programutbud med kvalitet och spets för medborgarna samtidigt
              som man anpassar sig till en ny situation med mångfald och tuff
              konkurrens.
            </seg>
            <seg xml:id="i-d045e655c369b50d-0">
              På senare tid har vi dessvärre ibland kunnat se hur public service-kanalerna
              satsat på att plagiera storsäljande produkter från de kommersiella
              kanalerna i stället för att profilera det egna. För några år sedan
              blev det lite löjligt. Bolagen ville ha tittare och lyssnare i
              åldersspannet 2244 år. Det gjorde att man valde bort de lyssnare
              och tittare man hade för att jaga sådana som man aldrig skulle
              få.
            </seg>
            <seg xml:id="i-91333121da769894-0">
              SVT och SR kommer att fortsätta tillhandahålla kvalitets-tv och
              radio för medborgarna inom all överskådlig tid, men i dag produceras
              faktiskt public service av fler än dem. TV 8 gör seriösa magasin
              och debattprogram. Axess TV och andra producerar fantastiska kulturprogram
              av mycket hög kvalitet.
            </seg>
            <seg xml:id="i-4375733bb6ba8c19-0">
              Mina tidigare kolleger har nämnt dem vid namn, och jag vill också
              göra det. Jag vill även säga att de på ett mycket konstruktivt
              sätt bidrar till det diversifierade medielandskapet med sin kulturdemokratiska
              tradition nya tradition förvisso, men de för den vidare. Det handlar
              om att bevara och samtidigt gå vidare.
            </seg>
            <seg xml:id="i-df75ebef62083691-0">
              Runt om i världen ser vi hur möjligheten att låta oberoende producenter
              söka public service-medel för att skapa kvalitetsproduktioner
              genomförs. I Danmark har man genomfört ett system som innebär
              att mediemyndigheten fördelar pengar till public service-produktioner
              som kan sändas i kommersiella kanaler. I Storbritannien har en
              parlamentarisk kommitté rekommenderat att fler aktörer än BBC
              ska kunna få finansiering av public service-produktioner just
              för att undvika en monopolliknande situation. Det är hög tid att
              välkomna en större mångfald av kvalitets-tv även i Sverige, producerad
              av andra aktörer än SVT.
            </seg>
            <seg xml:id="i-91e7bac54654c6ab-0">
              Jag tror att de förhållandevis unga människor som jag ser på
              åhörarläktaren är beredda att hålla med om att det är viktigt
              för förnyelsen av public service att många fler aktörer finns
              på marknaden och att vi inte undertrycker dem utan i stället stimulerar
              deras positiva utveckling. Mångfald, fru talman, är som bekant
              att föredra framför enfald. Det gäller i synnerhet på mediepolitikens
              område såsom det ser ut i dag.
            </seg>
          </u>
          <note type="speaker" xml:id="i-62d4cde29b9eaf33-0">
            Anf. 94 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-f31e18ad367953b2-0" next="cont">
            <seg xml:id="i-c8ab5187e46a4416-0">
              Fru talman! När vi inte fick talas vid då vi var i tv kanske
              vi kunde byta några ord så här live . Det kan ge Cecilia Wikström
              tillfälle att kanske inte prata om gamla socialdemokratiska motioner
              men väl om folkpartipolitik. Är Folkpartiet intresserat av att
              få ett brett avtal för public service som löper in i framtiden
              och där vi kan få en bred överenskommelse omfattande förutom de
              partier som nu utgör regering även partierna i opposition? Det
              är min fråga, fru talman.
            </seg>
          </u>
          <note xml:id="i-e0009e0c54802ab8-0">
            Anf. 95 CECILIA WIKSTRÖM i Uppsala (fp) replik:
          </note>
          <u who="margareta_israelsson_83146c" prev="cont" xml:id="i-a5906972b8fccc98-0">
            <seg xml:id="i-d4e66a204430d02e-0">
              Fru talman! Jag tycker inte att det är riktigt sjyst av Margareta
              Israelsson att angripa mig eller Mats Johansson för den iscensättning
              som TV 8:s producenter hade för den debatt som gick av stapeln
              för omkring tio dagar sedan. Vi valde inte att sitta på var sin
              stol tillsammans med Lars Adaktusson.
            </seg>
            <seg xml:id="i-89aa138520aec4f9-0">
              Jag skulle gärna ha en debatt med Margareta Israelsson var som
              helst, på den plats som Margareta Israelsson väljer och under
              de förhållanden som Margareta Israelsson önskar. Det kan vara
              i Västerås, Uppsala eller Helsingfors var som helst. Jag samtalar
              gärna om mediefrågor med Margareta både i dag och alla andra dagar,
              men jag kan inte rå över en programledares val av iscensättning
              av ett specifikt program. Låt oss lämna det. Det är historia.
            </seg>
            <seg xml:id="i-73b188c6a3c4ad1a-0">
              Framtiden är viktig, och då gäller det breda överenskommelser
              kring mediepolitiken. Om vi kan få sådana till stånd välkomnar
              jag och Folkpartiet det naturligtvis. Men då gäller det att se
              möjligheterna och inte fortsätta att backa in i framtiden.
            </seg>
          </u>
          <note type="speaker" xml:id="i-45fe220279fbdde3-0">
            Anf. 96 MARGARETA ISRAELSSON (s) replik:
          </note>
          <u who="margareta_israelsson_83146c" xml:id="i-f31e18ad367953b2-1" next="cont">
            <seg xml:id="i-6e2505b8b5c8d1c3-0">
              Fru talman! Det var ett väldigt intressant svar se möjligheterna
              och inte backa in i framtiden, och lite om historia. Jag tyckte
              inte att det var så mycket diskussion om framtiden i Cecilia Wikströms
              anförande.
            </seg>
            <seg xml:id="i-e01353958654dbec-0">
              Låt oss ta det en gång till. Nu finns en utredare av public service,
              Rose-Marie Frebran. Socialdemokraterna, liksom kollegerna i oppositionen,
              Vänsterpartiet och Miljöpartiet, är av samma åsikt, nämligen att
              vi trots att ni rev upp det avtal som vi hade träffat ska föra
              en öppen och nyanserad diskussion med utredaren. Det känns ganska
              angeläget att efter den typ av inlägg som Moderaterna och Folkpartiet
              gör få höra om det är Folkpartiets ambition att arbeta för att
              träffa ett brett avtal.
            </seg>
            <seg xml:id="i-104c65eada215f3a-0">
              Jag behöver veta det eftersom utredaren nu inte talar med oss.
              Jag antar att hon sitter i förhandlingar med regeringspartierna.
              Det känns angeläget för oss inom oppositionen att få veta med
              vilken ambition Cecilia Wikström och hennes partivänner driver
              denna fråga framåt. Och lämna nu parabolerna! Nu är vi på väg
              framåt.
            </seg>
          </u>
          <note xml:id="i-12985d92fe1c770b-0">
            Anf. 97 CECILIA WIKSTRÖM i Uppsala (fp) replik:
          </note>
          <u who="margareta_israelsson_83146c" prev="cont" xml:id="i-a5906972b8fccc98-1">
            <seg xml:id="i-50b95028a8f8a1ab-0">
              Fru talman! Parabolerna är här för att stanna. Teknikutvecklingen
              går allt fortare framåt, och det gäller för oss att hänga med
              i den och där så är möjligt ligga ett steg före.
            </seg>
            <seg xml:id="i-22d5756ebe352f4b-0">
              Vi har en hög ambitionsnivå i Folkpartiet vad gäller handfasta,
              konkreta överenskommelser. Om vi kan komma i ett läge där vi kan
              uppnå något sådant välkomnar jag naturligtvis det och kommer att
              göra vad jag kan för att bidra till en sådan överenskommelse.
              Nu är det dock så att utredaren allra senast den 31 maj ska presentera
              förslag som kan få mycket stor bäring på public service och dess
              framtida utformning. Innan de förslagen är framlagda kan vi inte
              komma till någon överenskommelse om vare sig det ena eller det
              andra.
            </seg>
            <seg xml:id="i-cff40b8bb63b2d07-0">
              Vi inväntar nu utredarens förslag, och därefter ska väl alla
              partier ta ställning till dem.
            </seg>
          </u>
          <note type="speaker" xml:id="i-80497192e1010977-0">
            Anf. 98 DAN KIHLSTRÖM (kd):
          </note>
          <note xml:id="i-6fe5b9df3fe00f56-0">
            Fru talman! Inledningsvis yrkar jag bifall till utskottets förslag
            i betänkandet och avslag på de två reservationerna.
          </note>
          <u who="dan_kihlstrom_3e3877" prev="cont" xml:id="i-f543d8c5150af647-0">
            <seg xml:id="i-c583ec88c3f6ed8e-0">
              Jag vill göra några reflexioner och ge en del kommentarer till
              betänkandet. Mediedebatten är levande och det finns naturligtvis
              orsaker till det. Detta avspeglar sig också i betänkandet där
              det finns förslag om allt från att flytta Sveriges Television
              till Göteborg och tv-sändningar över de nordiska gränserna, vilket
              flera varit inne på, till situationen på biografmarknaden.
            </seg>
            <seg xml:id="i-7d0b678ca06ef322-0">
              Som jag sade är mediedebatten aktuell och levande, och som kulturpolitiker
              ägnar jag ganska mycket tid åt just mediepolitiken. De olika medierna
              är en mycket viktig del av kulturen. Medierna finns nära oss,
              och de påverkar oss varje dag. En del av de mediefrågor som tas
              upp i betänkandet handlar om både kultur och demokrati. Låt mig
              därför först säga något om själva medielandskapet.
            </seg>
            <seg xml:id="i-c3d19d8bd33f984b-0">
              Medielandskapet förändras i en snabbare takt än kanske någonsin
              tidigare. Den mest avgörande faktorn i den förändringen är den
              nya tekniken. Den digitala tekniken håller på att driva fram en
              revolution, om den inte redan gjort det, inom medieområdet. Det
              sker inte enbart genom att gamla medier byter till ny teknik utan
              även genom att medier smälter samman och bildar nya storheter.
              Tv, radio och Internet är inte längre självständiga enheter, utan
              alla är på väg att förvandlas till en större helhet.
            </seg>
            <seg xml:id="i-6252061d9d04353b-0">
              Mediernas förändring driver också fram förändringar i våra medievanor.
              Ny teknik skapar nya möjligheter att ta till sig mediernas budskap
              på många olika sätt. För vissa grupper, till exempel de funktionshindrade,
              kan det innebära att de kan ta del av mediernas innehåll på samma
              villkor som andra.
            </seg>
            <seg xml:id="i-08ddb5f06761133f-0">
              Samtidigt som medievanorna förändras i vissa delar lever annat
              kvar. Papperstidningarna, som för några år sedan spåddes en säker
              död vilket någon var inne på tidigare är fortfarande ett välmående
              nyhetsmedium. Det finns inga tecken på förändring inom den närmaste
              framtiden, bör tilläggas. Teknikens behov får aldrig leda människan,
              utan människans behov ska styra teknikens utveckling. Innehållet
              i medierna, i programmen och tidningarna, är alltid viktigare
              än den teknik med vilken informationen förmedlas. Innehållet är
              naturligtvis det viktigaste. Det är mycket viktigare än själva
              skalet eller tekniken.
            </seg>
            <seg xml:id="i-8148dfb0303bf556-0">
              Det händer således mycket på medieområdet. I betänkandet hänvisas
              till pågående utredningar. Vi har den pågående Public service-utredningen,
              som redan debatterats i dag. Den handlar om finansieringsfrågor
              samt om public services uppdrag och organisation. En annan utredning
              arbetar med den kommersiella radions villkor, och i höstas fick
              regeringen från Radio- och TV-verket ett antal förslag på förändringar
              som gäller förbättringar av närradion. Det är en fråga som engagerar
              mig lite extra. Det handlar i mycket om den fria åsiktsbildningen
              och demokratin.
            </seg>
            <seg xml:id="i-a268fa3660ab2e13-0">
              Fru talman! Slutligen vill jag säga några ord om de vänsterpartistiska
              reservationerna som tar upp tv-sändningar över gränserna på olika
              sätt. Det är verkligen inga nya frågor utan väl kända av oss alla.
              Det är många som engagerat sig i dessa frågor under årens lopp.
              Rent allmänt kan sägas att det inte minst ur ett kulturellt perspektiv
              vore bra om alla naturligtvis först och främst minoriteterna kunde
              se sina grannländers tv. Hemma har jag faktiskt tillgång till
              norsk, dansk och finsk tv. Men det beror nog mer på det kabel-tv-nät
              som jag råkar tillhöra där jag bor. Precis som det står i betänkandet
              handlar det också om upphovsrättsfrågor och ekonomi.
            </seg>
            <seg xml:id="i-a6eacf63ba9c03ea-0">
              Nu ska sägas att det är fler i Sverige i dag som kan se exempelvis
              finsk tv än förut. Jag sade förut att teknikfrågan är viktig i
              sammanhanget. Så är det nog också när det gäller de nordiska programmen.
              Vid analoga sändningar spills tv-signaler lättare över gränsen.
              Vid digitala sändningar blir det mer exakt, och om länderna dessutom
              har olika standard i de digitala systemen blir det problem. Internet
              är gränsöverskridande, så det kan också betyda större möjligheter
              att se grannländers tv kanske inte just i dag, men inom en snar
              framtid.
            </seg>
            <seg xml:id="i-d1b78e77e1bcd544-0">
              Hur som helst handlar det här om att envist arbeta vidare allesammans.
              Nordiska rådet, ministrarna och andra har jobbat med frågan i
              många år. Vi måste envist arbeta vidare med frågan.
            </seg>
            <seg xml:id="i-52260a4c86bedb69-0">
              Till slut vill jag kommentera de synpunkter som har framförts
              om det marksända nätet och ett antal kanaler som finns där. Det
              viktiga i sammanhanget är att det inte är regeringen som ska sitta
              och avgöra vilka olika typer av kanaler som ska sändas ut i det
              marksända nätet. Det är en bra ordning vi har fått, att Radio-
              och TV-verket är de som efter ansökningar från olika tv-bolag
              och andra bedömer vilka som kan ges möjligheter att sända i våra
              marknät.
            </seg>
          </u>
          <note type="speaker" xml:id="i-70dd849d8894ac0f-0">
            Anf. 99 SIV HOLMA (v) replik:
          </note>
          <u who="siv_holma_594ed7" xml:id="i-7129515bf7cddfc8-1">
            <seg xml:id="i-5cf38e1414cd1b22-0">
              Herr talman! Jag vill ställa samma fråga till Dan Kihlström som
              jag ställde till Mats Johansson. Helsingfors, Västerås och Uppsala
              har i sitt basutbud möjlighet att se finsk tv i form av Finlandskanalen
              utan att betala för det. Anser inte Dan Kihlström att de förvaltningsområden
              som finns i norra Sverige borde ha samma möjligheter som Helsingfors,
              Västerås och Uppsala, det vill säga att det skulle ingå i basutbudet?
              Det måste ju betyda någonting att vi har erkänt sverigefinnarna
              som en nationell minoritet och att finskan är ett nationellt erkänt
              minoritetsspråk.
            </seg>
            <seg xml:id="i-536ce0902fcef11b-0">
              Jag skulle också vilja fråga Dan Kihlström om det är Kristdemokraternas
              ambition att arbeta för att det blir en överenskommelse när det
              gäller nästa sändningstillståndsperiod för public service. Är
              det inte så att det vore väldigt bra utifrån Kristdemokraternas
              ståndpunkt vad gäller public services framtid om det blev en överenskommelse
              över blockgränserna? Det borde väl gynna Kristdemokraternas grundinställning
              när det gäller detta? Hur ser ni på detta? Hur ser Kristdemokraterna
              på möjligheterna till att det verkligen blir en sådan blocköverskridande
              överenskommelse när vi ska fatta beslut om nästa tillståndsperiod?
            </seg>
          </u>
          <note type="speaker" xml:id="i-a0a61035710e202c-0">
            Anf. 100 DAN KIHLSTRÖM (kd) replik:
          </note>
          <u who="dan_kihlstrom_3e3877" xml:id="i-4ded681b149194c2-0">
            <seg xml:id="i-dfd2484f6ea4012e-0">
              Herr talman! Det var flera både viktiga och stora frågor. Vi
              tar det sista först, om ambitionen om en så bred överenskommelse
              som möjligt när det gäller public service. Jag tycker att det
              är bra; vi ska naturligtvis sträva efter att så många som möjligt
              ställer upp på det. Då får man relatera till den pågående utredningen,
              och det gör Siv Holma själv också. Rose-Marie Frebran med grupp
              arbetar med frågan.
            </seg>
            <seg xml:id="i-952ac09e92261f03-0">
              Min förhoppning är att resultatet av den utredningen ska falla
              oppositionen i smaken, att man tycker att det är en bra utredning
              och att det är relevanta frågor när det gäller finansiering, organisation
              och public services uppdrag, så att vi kan få en så bred överenskommelse
              som möjligt. Låt oss invänta resultatet av utredningen.
            </seg>
            <seg xml:id="i-0bc0184000ed283f-0">
              Det viktigaste är naturligtvis inte vad som är viktigast för
              oss kristdemokrater, utan vad alla tittare och lyssnare, det vill
              säga medborgarna, får för public service i framtiden. Det är det
              som är det viktigaste, så att vi får ett starkt och bra public
              service i framtiden.
            </seg>
            <seg xml:id="i-402ea445c34c3922-0">
              När det gäller förvaltningsområdena delar jag uppfattningen att
              det är ett problem. Jag var inne lite på det i mitt anförande.
              Jag vet inte om Siv Holma noterade det, men jag tycker att det
              är viktigt både ur ett kulturellt perspektiv och ur tillgänglighetsperspektiv.
              Jag sade att det är fler i dag som kan se finsk tv än förut. Men
              jag tycker naturligtvis att det är en fråga att ta med sig vidare
              i debatten. Det vet jag också att många arbetar för.
            </seg>
          </u>
          <note type="speaker" xml:id="i-736da8f77844843f-0">
            Anf. 101 SIV HOLMA (v) replik:
          </note>
          <u who="siv_holma_594ed7" xml:id="i-7129515bf7cddfc8-2">
            <seg xml:id="i-459533d16c078831-0">
              Herr talman! Vad gäller vikten av att vi får blocköverskridande
              överenskommelser när vi ska träffa nästa tillståndsperiods avtal
              talar Dan Kihlström om vad tittarna och lyssnarna anser. Men man
              kan också säga att det tittarna och lyssnarna anser sammanfaller
              med uppfattningen i den majoritet som finns i riksdagen. Däremot
              kan man konstatera att den majoriteten inte finns i regeringen.
              Jag nämnde Kristdemokraterna som referensparti i sammanhanget.
            </seg>
            <seg xml:id="i-dc4796cc16ad7c4a-0">
              Den andra frågeställningen gäller möjligheten att ta emot och
              se finsk tv i förvaltningsområdena. Det tas upp i utskottsmajoritetens
              avslag att det handlar om upphovsrättsliga frågor och kostnader.
              Nu är det så att regeringen har avsatt 20 miljoner till just de
              här kostnaderna. Vad jag förstod av kulturministern när vi hade
              en interpellationsdebatt den 28 mars går ungefär hälften av dem
              till upphovsrättsliga kostnader. Enligt min bedömning ska det
              finnas resurser för att även kunna ge Norrbotten, som det enda
              län som har förvaltningsområden, möjlighet att ta emot de finska
              tv-sändningarna.
            </seg>
          </u>
          <note type="speaker" xml:id="i-4597e4b741ef1622-0">
            Anf. 102 DAN KIHLSTRÖM (kd) replik:
          </note>
          <u who="dan_kihlstrom_3e3877" xml:id="i-4ded681b149194c2-1">
            <seg xml:id="i-5de58c408471680a-0">
              Herr talman! Först och främst är det här ingen ny fråga. Det
              är en gammal fråga, Siv Holma.
            </seg>
            <seg xml:id="i-0094cfe99823a5bb-0">
              Det här är väl också lite grann av en teknikfråga, tror jag.
              När vi hade analoga sändningar fanns det analoga tv-sändningar
              på båda sidor om gränserna och i glesbygden, vilket gjorde att
              man behövde ha starka sändare. Finsk tv spillde in ganska mycket
              över Sverige. Då var inte frågan så het och aktuell som den nu
              har blivit när man går över till digitala sändningar, eftersom
              den digitala sändningen, vad jag förstår, är mer exakt och mer
              avgränsad på det sättet att de analoga sändningar som förut sökte
              sig in på svensk arena inte gör det numera. Frågan blir alltså
              mer aktuell när man går över till det digitala sändningssystemet.
            </seg>
            <seg xml:id="i-532e9cf515bcbcf2-0">
              Men jag försökte säga i min förra replik att jag tycker att det
              är en viktig tillgänglighetsfråga och att vi tillsammans på nordisk
              nivå, och vad vi nu har för olika nivåer, måste jobba vidare med
              frågan, så att också förvaltningsområdena får tillgång till de
              sändningar som man vill ha. Jag är beredd att ta med mig frågan
              och arbeta vidare med den.
            </seg>
            <seg xml:id="i-273026614334fe5e-0">
              Slutligen vill jag säga något om det här med så breda överenskommelser
              som möjligt och den kommande mediepolitiken. Den diskussion som
              förekommer mellan regeringspartierna när det gäller framtida public
              service är en sak. Den tycker jag är bra, och den ska vi ha. Nu
              har vi en utredning som tittar på tre viktiga frågor. Min förhoppning
              är att den ska komma fram till ett så bra resultat att även Siv
              Holma kan omfatta den.
            </seg>
          </u>
          <note xml:id="i-ceaf97fd3a2280e6-6">
            Överläggningen var härmed avslutad.
          </note>
          <note xml:id="i-233fce3bb516b7d8-0">
            14 § Konstnärs- och musikfrågor
          </note>
          <note xml:id="i-a1904fdd5b6e9dbd-7">
            Föredrogs
          </note>
          <note type="speaker" xml:id="i-56e1f7b5ad85a88c-0">
            Anf. 103 SIV HOLMA (v):
          </note>
          <u who="siv_holma_594ed7" xml:id="i-7129515bf7cddfc8-3">
            <seg xml:id="i-acd4fc00a591bd2a-0">
              Herr talman! I betänkandet behandlas tio motionsyrkanden från
              den allmänna motionstiden 2007 om konstnärs- och musikfrågor.
              Åtta yrkanden kommer från Vänsterpartiet. Vänsterpartiet vill
              ha en icke-diskriminerande och inkluderande scenkonst och långsiktiga
              bidrag till fria grupper. Vi vill att regeringen kommer med förslag
              till hur en bild- och formallians kan inrättas. Vi vill att regeringen
              förverkligar ett två år gammalt riksdagsbeslut om att upphovsmän
              till offentliga konstnärliga verk bör ha förhandlingsrätt när
              det gäller den individuella visningsersättningens storlek.
            </seg>
            <seg xml:id="i-95aa89670f7f6170-0">
              Vidare vill Vänsterpartiet att fler musikgenrecentrum ska inrättas
              och att den musikaliska mångfalden stärks. Vi vill också ha en
              handlingsplan för folk- och världsmusik med syfte att de får ett
              förhållandevis rättmätigt utrymme.
            </seg>
            <seg xml:id="i-636ee3106c5bd74c-0">
              Vänsterpartiet kommer också med ett helt nytt förslag om att
              utarbeta en modell för ett samarbete mellan amatörer och professionella
              som ska kunna bli långsiktigt och bygga på jämlika villkor. Majoriteten
              bestående av alla partier utom Vänsterpartiet avstyrker dessa
              goda förslag.
            </seg>
            <seg xml:id="i-929412e711743828-0">
              Herr talman! Det finns framför allt två förslag som jag är besviken
              över att de inte fått något stöd.
            </seg>
            <seg xml:id="i-06c095cd4f735d29-0">
              Det ena berörs i reservation 2, Långsiktiga bidrag till fria
              grupper, vilken jag härmed yrkar bifall till. Här har alla utom
              Vänsterpartiet en stark tilltro till att regeringen snarast återkommer
              till riksdagen och redovisar möjligheten till att knyta sådana
              bemyndiganden till anslag inom utgiftsområde 17.
            </seg>
            <seg xml:id="i-a511e7311b302d45-0">
              Det hade varit en styrka om kulturutskottet hade vågat göra ett
              tillkännagivande. Det skulle ha gett signaler om att kulturpolitiken
              är beredd att ta strid med finanspolitiken om att ge rimliga långsiktiga
              ekonomiska villkor för de fria grupperna.
            </seg>
            <seg xml:id="i-3b87978441f63837-0">
              Ingen har väl undgått rapporteringen i medierna om hur konstnärliga
              ledare har fått ta privata lån och skuldsätta sina hem och hus
              för att kunna ha någon form av ekonomisk framförhållning. Jag
              tycker att det är ovärdigt i ett civiliserat samhälle att behandla
              kulturutövarna på detta sätt.
            </seg>
            <seg xml:id="i-5f81ab78f4c375de-0">
              Det andra förslaget berörs i reservation 3, Konstnärernas försörjning,
              vilken jag härmed yrkar bifall till. Det handlar om att bygga
              vidare på modellen med allianser som Teater-, Dans- och Musikallianserna.
              Det är svårt att motivera att ett helt konstområde ska lämnas
              utanför. Bild- och formkonstnärerna har länge varit en eftersatt
              grupp. Ingenting positivt har hänt för denna grupp sedan betänkandet
              Konstnärerna och trygghetssystemen presenterades.
            </seg>
            <seg xml:id="i-786cf0e06c58b5f1-0">
              Däremot har försämringarna i villkoren för rätt till arbetslöshetsersättning
              drabbat samtliga som yrkesmässigt utövar konstnärlig verksamhet.
              Vänsterpartiet vill att regeringen ska få i uppdrag att återkomma
              med förslag till hur en bild- och formallians kan inrättas. Det
              har förekommit lokala försök med konstnärsallianser för bild-
              och formkonstnärer. Från dessa borde man kunna hämta erfarenheter
              av hur sådana kan utformas.
            </seg>
            <seg xml:id="i-1317f4bbcd15f642-0">
              Det är två reservationer som förtjänar ett brett stöd från riksdagens
              partier. Alla ni som förespråkar att kulturarbetare ska ha anständiga
              ekonomiska villkor är välkomna att rösta på reservationerna 2
              och 3.
            </seg>
            <seg xml:id="i-505cf7350733ef4a-0">
              Herr talman! Vänsterpartiet förslag på icke-diskriminerande scenkonst,
              konstnärernas försörjning, den individuella visningsersättningen
              och ett nytt musikgenrecentrum avstyrks med hänvisning bland annat
              till den pågående Kulturutredningen. Det är ganska symtomatiskt
              att vart och vartannat förslag som riksdagen ska behandla hamnar
              i ett vakuumliknande tillstånd: Var god dröj till nästa år, är
              ett återkommande tema i riksdagens kulturpolitiska debatter. Statens
              kulturpolitik går på sparlåga. Förutom var god dröj tills Kulturutredningen
              presenterar sitt förslag räknar regeringen upp kulturbudgeten
              på drygt 10 miljarder med 61 miljoner.
            </seg>
            <seg xml:id="i-3ad8939386c90f5a-0">
              De verksamheter som råkar tillhöra verksamheter som får pris-
              och löneomräkningar får en oanständigt låg uppräkning. Senast
              var den 0,78 procent. Jämför 0,78 procent med att lönerna generellt
              gått upp med 3,5 procent. Dessutom har man ett hyressystem som
              tar mer och mer av kulturverksamhetens pengar. Till den förra
              regeringens försvar kan sägas att den var beredd att se över systemet,
              men det är inte denna. Summan av kardemumman blir att kulturens
              ekonomiska villkor är anorektiska!
            </seg>
            <seg xml:id="i-3b3bbe4e3f1972f4-0">
              Herr talman! I dag föreslår Teaterförbundet i en skrivelse till
              statsminister Fredrik Reinfeldt att han ska inrätta en departementsövergripande
              kriskommission för scenkonsten. De skriver att läget är så akut
              att det inte finns möjligheter att avvakta den sittande Kulturutredningen
              och andra utredningar som pågår inom området. De befarar att om
              inget görs kommer skador på scenkonstens infrastruktur att bli
              svåra att reparera i efterhand. En omfattande utslagning av högutbildade
              och kvalificerade kulturutövare står för dörren.
            </seg>
            <seg xml:id="i-68e44d3493641dd9-0">
              Arbetsgivarparten, Svensk Scenkonst, har gett uttryck för liknande
              kritik. De vill att allianspartierna ska leva upp till de löften
              som man gav före valet såsom bland annat ökade anslag till den
              fria scenkonsten och att pensionsfrågan ska lösas. Jag vill ställa
              en enkel fråga till Olof Lavesson och Cecilia Wikström. Kommer
              ni att arbeta för att en kriskommission i enlighet med Teaterförbundets
              förslag inrättas?
            </seg>
            <seg xml:id="i-e4dd9199777822be-0">
              Herr talman! Avslutningsvis vill jag redogöra för Vänsterpartiets
              nya förslag om att hitta en modell för samarbetet mellan amatörer
              och professionella. Kulturutskottets svar blir: Ett sådant samarbete
              bör i första hand byggas på frivillighetens princip utan pekpinnar
              och inblandning från statens sida.
            </seg>
            <seg xml:id="i-5c9e7424bce9beb1-0">
              Herr talman! Ett sådant svar kallar jag för god dag yxskaft.
              Man har helt enkelt valt att inte förstå vad vårt förslag går
              ut på. Under de senaste två tre decennierna har så kallade arbetarspel
              eller bygdespel framförts på olika håll i landet. Man kan nog
              kalla det för en folkrörelse där man med teaterns hjälp vårdat
              det gemensamma kulturarvet.
            </seg>
            <seg xml:id="i-8a6759e740310f98-0">
              Många människor har varit engagerade och involverade i att ta
              fram historiskt material som legat till grund för pjäsmanus. Man
              har samlat ihop pengar, sytt dräkter, byggt scenografi, repeterat
              etcetera. De föreställningar där professionella och amatörer samverkat
              har haft hög konstnärlig kvalitet. De har haft stor betydelse
              för självkänslan i de samhällen de kommit till.
            </seg>
            <seg xml:id="i-9d8665b1b785ecba-0">
              Kristina Nero skriver i sin doktorsavhandling från år 2005, På
              samma scen, om samarbetet mellan amatör- och yrkesteater utifrån
              exemplet Huskvarna, där Alf Henrikssons pjäs Bara tusen korta
              år uppfördes åren 19941996.
            </seg>
            <seg xml:id="i-08b8c9ef40360bef-0">
              Herr talman! Det är givetvis ofrånkomligt att yrkesskådespelare
              och amatörskådespelare har olika förutsättningar och villkor.
              Lagstadgade rättigheter och fackliga avtal gäller bara för yrkesfolk.
              Men om sommarteatrarna ska kunna leva vidare och utvecklas behövs
              det en modell som ger något positivt till proffsen och något positivt
              till amatörerna. Det finns en inbyggd stor risk att den professionella
              sidan exploaterar amatörerna.
            </seg>
            <seg xml:id="i-2cdc55d5ae7080df-0">
              En viktig förutsättning i en modell som skapar bättre balans
              mellan de båda parterna är att amatörteaterns eldsjälar stöttas
              ekonomiskt lokalt, regionalt och nationellt. Här finns erfarenheter
              från Finland som skulle kunna tas till vara. Vänsterpartiet vill
              att regeringen tillsätter en arbetsgrupp som får till uppgift
              att ta fram en modell för samarbetet mellan yrkesverksamma scenkonstnärer
              och amatörer där båda parter kan delta på jämlika villkor. Jag
              yrkar därför bifall till reservation 7.
            </seg>
          </u>
          <note type="speaker" xml:id="i-5e6d8839f6702239-0">
            Anf. 104 ANNE LUDVIGSSON (s):
          </note>
          <u who="anne_ludvigsson_2b4ddb" xml:id="i-2d48ae5337d97a45-0">
            <seg xml:id="i-2e066c98467c7ef0-0">
              Herr talman! KrU11 är ett motionsbetänkande med motioner väckta
              under allmänna motionstiden år 2007. Egentligen är debatt överflödig
              eftersom i princip allt som tas upp i betänkandet bereds i departementet
              eller hänförs till Kulturutredningen.
            </seg>
            <seg xml:id="i-21f6a1589d0e618d-0">
              Det kommer inga propositioner från departementet. Det är svårt
              att ens utläsa en viljeinriktning inom kulturpolitiken från kulturministern
              utom på en punkt där ministern har varit väldigt tydlig. Hon har
              vid flera tillfällen och i debatter här i kammaren uttalat att
              regeringens och kulturministerns prioritering är skattesänkningar.
              Där har vi fått klart besked.
            </seg>
            <seg xml:id="i-8aea09119a2b0f8f-0">
              Den prioriteringen har naturligtvis fått konsekvenser på kulturområdet
              runtom i vårt land. Dessutom finns det andra politiska beslut
              inom till exempel skattepolitik och trygghetsförsäkringar som
              gör att vi ser en verklighet med förändringar på kulturområdet
              där förutsättningarna för kulturinstitutioner och för kulturarbetarna
              att verka har förändrats enligt min och Socialdemokraternas mening
              i negativ riktning.
            </seg>
            <seg xml:id="i-2df9ed4547f79fd9-0">
              Övriga frågor på kulturområdet läggs alltså i utredningar, framför
              allt i den stora Kulturutredningen. Några har varit lite ironiska
              här i kammaren tidigare. Det finns ett teaterstycke som heter
              I väntan på Godot . Det vi upplever nu kanske är teaterstycket
              I väntan på vadå.
            </seg>
            <seg xml:id="i-fd6d65caf64e921d-0">
              Vi socialdemokrater har inga reservationer i betänkandet, men
              vi har två särskilda yttranden. Innan jag går in på dem vill jag
              säga något om Vänsterpartiets viktiga motion om långsiktiga bidrag
              till fria grupper. Den ändring som trädde i kraft 2007 har vållat
              fria grupper stora svårigheter att planera sin verksamhet. Det
              är hela utskottet väl medvetet om. Det är ytterst angeläget att
              regeringen så snabbt som möjligt återkommer med förslag på hur
              man ska lösa situationen.
            </seg>
            <seg xml:id="i-5e59e0f62d2c5cf9-0">
              Herr talman! Vi socialdemokrater ser inte att kulturministern
              och regeringen tar jämställdhetsfrågorna på kulturområdet på allvar.
              Det tar vi upp i vårt särskilda yttrande tillsammans med mp. Den
              maktordning som råder i samhället som helhet återfinns naturligtvis
              också inom scenkonsten. Kommittén för jämställdhet inom scenkonstområdet
              har konstaterat att kulturen är ett område med allvarliga jämställdhetsproblem.
              Kulturen ger unika möjligheter att uppnå mål som vi bland annat
              inom jämställdhetsområdet har beslutat om här i riksdagen. Inom
              kulturen finns nämligen uttrycksmöjligheter, och därmed också
              möjligheter att forma och förändra samhället. Det är möjligheter
              som måste tas till vara.
            </seg>
            <seg xml:id="i-cddc33b93fd934e4-0">
              Riksdagens mål, som jag hoppas att alla står fast vid, om att
              kvinnor och män ska ha samma makt att forma samhället och sitt
              eget liv får alltså extra bäring i kultursektorn. Jag brukar säga
              att kulturen är samhällets spjutspets in i framtiden. Jag tycker
              att det är ganska bra. Men då räcker det inte med att säga att
              ett jämställdhetsperspektiv ska integreras i verksamheten och
              att ge lite projektpengar.
            </seg>
            <seg xml:id="i-33e09782c0b42ec3-0">
              Herr talman! Vårt andra yttrande berör konstnärernas försörjning.
              Att konstnärer ska kunna basera sin försörjning på ersättning
              för utfört arbete är ett mål som vi alla strävar efter. Men vi
              vet också att verkligheten ser annorlunda ut. Det är få konstnärer
              som får full ersättning eller lön för sitt arbete. Det finns olika
              orsaker till detta. En är samhällets attityder även attityden
              hos oss politiker. Det behövs en attitydförändring när det gäller
              att ekonomiskt värdera det konstnärliga arbetet. En viktig del
              i att visa på hur man värderar det konstnärliga arbetet är visningsersättningar
              både de individuella och de statliga.
            </seg>
            <seg xml:id="i-1b57fceceb9985f3-0">
              Beslut i för konstnärerna viktiga frågor på det här området förhalas
              och blir liggande. Frågan om den individuella visningsersättningen
              har lagts fram i Kulturutredningen. Och vad har hänt med frågan
              om den statliga visningsersättningen? Har den också hamnat där?
              Jag hade en interpellationsdebatt med kulturministern tidigare.
              Då fick jag besked om att det skulle komma beslut om detta under
              hösten 2007, för då hade det utretts länge. Än har vi inte fått
              något besked. Och när återkommer regeringen med ett förslag utifrån
              Konstnärsnämndens rapport? Den bereds också i regeringen.
            </seg>
            <seg xml:id="i-75679ae90018e4b8-0">
              Herr talman! Jag hoppas få besked i de här frågorna i debatten
              i dag.
            </seg>
          </u>
          <note xml:id="i-8134eb067a1f6404-0">
            I detta anförande instämde Gunilla Carlsson i Hisings Backa,
            Nikos Papadopoulos, Göran Persson i Simrishamn, Leif Pettersson,
            Anneli Särnblad och Lars Wegendal (alla s).
          </note>
          <note type="speaker" xml:id="i-cbae4777b02e27cd-0">
            Anf. 105 OLOF LAVESSON (m):
          </note>
          <u who="olof_lavesson_bd4b8b" xml:id="i-3e7365af479f9f7e-0">
            <seg xml:id="i-2d7952ef7bff3552-0">
              Herr talman! I dag behandlar vi motionsyrkanden om konstnärs-
              och musikfrågor. Även om betänkandet i sig är ganska litet är
              det stora och principiella frågor som behandlas.
            </seg>
            <seg xml:id="i-c059275661ca2e28-0">
              Det finns tio motionsyrkanden i betänkandet. Samtliga yrkanden
              avstyrks. Det beror framför allt på att mycket av det som föreslås
              redan är under beredning i Regeringskansliet. I vissa fall är
              förslag på väg fram; i andra är frågorna föremål för utredning.
            </seg>
            <seg xml:id="i-672788a1aa12ea1e-0">
              Jag har därför svårt att känna igen mig i Anne Ludvigssons beskrivning
              av regeringen i allmänhet och av kulturpolitiken i synnerhet.
              Det var inte mycket som stämde överens med den känsla jag har
              för den borgerliga kulturpolitiken. Mycket har nämligen redan
              gjorts såväl av den här regeringen som av den förra, om sanningen
              ska fram. Vi kan vara snälla och dela ut en liten komplimang för
              det.
            </seg>
            <seg xml:id="i-00aee3f8e4e009aa-0">
              Jag tänker särskilt uppehålla mig vid två områden i betänkandet,
              nämligen det om konstnärers villkor och sysselsättning samt jämställdhetsfrågorna.
              Det kan knappast ha undgått någon att en huvudlinje för alliansregeringen
              är arbetslinjen och sysselsättningen. Det gäller givetvis även
              kulturområdet. Därför har också mycket gjorts.
            </seg>
            <seg xml:id="i-bab3750e9e5ada49-0">
              En av de större satsningarna i kulturbudgeten har varit utbyggnaden
              av den så kallade alliansmodellen. 30 miljoner har tillförts för
              att de tidigare införda teater- och dansallianserna har kompletterats
              med en musikerallians. Dansalliansen har dessutom byggts ut. Avsikten
              med utbyggnaden har varit att utveckla matchning och arbetsförmedling
              samt att stimulera den konstnärliga utvecklingen. Jag skulle gärna
              se att vi framöver kan fortsätta utbyggnaden och att vi kan bygga
              ut de befintliga allianserna ytterligare.
            </seg>
            <seg xml:id="i-0735c39a5fe8f5d5-0">
              När det gäller bildkonsten har Konstnärsnämnden tidigare fått
              i uppdrag att fördjupa arbetet med att bevaka konstnärernas ekonomiska
              och sociala villkor. Utgångspunkten för detta har varit att öka
              kunskapen om trygghetssystemens utformning och bygga upp en stöd-
              och rådgivningsfunktion. Konstnärsnämnden har därefter fått i
              uppdrag att göra en fördjupad analys av konstnärernas föränderliga
              arbetsmarknad. Rapporten Konstnärerna i kulturpolitiken har överlämnats
              till departementet. Jag tycker att det är en värdefull och väl
              genomarbetad analys, och jag utgår från att synpunkterna kommer
              att vägas in redan i det kommande budgetarbetet.
            </seg>
            <seg xml:id="i-6adbc929df5b6b95-0">
              Mycket annat har dock genomförts, och håller på att genomföras,
              som direkt påverkar konstnärers och kulturskapares möjlighet till
              egen försörjning. En viktig diskussion är den om upphovsrätten.
              Den som är med och skapar ett konstnärligt verk har också rättigheter
              till ekonomisk utkomst av detta. Det handlar om vidareförsäljning,
              om offentlig visning och om utvecklingen på Internet med fildelningens
              negativa konsekvenser. Genom att stärka upphovsrätten stärker
              vi också konstnärers ekonomiska villkor.
            </seg>
            <seg xml:id="i-26004c5891b76aa3-0">
              Det handlar också om att få fler att investera och bidra till
              ett växande kulturliv. Här finns tydliga direktiv till den pågående
              utredningen att beakta hur fler kan bidra ekonomiskt till kulturen
              och konsten och om hur sponsring kan utgöra ett komplement till
              de andra finansieringsformerna.
            </seg>
            <seg xml:id="i-a68d32be2a6e9b19-0">
              Det pågår ett viktigt arbete med att minska byråkrati och krångliga
              regler för landets småföretagare. Även detta gagnar kulturskapare,
              som i många fall redan i dag bedriver sin verksamhet i företagsform.
              Företagande blir då en viktig grund för det konstnärliga arbetet
              och inte ett mål i sig.
            </seg>
            <seg xml:id="i-069f2578b6865be1-0">
              Slutligen ingår även i den kulturpolitiska utredningens uppdrag
              att pröva hur försörjningsmöjligheterna för kulturskapare kan
              främjas framöver. Alla kommer dock inte heller i framtiden att
              kunna försörja sig på sin konstnärliga verksamhet. I de fallen
              är det viktigt att regeringen tar frågan om karriärväxling eller
              kanske även karriärkomplettering på allvar. Här tycker jag att
              betydligt mer kan göras.
            </seg>
            <seg xml:id="i-fed6cd0ed1410180-0">
              Den här regeringen och även den tidigare har fattat en lång rad
              viktiga beslut för att öka jämställdheten inom kulturområdet.
              För 2006 fick samtliga myndigheter och institutioner ett förtydligat
              mål om att jämställdhetsperspektivet ska integreras i verksamheten.
              I mars 2004 tillsattes en kommitté för jämställdhet på scenkonstområdet
              som lämnade sitt betänkande Plats på scen till regeringen i april
              2006. Där föreslås en rad insatser för hur en jämställd scenkonst
              ska kunna uppnås.
            </seg>
            <seg xml:id="i-bbff7f921218850a-0">
              I augusti 2007, alltså så sent som i höstas, aviserade kulturministern
              tillsammans med integrations- och jämställdhetsministern en gemensam
              satsning med bakgrund i utredningen Plats på scen . Regeringen
              har uppdragit åt Statens kulturråd att efter samråd med Konstnärsnämnden
              och Jämo göra en fördjupad analys av jämställdheten inom scenkonstområdet.
              Den ska förutom att fungera både som temperaturmätare och blåslampa
              vara en uppföljning av den kartläggning som finns i Plats på scen
              . Analysen ska belysa Kulturrådets bidragsfördelning och de yrkesmässiga
              villkoren för kvinnor och män inom olika konstformer. Uppdraget
              ska redovisas senast den 31 januari 2009, men en delrapport ska
              lämnas redan i vår senast den 31 maj.
            </seg>
            <seg xml:id="i-e6cb4206014e72ab-0">
              Regeringen har dessutom uppdragit åt Statens kulturråd att stödja
              projekt som långsiktigt verkar för ökad jämställdhet inom scenkonstområdet
              och utöka stödet till Delegationen för fördelning av statsbidrag
              till kvinnors organisering och jämställdhetsprojekt för att ytterligare
              stödja det pågående jämställdhetsarbetet inom kultursektorn.
            </seg>
            <seg xml:id="i-fa178b8f9cac05bc-0">
              Det görs alltså en hel del. Det hade varit bra om Anne Ludvigsson
              och Siv Holma hade uppmärksammat även detta.
            </seg>
            <seg xml:id="i-fb74a287742bd7b4-0">
              De andra frågorna som behandlas i betänkandet är bland annat
              den individuella visningsersättningen, ett nytt musikgenrecentrum,
              samarbete mellan yrkesverksamma scenkonstnärer och amatörer, Opera
              på Skäret och Dalhalla. Jag har inte haft tid att beröra dem alla.
              Men de kanske återkommer i repliker.
            </seg>
            <seg xml:id="i-bc29c0ab08b9e15c-0">
              I två fall hänvisas till tidigare ställningstaganden, dels vad
              gäller behovet av fleråriga bemyndiganden, där ett arbete nu är
              i full gång för att analysera konsekvenserna av detta, dels när
              det gäller den individuella visningsersättningen, där det finns
              ett väldigt tydligt uppdrag till den pågående Kulturutredningen.
            </seg>
          </u>
          <note xml:id="i-88f7c9a63db95c3d-0">
            Med detta yrkar jag bifall till utskottets förslag i betänkandet.
          </note>
          <note type="speaker" xml:id="i-52eed91e78b16fa1-0">
            Anf. 106 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-2d48ae5337d97a45-1">
            <seg xml:id="i-bbc4dfa602c3ef3e-0">
              Herr talman! Jag ska uppehålla mig vid de frågor som vi har behandlat
              i våra yttranden, nämligen jämställdheten och konstnärernas situation.
            </seg>
            <seg xml:id="i-e1e096d6947ce0f7-0">
              Jag vill fråga Olof Lavesson om Olof Lavesson ser de strukturella
              maktordningarna mellan kvinnor och män som finns i samhället och
              att de också finns inom kulturområdet. Ser Olof Lavesson att kulturområdet
              har unika möjligheter att faktiskt påverka samhället i den riktning
              som jag hoppas att vi alla vill att samhället ska gå mot, nämligen
              ett jämställt samhälle där män och kvinnor har lika villkor? Då
              kanske det behövs mer fördjupad analys av vad som behöver göras
              och också noggranna uppföljningar av vad som sker.
            </seg>
            <seg xml:id="i-25642c5dc0f95f42-0">
              Vi vet att det är lätt att skriva ned saker på ett papper, men
              att sedan verkligen se till att det genomförs är svårare. Enligt
              min kunskap och åsikt skiljer sig inte kulturområdet från samhället
              i övrigt. Då vet vi att det är så svårt med förändringar.
            </seg>
          </u>
          <note type="speaker" xml:id="i-a9345d6fcb9cdd86-0">
            Anf. 107 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e7365af479f9f7e-1">
            <seg xml:id="i-8c60bac66107e74a-0">
              Herr talman! Jag delar Anne Ludvigssons analys, att det finns
              stora strukturella problem i samhället i dag. Kulturområdet skiljer
              sig inte från det, men kulturområdet speglar vårt samhälle. Kulturen
              kan dessutom, tror jag, påverka långt utanför sitt eget område
              genom att spegla, berätta om, ifrågasätta och försöka se saker
              ur ett annat perspektiv.
            </seg>
            <seg xml:id="i-e02f92e447dd3394-0">
              Anne Ludvigsson efterlyser en fördjupad analys. Jag kan bara
              konstatera att det mesta av det Anne Ludvigsson föreslår delar
              jag uppfattning om. Det görs ju faktiskt.
            </seg>
            <seg xml:id="i-2fff2083caf25196-0">
              Under 20072009 avsätts 3 miljoner till jämställdhetssatsningar
              och projekt inom främst scenkonstområdet. Statens kulturråd, Konstnärsnämnden
              och JämO har fått i uppdrag att gemensamt redovisa precis den
              fördjupade analys av jämställdheten som Anne Ludvigsson efterlyser.
              Till Delegationen för fördelning av statsbidrag till kvinnors
              organisering avsätts, som jag nämnde, 3 miljoner kronor under
              en treårsperiod för jämställdhetsprojekt just inom kultursektorn.
            </seg>
            <seg xml:id="i-465e2f0c70afc1af-0">
              I direktivet till Kulturutredningen har regeringen framhållit
              att jämställdhet ska vara en central fråga för kulturpolitiken
              och att utredningen särskilt ska väga in vad Orkesterutredningen
              har anfört om orkestrarnas ansvar för jämställdhet.
            </seg>
            <seg xml:id="i-e74e8c011d22126a-0">
              Som tillägg ska jag säga att det som redan görs, som ligger utanför
              kulturområdet men som berör kulturområdet, handlar om barnomsorgen
              till exempel. Jag har tidigare både motionerat och talat här om
              vikten av rätten till barnomsorg på obekväm arbetstid. Det fortsätter
              jag tycka är en viktig fråga.
            </seg>
            <seg xml:id="i-c57e8fc45b4b45cf-0">
              Det handlar om en delad rätt och ett delat ansvar att vara hemma
              med sina barn. Här har vi lagt fram förslag om en jämställdhetsbonus
              som är viktig även på kulturområdet.
            </seg>
            <seg xml:id="i-1015fa3a4718675d-0">
              Det handlar om uttag av föräldrapenning, löneskillnader på arbetsmarknaden,
              om ett breddat ledarskap och också om att kunna påverka sin arbetssituation.
              Detta gäller på kulturområdet precis som överallt annars. Jag
              delar Anne Ludvigssons uppfattning. Det är viktiga frågor och
              dem tänker jag fortsätta att jobba med.
            </seg>
          </u>
          <note type="speaker" xml:id="i-050bf330734bcbff-0">
            Anf. 108 ANNE LUDVIGSSON (s) replik:
          </note>
          <u who="anne_ludvigsson_2b4ddb" xml:id="i-2d48ae5337d97a45-2">
            <seg xml:id="i-380723bc24a77f2d-0">
              Herr talman! Tack för svaret! Jag kan ju se att vi i flera frågor
              delar uppfattning. Men då kommer min fråga: Har Olof Lavesson
              regeringen och kulturministern med sig?
            </seg>
            <seg xml:id="i-fd3c70cff41a7d0c-0">
              FN:s kvinnokommitté utvärderar varje år regeringens arbete när
              det gäller jämställdhet, och där påpekar man just att den här
              regeringen inte ser maktordningen mellan könen på en strukturell
              nivå. Det får man väldig kritik för. Kämpa på, Olof! Det blir
              bra.
            </seg>
            <seg xml:id="i-26cfb76d1084a883-0">
              Nästa fråga fick jag inte riktigt svar på. Vilken är den moderatledda
              regeringens inställning just till den individuella visningsersättningen
              och den statliga visningsersättningen? Det ingår i utredningen,
              men det måste ändå finnas någon viljeinriktning. Tycker man att
              det här är viktigt? Vill man verkligen kämpa för att det ska bli
              bättre på det här området?
            </seg>
            <seg xml:id="i-57d82bc0ff746327-0">
              Det görs ju ingenting, och det görs en rad försämringar. Jag
              vill påtala en försämring som har blivit tydlig med den moderatledda
              regeringens bostadspolitik här i Helsingfors. Utförsäljningen
              av allmännyttan gör att konstnärerna inte har råd att ha kvar
              sina ateljéer. Det här kan komma på flera områden i landet.
            </seg>
            <seg xml:id="i-c4736f05833fa9b1-0">
              Jag skulle vilja att Olof Lavesson gör några reflexioner över
              de här båda frågorna också.
            </seg>
          </u>
          <note type="speaker" xml:id="i-62bc04b013d8abe3-0">
            Anf. 109 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e7365af479f9f7e-2">
            <seg xml:id="i-3a001b8715ecf6f6-0">
              Herr talman! Det är ibland lite svårt att hänga med i det här.
              Görs det ingenting eller görs det försämringar? Ena dagen är det
              katastrof, nästa dag händer ingenting alls. Men vi försöker ändå
              svara på Anne Ludvigssons frågor här.
            </seg>
            <seg xml:id="i-fe9a433b7ce25754-0">
              Har jag regeringen bakom mig i mitt engagemang i jämställdhetsarbetet?
              Då är du inne på verklighetsbeskrivningen igen. Allt det jag nämnde
              i mitt anförande och i min första replik till Anne Ludvigsson
              är faktiskt saker som regeringen gör och regeringen driver. Det
              är absolut någonting som är viktigt.
            </seg>
            <seg xml:id="i-f8eff469f830f30d-0">
              Men ansvaret för situationen som den ser ut i dag tror jag att
              vi alla delar. Det är faktiskt så att Anne Ludvigssons parti har
              suttit vid makten ganska många år tillbaka i tiden. När det gäller
              åtgärderna tror jag nog att jag har regeringen bakom mig.
            </seg>
            <seg xml:id="i-8664d21b43f6997e-0">
              När det sedan gäller den individuella visningsersättningen finns
              det ett tidigare ställningstagande, både i utskottet och i riksdagen.
              Det har regeringen sagt att Kulturutredningen måste väga mot de
              andra insatser som kan göras på området. Jag tycker inte att det
              är rimligt att föregå det i dag. Därför har jag inget rakt svar
              till Anne Ludvigsson om var jag ställer mig i den exakta frågan.
              Men jag tycker att det är bra att det utreds, och jag står givetvis
              bakom det tillkännagivande som utskottet tidigare har gjort.
            </seg>
          </u>
          <note type="speaker" xml:id="i-417bd0d94f5f4158-0">
            Anf. 110 SIV HOLMA (v) replik:
          </note>
          <u who="siv_holma_594ed7" xml:id="i-7129515bf7cddfc8-4">
            <seg xml:id="i-9c9cc6c3785c8a85-0">
              Herr talman! Jag ställde i mitt anförande en fråga till Olof
              Lavesson om förslaget från Teaterförbundet att inrätta en departementsövergripande
              kriskommission. Kommer du att arbeta för att en kriskommission
              i enlighet med Teaterförbundets förslag inrättas?
            </seg>
            <seg xml:id="i-63dea474ad1f33d7-0">
              Sedan beskriver Olof Lavesson att det har hänt en massa positiva
              saker inom det här området. Men Teaterförbundet och Svensk Scenkonst
              efterfrågar ju, båda på var sitt sätt, att allianspartierna ska
              uppfylla sina vallöften. Hur kommer det att bli så småningom?
              Det tycker jag är intressant.
            </seg>
            <seg xml:id="i-b7e093864cda1afd-0">
              Sedan, herr talman, uttryckte Olof Lavesson en viss besvikelse
              över att Vänsterpartiet inte hade uppmärksammat de saker som alliansregeringen
              har gjort på jämställdhetens område. Då vill jag bara säga att
              jag har uppmärksammat dem. De står i utskottets ställningstagande.
            </seg>
            <seg xml:id="i-3b19b853a4ace308-0">
              Det som är problemet är ju att det är lätt att skriva att jämställdhetsdimensionen
              är viktig. Det som är problemet är att man inte utvärderar hur
              det går. Man följer inte upp om de förslag som man har lagt fram
              har gett avsedd effekt. Jag är starkt kritisk till att inte så
              har gjorts. Man kan titta tillbaka flera år före den nya regeringens
              regeringsperiod det vore väl någonting att ta efter.
            </seg>
          </u>
          <note type="speaker" xml:id="i-0bc2e3a831f56a87-0">
            Anf. 111 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-3e7365af479f9f7e-3">
            <seg xml:id="i-afb21e9b9e22ffda-0">
              Herr talman! När det gäller att hålla vallöften kan nog ingen
              tveka om att den här regeringen faktiskt ganska konsekvent har
              gjort exakt det man sade i valrörelsen att man skulle göra. Sedan
              är det inte alla som tycker att det är bra politik, och alla röstade
              inte på alliansen. Jag har full förståelse för att de inte tycker
              att det är bra nu heller.
            </seg>
            <seg xml:id="i-4512f1cac9cc616c-0">
              Jag kan också konstatera att efter hand som man ser effekterna
              av den förda politiken börjar jag alltmer känna att man lättare
              får arbete och mer pengar i plånboken, att skolorna blir bättre
              etcetera. Jag är inte så oroad för vallöftena.
            </seg>
            <seg xml:id="i-7d2b85d209f6e702-0">
              Siv Holma ställde en fråga till mig i sitt anförande, och jag
              ska gärna svara på den. Är jag beredd att verka för en sådan kriskommission?
              Nu har jag inte sett Teaterförbundets utspel, och jag har inte
              läst rapporten. Jag har stor respekt för det sätt förbundet arbetar
              med sina frågor, men någon kriskommission är jag inte beredd att
              medverka till i dag. Det är jag av den enkla anledningen att jag
              inte förstår vad den skulle tillföra. Varför behövs fler organ
              som sitter över och mellan departement som ska arbeta med dessa
              frågor? Det är ett ansvar som respektive departement kan ta ändå.
            </seg>
            <seg xml:id="i-9db1a51b8cee9a97-0">
              Jag är emot att skapa nya organ utan tydliga mandat, tydlig ansvarsfördelning
              och tydlig beslutskompetens. Det är precis det som jag pratade
              om tidigare i debatten i dag när orden helt plötsligt blir viktigare
              än handlingen. Nej, jag är spontant inte positivt inställd till
              en sådan kommission. Däremot vill jag gärna ta del av de argument
              Teaterförbundet har bakom kravet.
            </seg>
            <seg xml:id="i-4a4860c5ddf21cd5-0">
              Siv Holma efterlyser en utvärdering i fråga om jämställdhet.
              Jag är glad för det erkännande Siv Holma gör för den aktiva jämställdhetspolitik
              som nu bedrivs av regeringen. Det gäller det som nu är en genomgripande
              och fördjupad analys och som det har avsatts stora resurser för.
              För mig inbegriper ordet analys att man också tittar på vad som
              har gjorts och vilka effekter det har fått. Jag utgår från att
              det kommer att finnas med i analysen.
            </seg>
          </u>
          <note type="speaker" xml:id="i-ac2367126f2edb11-0">
            Anf. 112 SIV HOLMA (v) replik:
          </note>
          <u who="siv_holma_594ed7" xml:id="i-7129515bf7cddfc8-5">
            <seg xml:id="i-4f7d0e554c445c79-0">
              Herr talman! Jag har läst Teaterförbundets papper och pressmeddelanden
              i frågan. Anledningen till att förbundet talar om en departementsövergripande
              historia är att det är Finansdepartementet som har ansvar för
              pensionsfrågorna. Arbetsmarknadsdepartementet har ansvar för arbetsmarknadsfrågorna
              och systemet för arbetslöshetsersättning, med tanke på den särpräglade
              arbetsmarknad som kulturarbetarna arbetar inom. När det gäller
              Kulturdepartementet handlar det om anslagsnivåerna.
            </seg>
            <seg xml:id="i-35e085422b430ac1-0">
              När det gäller de fria grupperna har inte förstärkningarna som
              vallöftena gick ut på förverkligats. Pensionerna är inte klara.
              Jag har inte noterat några arbetsmarknadspolitiska frågor som
              har varit till gagn för den särpräglade kulturarbetsmarknaden.
            </seg>
            <seg xml:id="i-e8c3aa3348955eda-0">
              Jag ska gå över till nästa ämne, nämligen jämställdhet. Det fanns
              en djuplodande analys av jämställdheten inom scenkonsten i utredningen
              Plats på scen . Ibland blir jag lite orolig över detta analyserande.
              Man behöver se över de åtgärder som man har beslutat om. Fick
              de avsedd effekt? Annars riskerar sådana åtgärder att bara bli
              läpparnas bekännelse: Oj! Nu ska det vara ett jämställdhetsperspektiv!
              När allt har gjorts slängs det med, och det låter tjusigt.
            </seg>
            <seg xml:id="i-7929c959c4fdac7a-0">
              Jag välkomnar naturligtvis alla positiva åtgärder, även de från
              alliansregeringens sida när det gäller jämställdheten. Det är
              helt i sin ordning.
            </seg>
          </u>
          <note type="speaker" xml:id="i-81da0a043a4bd4e9-0">
            Anf. 113 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-f84badcffd28122d-0" next="cont">
            <seg xml:id="i-4155f4602748ba24-0">
              Herr talman! Det är inte obekant att vi jobbar med många departement
              när det gäller arbetsmarknadspolitik, pensionsfrågor och annat.
              Det är inte heller helt unikt för kulturområdet att det är så.
              Jag är fortfarande skeptisk till att utse nya organ som inte har
              en tydlig beslutskompetens eller ansvarsfördelning när vi faktiskt
              har ett bra organ som heter Sveriges regering och är organiserat
              i departement. Jag tror inte att kulturen tjänar på att lyftas
              ut ytterligare vid sidan om. Tvärtom borde kulturen få en viktigare
              roll och funktion i de departement som redan finns.
            </seg>
            <seg xml:id="i-b072bd32b30bb99f-0">
              Siv Holma, liksom andra debattörer, har oroat sig mycket för
              den specifika situationen på kulturarbetsmarknaden. Vi kan vända
              på detta och se på vad som egentligen har hänt. Om vi tittar på
              de siffror som Kulturarbetsförmedlingen presenterar kan vi se
              att antalet lediga platser under 2007 ökade med 30 procent. Många
              har fått arbete. De senaste två åren har efterfrågan på kulturtjänster
              ökat med ca 5 000 till 6 000 arbetstillfällen. Det totala antalet
              inskrivna på Arbetsförmedlingen Kultur har minskat kraftigt under
              2007. Det har varit en nedgång med 2 200 arbetssökande till november.
              Arbetslösheten har minskat kraftigt totalt på kulturområdet. Det
              är en nedgång med 20 procent mot 18 procent inom hela Arbetsförmedlingen.
            </seg>
            <seg xml:id="i-d09d7d0d12fa27a2-0">
              Utvecklingen med allt fler egenföretagare i kulturområdet håller
              i sig. Ökningen har varit kraftig under 2007. Enligt Kultur AF:s
              prognos ligger nytillskottet av egenföretagare på ca 5 000 per
              år inom sektorn. Man kan också konstatera att när det gäller kultursektorn
              är antalet egenföretagare per utrikes födda fler än de svenskfödda,
              vilket också är intressant. Det är alltså de små företagen som
              växer, och det är inom småföretagen som jobben ökar. Tillskotten
              av sysselsatta inom kultursektorn utgörs främst av egenföretagarna.
            </seg>
            <seg xml:id="i-68a63595948eecd5-0">
              För mig är detta inte negativa siffror. Det är Kulturarbetsförmedlingens
              siffror. Det visar på att åtminstone någonting går i rätt riktning.
            </seg>
          </u>
          <note xml:id="i-9ccc68d3efcd3b9b-0">
            Anf. 114 CECILIA WIKSTRÖM i Uppsala (fp):
          </note>
          <u who="olof_lavesson_bd4b8b" prev="cont" xml:id="i-86b88ca1b109fb26-0">
            <seg xml:id="i-19c285b64b90d948-0">
              Herr talman! Sverige ska bli en världsledande kunskapsnation.
              Det är inte bara en folkpartistisk paroll utan den skriver nog
              de allra flesta partier gärna under, i synnerhet allianspartierna.
            </seg>
            <seg xml:id="i-5692b1632ecc676f-0">
              Vi hör nästan dagligen experter argumentera för att vi måste
              satsa på kunskap och forskning. Men frågan infinner sig om vi
              värderar all kunskap lika. Vi är nog alla överens om att en stamcellsforskare
              utgör något av kunskapssamhällets spjutspets. Men vad anser vi
              om den violinist som har utbildat sig och fortbildat sig i hela
              sitt liv, som förmedlar musikhistoriens vingslag på sitt instrument
              och för det musikaliska arvet vidare till kommande generationer?
              Jag menar att hon genom sin kreativitet och kunskap är en garant
              för att centrala värden i vår kultur och vårt samhälle ska leva
              vidare. Men får hon samhällets erkännande för att hon är en del
              av kunskapssamhällets spjutspets? Den här frågan kan även ställas
              gällande en bildkonstnär, som i femsju år har utbildat sig akademiskt
              och knappast kan försörja sig eller hitta en utkomst.
            </seg>
            <seg xml:id="i-3ea84c2209dfe41e-0">
              Det här har varit verkligheten under en följd av år, men nu händer
              det saker. Hur har det blivit så att konstnärer och musiker, som
              tillhör de mest kreativa och professionella människor vi har i
              vårt land, under decennier inte har fått erkännande som kunskapssamhällets
              spjutspetsbärare?
            </seg>
            <seg xml:id="i-93da491ce4d38fd2-0">
              Jag vill, herr talman, slå fast här i kammaren att grunden för
              regeringens kulturpolitiska utredning, som häcklas av flera här
              i kammaren och är ledd av Eva Swartz, är att kulturen ska få en
              mer framskjuten roll i samhället. Kulturskaparna ska få äga sina
              verk och kunna leva på sina löner. Det är detta som är själva
              fundamentet för utredningen. På 2000-talet kan inte några av de
              mest kunskapsintensiva yrkesgrupperna marginaliseras i samhället.
            </seg>
            <seg xml:id="i-ab7a2e196b0e7988-0">
              Vi har under Socialdemokraternas tolv år vid makten sett hur
              konstnärer och musiker behandlats som en andra rangens professionellt
              yrkesverksamma. De har varit hänvisade till bidrag. Om Socialdemokraterna
              hade glömt bort arbetslinjen i den allmänna arbetsmarknadspolitiken
              var det ingenting jämfört med hur kulturskaparna behandlades.
              Ett fullständigt absurt system byggdes upp där skådespelare, dansare
              och bildkonstnärer var arbetslösa på papperet men berättigade
              till utbildningsbidrag eller a-kassa. Många repeterade på a-kassa.
              Hyran och maten betalades med lön från helt annan verksamhet.
            </seg>
            <seg xml:id="i-f610f584f594888a-0">
              Nu bryts detta, och vi går från bidragsberoende till egen försörjning.
              Jag behöver inte upprepa de siffror som min kollega i alliansen
              Olof Lavesson har redogjort för i kammaren.
            </seg>
            <seg xml:id="i-fdcc92d98a80fe8c-0">
              Teateralliansen, Dansalliansen och Musikalliansen har viktiga
              funktioner att fylla genom att erbjuda ett slags tredje anställningsform.
              Här har vi satsat sammanlagt 30 miljoner kronor för 2008 för att
              bygga ut alliansmodellen för musiker och dansare. Teater- och
              Dansallianserna kommer att kompletteras med Musikalliansen, vilket
              jag verkligen välkomnar. Det västerländska musikaliska kulturarbetet
              måste säkerställas också för morgondagen. Avsikten är att matcha
              kunskap via Arbetsförmedlingen och på så sätt stimulera den konstnärliga
              utvecklingen på området.
            </seg>
            <seg xml:id="i-b330fbd30d4f8779-0">
              Herr talman! I dag hör vi allt fler som vill inskränka konstnärernas
              och musikernas rätt till ersättning för sitt skapande. Det kallas
              nedladdning och fildelning. Det är illegalt när det saluförs otillbörligt.
            </seg>
            <seg xml:id="i-3f4974c94cf3e9c5-0">
              Självklart måste såväl kulturpolitiken som musik- och filmindustrin
              anpassa sig efter sin tid och efter den tekniska utvecklingen,
              men vi får inte tumma på äganderätten. Det finns en stark längtan
              hos musiker, stora och små skivbolag och andra aktörer inom branschen
              att vara med och diskutera hur upphovsrätten ska försvaras nu
              när var och varannan tonåring laddar ned musik, film, böcker eller
              bilder, lagligt eller olagligt, från Internet.
            </seg>
            <seg xml:id="i-7666199a7b6575d4-0">
              För alliansen och för Folkpartiet är det givetvis centralt att
              upphovsrätten regleras och att den säkerställs. Rätten att äga
              sina verk är central.
            </seg>
            <seg xml:id="i-73c7da35f44bc578-0">
              Den kulturpolitiska översynen ska se över hur man kan främja
              ekonomiska villkor för dem som arbetar som kulturskapare, exempelvis
              den violinist eller den bildkonstnär som jag inledde med. Vi måste
              se till att de professionellt arbetande kulturskaparna kan leva
              bättre och få bättre försörjningsvillkor.
            </seg>
            <seg xml:id="i-a0dc91fae2bfab31-0">
              Här finns utredningen, och det finns många förslag som bereds
              i Regeringskansliet och som vi har hört om tidigare.
            </seg>
            <seg xml:id="i-a003a566c4f3b7c8-0">
              Konstens utveckling och fördjupning är beroende av de professionella
              kulturskaparna. Deras yrkesverksamhet gynnar oss alla och leder
              till att vi får vara delar av det ständigt förnyade kulturarv
              som består av både tidigare generationers insatser och nyskapandet,
              professionellt och konstnärligt, i vår tid.
            </seg>
            <seg xml:id="i-7add33c0b54e62fa-0">
              Därför måste kvalitet upprättas också i kulturpolitiken och de
              konstnärliga yrkesutövarna få bättre arbetsvillkor. Det gäller
              såväl dem som arbetar inom institutionerna som de fria grupperna
              och enskilda kulturskapare och konstnärer. Varför, herr talman?
              Jo, därför att de alla ger oss verktyg för både språk och drömmar
              utan vilka livet skulle bli mycket tomt och torftigt.
            </seg>
          </u>
          <note type="speaker" xml:id="i-d14c6a347cd75193-0">
            Anf. 115 ESABELLE DINGIZIAN (mp):
          </note>
          <u who="esabelle_dingizian_1fd755" xml:id="i-95b1752a64e788dc-0" next="cont">
            <seg xml:id="i-8770c1f013b07d8b-0">
              Herr talman! Miljöpartiet har ett särskilt yttrande i betänkandet
              där vi tar upp vikten av jämställdhet och integrering inom kulturområdet
              och scenkonsten.
            </seg>
            <seg xml:id="i-e277994b2bd9544a-0">
              Det finns egentligen inte i dag något öppet motstånd mot jämställdhet
              i samhället. I princip alla människor vill att kvinnor och män,
              flickor och pojkar, ska ha samma möjligheter och kunna göra egna
              individuella val i livet. Därför finns det egentligen inget problem
              för oss politiker att sätta upp en massa mål och göra fina handlingsplaner.
              Egentligen vill vi ju samma sak få ett samhälle där varje individ
              själv får bestämma sina val.
            </seg>
            <seg xml:id="i-f639fbc9703ba30b-0">
              Vad är då problemet? Varför är det så svårt att bryta det könssegregerade
              samhället? Varför är det svårt att få in män på kvinnliga domäner
              och kvinnor på de manliga domänerna? Jo, jämställdhet är en fråga
              som väcker många känslor. Insikten om att människor sorteras efter
              kön och att det är en bärande ordning i samhället kan utmana.
              Att vi alla dessutom är med och upprätthåller det känns ibland
              lite obekvämt.
            </seg>
            <seg xml:id="i-a93704c7ce11deb9-0">
              Ska vi uppnå ett jämställt samhälle måste vi våga utmana de rådande
              strukturerna. Dessa strukturer byggs upp och upprätthålls av våra
              värderingar, våra attityder och framför allt våra föreställningar
              om kön och om vad som anses vara kvinnligt och manligt. Det är
              naturligtvis svårt, och därför finns det fortfarande ett dolt
              motstånd mot förändringar. Det måste vi hantera.
            </seg>
            <seg xml:id="i-d2aeb715506d01f0-0">
              Herr talman! Utifrån denna insikt förstår man att det behövs
              krafttag. Projekttidens epok är förbi. Ska vi uppnå verklig jämställdhet
              måste vi jobba systematiskt och kontinuerligt i den ordinarie
              verksamheten. Detta förändringsarbete är inte enkelt att göra.
            </seg>
            <seg xml:id="i-958cf6e540ad52d6-0">
              Som utredningen om stöd för jämställdhetsintegrering kom fram
              till: Att utmana och ifrågasätta den rådande ordningen skapar
              motstånd, som allt annat förändringsarbete. Utredningen pekar
              på att det behövs inte bara metoder och verktyg utan också kunskap
              och möjlighet till förståelse för hur strategier för förändring
              kan tillämpas.
            </seg>
            <seg xml:id="i-f0f6ae8ac2ddeb5e-0">
              Utskottet hänvisar i betänkandet till de 3 miljoner man satsar
              för att främja jämställdhet inom scenkonstområdet. Det kan låta
              ganska bra. Men vad händer när projektet är slut? Utskottet hänvisar
              till regleringsbrev eller motsvarande dokument som innebär att
              jämställdhets- och mångfaldsperspektivet ska integreras i verksamheten.
            </seg>
            <seg xml:id="i-e6e49f7e0021f461-0">
              Då undrar jag: Vilket stöd får myndigheterna för att genomföra
              detta förändringsarbete?
            </seg>
            <seg xml:id="i-c8d5103cbda9a582-0">
              Till Olof Lavesson vill jag säga att det som han räknar upp låter
              väldigt bra, men det kommer tyvärr inte att förändra den syn vi
              har om det manliga och det kvinnliga. Vi kommer inte att få det
              integrerade samhället, därför att vi vet att projekten inte är
              någonting som vi jobbar med i den ordinarie verksamheten. Vi har
              många års erfarenhet, och det är just det som utredningen pekar
              på. Ska vi få till en förändring måste vi jobba med det dagligen.
              Och för att kunna jobba med det dagligen måste personalen också
              ha stöd. Analysera har vi gjort vi vet vad som behövs. Vi behöver
              komma i gång med handling.
            </seg>
          </u>
          <note xml:id="i-ceaf97fd3a2280e6-7">
            Överläggningen var härmed avslutad.
          </note>
          <note xml:id="i-7964721cc2891301-0">
            15 § Jakt och viltvård
          </note>
          <note xml:id="i-a1904fdd5b6e9dbd-8">
            Föredrogs
          </note>
          <note xml:id="i-626f642f2b4bdb38-0">
            Förste vice talmannen konstaterade att ingen talare var anmäld.
          </note>
          <note xml:id="i-435728291c546551-0">
            Ajournering
          </note>
          <note xml:id="i-814aa84c49aab770-0">
            Kammaren beslutade kl. 15.56 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="esabelle_dingizian_1fd755" prev="cont" xml:id="i-d7752ce224309355-0">
            <seg xml:id="i-b56eec2f760793c0-0">
              Återupptagna förhandlingar
            </seg>
          </u>
          <note xml:id="i-835fa0326fc09803-0">
            Förhandlingarna återupptogs kl. 16.00.
          </note>
          <note xml:id="i-886e693f58d41ab3-0">
            16 § Beslut om ärenden som slutdebatterats den 3 april
          </note>
          <note xml:id="i-e24cd2e848fd8573-0">
            Punkt 2
          </note>
          <note xml:id="i-c728167cc09e9a72-0">
            Punkt 7
          </note>
          <note xml:id="i-251e523ae1645297-0">
            Övriga punkter
          </note>
          <note xml:id="i-9354a0a6d2461b04-0">
            Punkt 8
          </note>
          <note xml:id="i-6a35501b801679cf-0">
            Punkt 13
          </note>
          <note xml:id="i-251e523ae1645297-1">
            Övriga punkter
          </note>
          <note xml:id="i-e24cd2e848fd8573-1">
            Punkt 2
          </note>
          <note xml:id="i-251e523ae1645297-2">
            Övriga punkter
          </note>
          <note xml:id="i-054d1baa5799b18b-0">
            17 § Beslut om ärenden som slutdebatterats vid dagens sammanträde
          </note>
          <note xml:id="i-89cc2b2c30d77d90-0">
            Punkt 1
          </note>
          <note xml:id="i-7abb96c15850aa77-0">
            Punkt 3
          </note>
          <note xml:id="i-251e523ae1645297-3">
            Övriga punkter
          </note>
          <note xml:id="i-7abb96c15850aa77-1">
            Punkt 3
          </note>
          <note xml:id="i-afd50baeb7a70761-0">
            Punkt 4
          </note>
          <note xml:id="i-eafd1558c38764d5-0">
            Punkt 6
          </note>
          <note xml:id="i-2607846ddd3793f5-0">
            Punkt 10
          </note>
          <note xml:id="i-251e523ae1645297-4">
            Övriga punkter
          </note>
          <note xml:id="i-89cc2b2c30d77d90-1">
            Punkt 1
          </note>
          <note xml:id="i-0f4738bba9a8ef71-0">
            Punkterna 25
          </note>
          <note xml:id="i-c728167cc09e9a72-1">
            Punkt 7
          </note>
          <note xml:id="i-251e523ae1645297-5">
            Övriga punkter
          </note>
          <note xml:id="i-e24cd2e848fd8573-2">
            Punkt 2
          </note>
          <note xml:id="i-7abb96c15850aa77-2">
            Punkt 3
          </note>
          <note xml:id="i-c728167cc09e9a72-2">
            Punkt 7
          </note>
          <note xml:id="i-251e523ae1645297-6">
            Övriga punkter
          </note>
          <note xml:id="i-e0bf6add5822da2e-0">
            18 § Djurskydd
          </note>
          <note xml:id="i-a1904fdd5b6e9dbd-9">
            Föredrogs
          </note>
          <note type="speaker" xml:id="i-360ee568c53d1ea4-0">
            Anf. 116 CARINA OHLSSON (s):
          </note>
          <u who="carina_ohlsson_d193bc" xml:id="i-7064517a97fc8dea-0">
            <seg xml:id="i-b06a53fc0b8a47fd-0">
              Herr talman! Nu ska vi debattera djurskyddsfrågor, något som
              engagerar väldigt många också oss socialdemokrater. Vi socialdemokrater
              i riksdagens miljö- och jordbruksutskott vill både i den här debatten
              och framöver betona hur viktigt det är att Sverige också fortsättningsvis
              driver en framgångsrik och framsynt djurskyddspolitik.
            </seg>
            <seg xml:id="i-d78175ce470a1361-0">
              Ska detta behöva påpekas?
            </seg>
            <seg xml:id="i-5225ec52bdf6a7d0-0">
              Sverige har troligtvis världens bästa djurskyddslagstiftning.
              Denna har utvecklats i kombination med ett konkurrenskraftigt
              jordbruk, framgångsrik forskning och opinionsbildning från organisationer
              och enskilda och naturligtvis också från modiga lagstiftare som
              vågat gå före.
            </seg>
            <seg xml:id="i-ed759239f6a4ecf1-0">
              Kommer denna utveckling att fortsätta?
            </seg>
            <seg xml:id="i-f2ce10d5f787506b-0">
              Om man bara läste utskottsmajoritetens text i detta betänkande
              fick man kanske den uppfattningen, till exempel eftersom ett av
              50 motionsyrkanden från den allmänna motionstiden 2007 om förbud
              mot import av hund- och kattskinn avslås. Där kan vi läsa: Sverige
              bör visa vägen, såväl inom EU som globalt, mot ett bättre djurskydd.
              Detta är också vägledande för Sveriges hållning när djurskyddsfrågor
              diskuteras inom EU och i andra internationella forum.
            </seg>
            <seg xml:id="i-07e8fa78e2319eaa-0">
              Stämmer detta?
            </seg>
            <seg xml:id="i-bad2a4c5a1f20be0-0">
              Är det de signalerna som sänds ut till omvärlden när vi samtidigt
              på nyhetsplats kan läsa rubriker som till exempel Mindre pengar
              till Jordbruksverkets djurskydd. Det handlar då om Jordbruksverkets
              statliga anslag till djurskydd som har minskat med 7 miljoner
              kronor om året. Anslaget för forskning har sänkts från 12 miljoner
              till 5 miljoner. Därför riskerar nu vissa djurskyddsområden att
              drabbas när årets pengar ska fördelas till pågående och nya forskningsprojekt.
            </seg>
            <seg xml:id="i-9bc65a0c01797fa7-0">
              I farozonen finns på grund av de minskade anslagen forskningen
              om hur djur hanteras under transport och i samband med slakt exempelvis.
            </seg>
            <seg xml:id="i-b4d5db1ddbc1997e-0">
              En zoolog på Jordbruksverket svarar att hon tror att alla projekt
              lite grann kommer i kläm men att de inte kommer att stryka projekt
              som de anser behövs. Ja, detta verkar vara lättare sagt än gjort
              eftersom det varje år brukar komma in drygt 50 ansökningar om
              pengar till djurskyddsforskning och de beviljade anslagen brukar
              variera mellan 100 000 kronor och dryga miljonen.
            </seg>
            <seg xml:id="i-c1ef42ccb4d92ec3-0">
              Vad vi socialdemokrater befarar och det som Helén Pettersson
              i förra årets debatt tog upp när det gäller djurskydd var just
              detta. Jag upprepar hennes fråga: Vad händer när nu Djurskyddsmyndigheten
              har lagts ned och det också skärs ned på forskningen som varit
              en central del i dess verksamhet?
            </seg>
            <seg xml:id="i-19e8b67342dd9be3-0">
              Herr talman! Vad man befarar är att detsamma kan hända med utvecklingen
              av den tillsyns-, informations- och utbildningsverksamhet som
              tidigare har drivits. Den här utvecklingen kan nu bromsas upp
              och stanna av.
            </seg>
            <seg xml:id="i-10694f6e9ab428b2-0">
              Det vi tydligt kan se är att det tar tid att flytta verksamhet
              och att bygga upp nytt. Det jag då tänker på är naturligtvis nedläggningen
              av Djurskyddsmyndigheten och överflyttningen av ansvaret till
              Jordbruksverket och nu också förslaget om att flytta djurskyddstillsynen
              från kommunerna till staten.
            </seg>
            <seg xml:id="i-a1d544affc38d4a4-0">
              Tror ni att kommunerna satsar på utveckling under innevarande
              år när man vet att verksamheten ska försvinna den 1 januari 2009?
              Och tror ni att nya tjänster inrättas på det här området?
            </seg>
            <seg xml:id="i-356a0fc017eda5df-0">
              Jag har hört många oroande röster från den konferens som jag
              just kommer från och som har pågått i två dagar. Det gäller då
              Förbundet för Allmänt Hälsoskydd, FAH, där nästan alla kommuner
              är medlemmar. Kommunföreträdare, såväl politiker från alla partier
              som tjänstemän, uttryckte en stor oro över vad som händer med
              den tillsyn som ska bedrivas när det gäller lantbrukets djur och
              sällskapsdjur.
            </seg>
            <seg xml:id="i-1041d21d80281251-0">
              När det gäller sällskapsdjuren har vi, som bekant, 1,4 miljoner
              katter och 900 000 hundar plus ett antal andra arter i våra hem
              utöver lantbrukets djur. Jag är inte riktigt säker på att man
              på länsstyrelserna är medveten om arbetsbördan när det gäller
              helheten.
            </seg>
            <seg xml:id="i-705c131094c047f9-0">
              Till exempel tar Miljöpartiet i en av sina reservationer upp
              sambandet mellan våld mot djur och våld mot kvinnor och deras
              barn. På vissa orter har ett samarbete påbörjats mellan kommunernas
              olika aktörer och ideella organisationer för att komma åt problemet.
              Vi får verkligen hoppas att denna insikt inte så att säga faller
              mellan stolarna när ansvaret flyttas.
            </seg>
            <seg xml:id="i-892f7e31f127b230-0">
              Dessa frågor kommer vi naturligtvis att diskutera ännu mer framöver.
              Den 9 juni kommer troligtvis ärendet om djurskyddskontroll i statlig
              regi upp för debatt här i kammaren.
            </seg>
            <seg xml:id="i-7a3e7cecd1fd3cd2-0">
              Herr talman! För att återgå till det som behandlas i dagens betänkande
              vill jag påminna om det jag tidigare här sagt, att det som är
              i farozonen på grund av minskade forskningsanslag kan vara hur
              djur hanteras under transport och i samband med slakt.
            </seg>
            <seg xml:id="i-bab6387aa03421b8-0">
              Vi socialdemokrater har en gemensam reservation med Vänsterpartiet
              och Miljöpartiet som handlar om just djurtransporter en fråga
              som vi socialdemokrater har drivit både nationellt och internationellt.
              Jag tror att alla kan minnas Margareta Winbergs kamp för att få
              upp frågan på EU:s dagordning.
            </seg>
            <seg xml:id="i-f67f09de4781ba4a-0">
              Även i Sverige dör eller skadas årligen många djur under djurtransporter.
              För företagen handlar det inte alltid om så stora ekonomiska förluster.
              Därför finns det inte heller incitament att förbättra för djuren.
              Från djurskyddssynpunkt är det naturligtvis oacceptabelt att detta
              får förekomma.
            </seg>
            <seg xml:id="i-8ab4004db61573e5-0">
              Vi föreslår att regeringen utreder frågan om ett införande av
              sanktionsavgifter och andra möjliga åtgärder för att motverka
              djurtransporter under vilka djur dödas eller skadas.
            </seg>
            <seg xml:id="i-aa2ecc9219066f83-0">
              Häromdagen kunde man läsa om 15 grisar som kvävdes till döds
              under en transport i Blekinge. Lastbilens släp lastades med alldeles
              för många grisar. Dessutom öppnades bara hälften av ventilationsluckorna.
              Gården i fråga hann man spärra av därför att man trodde att grisarna
              hade dött på grund av svinpest. Men det visade sig att grisarna
              hade dött av syrebrist. I det här fallet fick det vill jag påpeka
              både chauffören och arbetsgivaren böter. Chauffören saknade helt
              utbildning för djurtransporter. Det finns alltså mycket att göra
              på det här området.
            </seg>
            <seg xml:id="i-e1dc6ad8e23443a6-0">
              Naturligtvis står jag bakom alla våra reservationer, men jag
              yrkar bifall endast till reservation 7 som handlar om just djurtransporter.
            </seg>
            <seg xml:id="i-cfc5be4ba1bcc518-0">
              Många viktiga djurskyddsfrågor tas upp i betänkandet. Utöver
              det jag redan nämnt handlar det om kastrering av smågrisar, uppfödning
              av slaktkycklingar, tvångsmatning av ankor och gäss inom EU, användning
              av cirkusdjur samt djurskyddsfrågor i samband med jakt och fiske,
              ligghallar med mera. Det sistnämnda frågan om kors behov av ligghallar
              är fortfarande högaktuellt. Vi har kunnat följa flera fall där
              det överklagats både av Jordbruksverket som överklagat länsrätters
              beslut om dispenser och, i motsatt riktning, av verksamhetsutövare.
            </seg>
            <seg xml:id="i-6f36fe8fda3fecdb-0">
              I betänkandet kan vi läsa att motionsyrkanden där man tar upp
              samma frågor som de som behandlats tidigare under valperioden
              behandlas förenklat. I det sammanhanget vill jag tydliggöra att
              det vi uttryckte i vår reservation förra året angående lagstiftning
              mot tidelag fortfarande gäller. Vi socialdemokrater har ej ändrat
              ståndpunkt, utan vi vill ha en skärpning av lagstiftningen i den
              frågan.
            </seg>
            <seg xml:id="i-129fd55cf109b9dc-0">
              Vi socialdemokrater lovar att följa dessa viktiga frågor som
              vi kommer att ta upp i debatter och vid andra tillfällen.
            </seg>
            <seg xml:id="i-78e71f075beffb32-0">
              Den senaste tidens utspel från regeringen om bland annat minskade
              medel till forskning och centralisering av tillsynen visar, som
              jag ser det, att regeringen sänkt ambitionerna på djurskyddsområdet.
              Även i den här frågan tycker jag att regeringen går i otakt med
              medborgarna. Det handlar om att ta på sig ledartröjan och att
              fortsatt ha den på när det gäller djurskyddsfrågorna. Då finns
              det mycket i övrigt att önska.
            </seg>
          </u>
          <note type="speaker" xml:id="i-1c82ffd0f9e6358b-0">
            Anf. 117 WIWI-ANNE JOHANSSON (v):
          </note>
          <u who="wiwi-anne_johansson_8236b4" xml:id="i-68aa0884ff4de319-0">
            <seg xml:id="i-014cb02939ba09a0-0">
              Herr talman! I alliansregeringens Sverige kommer alla i kläm
              lite grann, hörde jag nyss, och lite mer, kan man säga, på vissa
              områden.
            </seg>
            <seg xml:id="i-0f0d6ab1be982213-0">
              Jag är en av många som är oroade över utvecklingen vad gäller
              skyddet av djur i Sverige, för den nu så inte nya regeringen har
              gjort det enklare att bland annat skjuta varg. Vargar skjuts nu
              utanför inhägnat område. Senast hände det för några dagar sedan
              i Värmland, en av flera under senare tid.
            </seg>
            <seg xml:id="i-3d20d6c781b1b948-0">
              Samma regering har förbättrat villkoren för minkfarmarna och
              försämrat för minkarna mot Vänsterpartiets, Socialdemokraternas
              och Miljöpartiets intentioner under förra mandatperioden. Vi ville
              ge dem större möjligheter till naturligt beteende, men det är
              nu ett minne blott.
            </seg>
            <seg xml:id="i-075e903971597bf4-0">
              Minkfarmarna gör nu stora pengar. Jag såg en blänkare i ett nyhetsprogram
              i tv häromdagen om att LRF nu uppmanar lantbrukare att satsa på
              minknäringen eftersom den ger så mycket pengar. Jag tycker att
              det är väldigt sorgligt att det nu är enklare att föda upp minkar
              och att de dödas endast för skinnets skull. Här går näringens
              behov före djurskyddet. Jordbruksministern kritiserar ibland andra
              länder för bristande djurskydd men vill ju inte ha något förbud
              mot till exempel pälsdjursuppfödning.
            </seg>
            <seg xml:id="i-39f8de416d92ae75-0">
              Både i går och i dag har djurrättsaktivister stått utanför Riksdagshuset
              för att väcka opinion mot att det faktiskt inte är förbjudet att
              sexuellt utnyttja djur. Man vill inte gärna tänka på det. Vi har
              nog alla blivit mejlbombade i frågan.
            </seg>
            <seg xml:id="i-cbc7a498de3cc33a-0">
              Som Carina Ohlsson sade förut kan vi inte rösta om det här i
              kammaren i dag, eftersom vi har ett så kallat förenklat förfarande.
              Men jag lovar att vi kommer att hålla på samma klara ståndpunkt,
              att vi är för ett förbud, som vi gjorde när vi diskuterade frågan
              förra året. Vänsterpartiet menade då, och det gör vi förstås i
              dag också, att vi måste lagstifta om ett sådant förbud. Vi kommer
              att återkomma, var så säkra. Men vi behöver allt det stöd vi kan
              få från djurrättsorganisationer också i den här frågan.
            </seg>
            <seg xml:id="i-1737dc19f8c658d2-0">
              Det sägs ofta att vi i Sverige är världsbäst på djurskydd, men
              det första alliansregeringen gjorde var att lägga ned Djurskyddsmyndigheten,
              så jag är inte så säker på att vi är det. Till exempel kastreras
              svenska smågrisar utan bedövning. I Norge har det varit förbjudet
              i snart sex år. I Norge kastreras smågrisar av veterinär under
              bedövning. I Sverige kan i stort sett vilken amatör som helst
              göra det utan bedövning. Vi kan inte fortsätta så.
            </seg>
            <seg xml:id="i-052a07bc898e0ae8-0">
              Regeringen gav nyligen Jordbruksverket i uppdrag att utreda frågan
              om att låta lekmän utföra kastrering, då med bedövning. Varför
              tittar man inte på hur det har gått i Norge, som faktiskt har
              sex års erfarenhet, i stället för att förhala frågan med en enda
              lång utredning? Det som förstås är billigast och enklast för bonden
              är att ha det som det är i dag, men det är definitivt smärtsammast
              för grisen. Återigen är det näringens behov som går före djurens
              skydd.
            </seg>
            <seg xml:id="i-f7d8bc951c1c88c5-0">
              Herr talman! Alla grymheter står vi inte själva för i Sverige.
              Vissa låter vi faktiskt andra utföra. Däremot köper vi villigt
              in deras produkter. Jag tänker på den vedervärdiga slakten av
              sälungar, kutar, som Kanada är värst på. Kutarna klubbas, slås
              ihjäl och flås sedan, och många av dem flås levande. Hälften av
              dem har vi dessutom sett flås medan de fortfarande är vid medvetande.
              Sedan lämnar man dem för att självdö. Det är så vidrigt att det
              nästan är svårt att tänka på det. Och vidrigt säger vi nog säkert
              alla att det är, men vi importerar fortfarande skinnen. Det är
              ett hyckleri, menar jag, som vi måste sätta stopp för.
            </seg>
            <seg xml:id="i-805be530abe2daa5-0">
              Vi måste stoppa all import av varor som en gång varit levande
              djur och som har utsatts för liknande fruktansvärda behandlingar.
              Det gäller sälskinn och det gäller också ull från Australien.
              Vi har sett hur baken skärs sönder på fåren utan bedövning och
              under hjärtskärande skrik.
            </seg>
            <seg xml:id="i-b611802abd2e8fd2-0">
              Ett förbud mot import av katt- och hundskinn är på gång inom
              EU. Men varför vill inte alliansen införa ett förbud mot import
              av sälskinn och av ull från misshandlade får från Australien?
              Tycker alliansen att det räcker att jordbruksministern kritiserar
              hanteringen i Australien lite så där på lagom avstånd?
            </seg>
            <seg xml:id="i-abc6092d41b98906-0">
              Vi säljer lever från tvångsmatade ankor och gäss, men vi tvångsmatar
              dem inte i Sverige. Man tvångsmatar ankor och gäss för att levern
              ska bli riktigt fet och förstorad, så att man ska få mycket att
              sälja. Och det ska tydligen vara en delikatess. Ja, tvångsmatning
              är förbjudet i Sverige, men import är tillåtet. Det är hyckleri
              återigen.
            </seg>
            <seg xml:id="i-1806b961764b2171-0">
              EG-kommissionens vetenskapliga kommitté för djurhälsa och djurskydd
              anser att tvångsmatningen är skadlig för djurens hälsa och välfärd,
              men de förbjuder den inte. Vad anser alliansen, alliansens jordbruksminister
              och företrädarna här i utskottet om detta? Är det inte hyckleri
              att vi inte tvångsmatar här men köper in lever? Arbetar ni för
              ett förbud?
            </seg>
            <seg xml:id="i-9710361002fc7501-0">
              Vartenda år packas mer än 20 miljoner djur in i transportbilar
              för att köras runt mellan EU:s medlemsländer, och vi talar förstås
              om levande djur. I allra värsta fall får de skjutsas runt i 28
              timmar efter 14 timmar får de faktiskt en hel timmes paus. Jag
              menar att det är en alldeles oacceptabelt lång tid. Åtta timmar
              borde vara maxtid och därefter vila i ett dygn. Men EU:s regler
              om varors fria rörlighet synen att levande grisar och kalvar är
              vilken vara som helst delar väl alliansen ger dessutom ekonomiskt
              stöd för export av kött till länder utanför EU. En stor del är
              levande djur. Det är inte bra djurskydd och det borde stoppas.
            </seg>
            <seg xml:id="i-6022c39bdb68e974-0">
              Under djurtransporterna också i Sverige skadas och dör många
              djur på väg till slakt. Som vi hörde tidigare är det ingen stor
              ekonomisk förlust för näringen, för ägaren till djuren. Därför
              finns det inga direkta ekonomiska skäl att förbättra för djuren.
              Även transporterna i Sverige är förstås oacceptabela ur ett djurskyddsperspektiv.
            </seg>
            <seg xml:id="i-e587ec416e1d6636-0">
              Vi har sagt att vi tycker att regeringen ska införa sanktionsavgifter.
              När det nu bara är pengar som man förstår, måste det kosta mycket
              när sådant här händer, när djur dör under transporter, så att
              man får ekonomiska incitament, som det så vackert heter, att se
              till att djuren inte dör i transportbilarna. Varför vill inte
              alliansen detta?
            </seg>
            <seg xml:id="i-d64fe77562d4d88e-0">
              Herr talman! Tyvärr är jag inte så säker på att Sverige längre
              är bäst i världen på djurskydd, men jag vill gärna att vi blir
              det. Men då måste vi driva en annan djurskyddspolitik än den som
              den nuvarande regeringen gör, som ju har underlättat för minkfarmare
              och för varghatare och som sätter näringens och varornas fria
              rörlighet i främsta rummet.
            </seg>
            <seg xml:id="i-3c7d1c3ef4df231f-0">
              Jag står givetvis bakom samtliga våra reservationer, men för
              att vinna tid yrkar jag bifall bara till reservation 1 och reservation
              7.
            </seg>
          </u>
          <note type="speaker" xml:id="i-912d607e1ca551ca-0">
            Anf. 118 TINA EHN (mp):
          </note>
          <u who="tina_ehn_f52113" xml:id="i-2c23781f27017aec-0">
            <seg xml:id="i-975e317a547e7dce-0">
              Herr talman! Jag vill börja med att yrka bifall till reservation
              3. För övrigt står Miljöpartiet bakom alla övriga reservationer
              som vi har bifallit tidigare.
            </seg>
            <seg xml:id="i-23f6846c4d9d0602-0">
              En alltid lika viktig fråga är att jobba med djurskydd och ta
              upp det till debatt. Djurskyddsfrågor berör inte bara djur utan
              väldigt många människor. Man kanske ska vända på det och säga
              att det inte bara berör människor utan också djur. Kanske är det
              något av ett ömsesidigt beroende, i alla fall när det gäller våra
              husdjur. Att vi människor har tagit djur till vår tjänst har gjort
              oss starkare och som gett oss förutsättningar att leva vidare,
              ibland på platser där vi aldrig hade kunnat bosätta oss utan djur
              till mat och kläder eller i kraft av dragdjur eller något annat.
            </seg>
            <seg xml:id="i-5af20fb9d2898354-0">
              Så har vi fortsatt. I vårt utvecklade samhälle tar vi inte bara
              djur till vår tjänst utan mer till vår förtjänst. Vi bygger verksamheter
              för att föda upp djur, och det är väl inget fel att driva företag.
              Det som är viktigt i vårt sätt att nyttja djur är att ifrågasätta
              om det vi gör sker med god etik och med ansvar för att det rör
              sig om liv och att det är varelser med känslor och behov.
            </seg>
            <seg xml:id="i-6acbd39e1e7d9788-0">
              Ibland blir denna insikt lite jobbig för människor. Ibland skjuter
              vi den bort från oss. Ofta vet människor inte ens hur det går
              till i djurhållningen som ger oss kläder, mat, öppna landskap
              och sällskap. Därför är det viktigt att lyfta fram frågorna.
            </seg>
            <seg xml:id="i-0ef38536654e252a-0">
              Jag vill lyfta fram en av frågorna som har varit uppe till diskussion.
              Det gäller kastrering av smågrisar utan bedövning i Sverige. Diskussionen
              har hållit på så länge, och länge har man haft något på gång.
              Jag tycker att det ska vara slut på pratet. Det måste ges ett
              alternativ till kastrering utan bedövning. Eller ska man kanske
              sluta helt?
            </seg>
            <seg xml:id="i-bfac59a1cbed3c5c-0">
              Denna verksamhet kan inte kallas etisk med dagens kunskaper om
              vad djur är och vad de känner. Motionen i detta ämne, som har
              fått ett starkt stöd av oppositionen i Sveriges riksdag, skrevs
              denna gång av borgerliga ledamöter. Men det är inte möjligt för
              majoriteten att bifalla motioner så den får ett stöd från oppositionen
              i stället. Jag hoppas att frågan får ett stöd från alla. Detta
              är ett allvarligt djurskyddsproblem i Sverige här och nu.
            </seg>
            <seg xml:id="i-50e27b1193666c39-0">
              En motion handlar om grytjakt. Det är med en lätt rysning man
              läser om hur djur hetsas mot djur. Det är en mycket primitiv verksamhet.
              Förvisso kan både räv och grävling vara ett problem för många.
              Räven tar höns och ankor och är en envis smygande varelse. Grävlingen
              är tuff och stark men samtidigt lite skygg av naturen. Grävlingar
              kan på fel ställe bli ett problem. De trampar runt i åkrar, bökar
              upp stora bohålor och trampar ned spannmålssäden.
            </seg>
            <seg xml:id="i-43e9310e125b7fd2-0">
              Men när man läser om grytjakt verkar det ändå inte vara det snabbaste
              och mest etiska sättet att bli av med djuren om de betraktas som
              skadegörare och ska bort. Grytjakt som stressar och skadar verkar
              vara en mycket ifrågasatt verksamhet. Om det vittnar flera, bland
              annat Statens veterinärmedicinska anstalt.
            </seg>
            <seg xml:id="i-dfd1f88e03ab74a9-0">
              I den motion som handlar om detta tar man upp grytjakten som
              en helt arrangerad företeelse med grävlingar i fångenskap. Visserligen
              har förslag på förbättringar gjorts, och görs, men det är själva
              verksamheten som är problemet. Att göra en del förbättringar ger
              inte själva kärnverksamheten berättigande. När grävlingsjakten
              är i gång finns inte gallerskydden i gryten. Gryten är en plats
              där djuren ska söka skydd när de känner sig hotade. Där släpper
              man in en hund som genom träning har triggats att mota ut djuret.
              Ibland lyckas det, ibland blir det en strid. Både det vilda djuret
              och den hund som jagar blir utsatta för risker, bett och skador.
              Vi människor är de som uppmuntrar till denna verksamhet.
            </seg>
            <seg xml:id="i-b4c6b3f89932813a-0">
              Att ha en hund som jobbar och som tycker om att få syssla med
              det den är bra på är toppenkul för både ägaren och hunden. Men
              det finns andra problem för en hund att lösa. Det finns andra
              sätt att träna en hund att göra roliga grejer. Även en grythund
              gillar att jobba med andra saker. Det är alltså inte ett skäl
              i sig.
            </seg>
            <seg xml:id="i-fe6a925512a25723-0">
              Det finns en motion i betänkandet som handlar om djur i våldsrelationer.
              Det är antagligen ett område som fortfarande har ett mörkertal
              och som inte är allmänt känt. Det är desto tråkigare när det förekommer
              och man kan hålla kvar en människa i en misshandelsrelation på
              grund av att den som är utsatt känner en solidaritet med sitt
              djur och inte förmår se en lösning. Här har kommunernas inspektörer
              en viktig roll att fylla. Med nära samarbete med social verksamhet
              och med lokalkännedom är ett snabbt ingripande förmodligen möjligt.
            </seg>
            <seg xml:id="i-71c2d0f0135dcb46-0">
              Om detta kommer att finnas kvar framöver är mycket tveksamt eftersom
              vi nu ser en förändring av djurskyddet i Sverige. Det är inte
              nog med en nedlagd myndighet, att djurskyddet får mindre pengar
              på Jordbruksverket och att anslagen till forskning om alternativa
              djurförsök minskar. Nu vill man också flytta över djurskyddet
              från kommunerna till länsstyrelserna och ta bort bland annat lokalkännedomen.
              Vi får se var den debatten hamnar.
            </seg>
            <seg xml:id="i-3de194726ce84a23-0">
              Husdjur och olika sällskapsdjur men också de vilda djuren behöver
              alla bemötas med respekt och ödmjukhet. Vi vet inte alltid vilken
              roll i näringskedjan de har i den balans som ibland råder och
              ibland är rubbad på.
            </seg>
            <seg xml:id="i-22cb1ae68a97ec73-0">
              Vi får inte glömma bort alla de djur som finns lite vid sidan
              av. De kanske inte är jättegulliga, men de är jätteviktiga. Senast
              i dag uppmärksammades några. Jordens grodor är hotade. I många
              fall används de också som husdjur. Vi importerar och exporterar
              dem. Därför, herr talman, skulle jag vilja slå ett slag för grodans
              år 2008.
            </seg>
          </u>
          <note type="speaker" xml:id="i-d9feeec5760aaa3f-0">
            Anf. 119 JEPPE JOHNSSON (m):
          </note>
          <u who="peter_johnsson_75487f" xml:id="i-759e2ac7df492a3d-0" next="cont">
            <seg xml:id="i-abe78198ded3375a-0">
              Herr talman! Det har nämnts förut att Sverige ligger i topp då
              det gäller djurskydd. Denna position ska vi vara stolta över och
              göra allt för att behålla. God djurhållning är en förutsättning
              för att man ska kunna bedriva seriös verksamhet med djur och få
              bra resultat av sin verksamhet.
            </seg>
            <seg xml:id="i-32e127209f4dea21-0">
              Djurskydd är en fråga som engagerar många människor. Det är bra.
              Vi som är förtroendevalda har både möjlighet och skyldighet att
              göra vårt bästa så att djur inte utsätts för lidande i vårt eget
              land och i övriga delar av världen. Engagemanget visar sig bland
              annat i de motioner som vi i dag behandlar.
            </seg>
            <seg xml:id="i-b02ee82a7014b449-0">
              Samtidigt, herr talman, vill jag betona vikten av att vi även
              i fortsättningen ska kunna föda upp djur, jaga, fiska och ha husdjur
              som hobby och fritidsintresse.
            </seg>
            <seg xml:id="i-02e250f0a5047d4f-0">
              Herr talman! Alliansregeringen och vår jordbruksminister har
              sedan valet aktivt verkat för ett förbättrat djurskydd i vårt
              land och i andra länder, inte minst inom EU. Samarbetet inom EU
              är viktigt och ska inte underskattas när det gäller ett bättre
              djurskydd totalt. Vi kan inte slå oss till ro med att vi har ett
              bra djurskydd och sedan blunda för övriga världen i synnerhet
              inte om vi, som någon nämnde, importerar produkter och varor som
              framställs med metoder som vi inte kan ställa oss bakom. Vi kan
              dock inte göra allt på en gång. Mycket är gjort, men mycket återstår
              att göra. Sveriges röst i dessa frågor är stark och kommer att
              vara stark så länge alliansregeringen sitter en bra bit efter
              2010 alltså.
            </seg>
          </u>
          <note xml:id="i-3d05d9f7e7bc2314-0">
            Herr talman! Jag yrkar bifall till förslaget i betänkandet och
            avslag på samtliga reservationer. I mitt fortsatta anförande kommer
            jag att kommentera några av motionerna och reservationerna.
          </note>
          <u who="peter_johnsson_75487f" prev="cont" xml:id="i-270c3fb0e09d59d2-0">
            <seg xml:id="i-3a92b69d0e929f64-0">
              I reservation nr 1 tas import av vissa skinn upp. Det gäller
              hund- och kattskinn. Här kommer importförbudet att gälla i lag
              i samtliga EU-länder från och med nästa årsskifte. Det är bra.
              Jag utgår från att de båda partier som står bakom motionen noterar
              på plussidan för EU-samarbetet att här har vi tillsammans nått
              ett beslut som gäller hela EU.
            </seg>
            <seg xml:id="i-ac3b2fa32d03fcb4-0">
              När det gäller sälskinn har vi inte kommit lika långt; det erkänner
              jag. Men EU går i täten även för detta arbete, och det är bättre
              att EU går i täten än enbart Sverige. Ett avtal om humana fångstmetoder
              har förhandlats fram. Hitintills har EU och Kanada skrivit under.
            </seg>
            <seg xml:id="i-a271e4c3d42ceef3-0">
              I reservationen tas även så kallad mulesing . Företeelsen har
              fått stor och berättigad uppmärksamhet i vårt land. Efter ett
              inslag i programmet Kalla fakta har flera svenska klädkedjor sagt
              att man kommer att bojkotta den ull som produceras. Det gäller
              för oss att hålla koll på dem så att de verkligen gör det. Jag
              tror att en sådan handling är mycket bättre än en reservation
              i Sveriges riksdag.
            </seg>
            <seg xml:id="i-962ee8f7db73b9dd-0">
              Debatten ska föras. Vi kan föra den. Det är viktigt. Det förtroendet
              har vi, i alla fall jag, fått av väljarna.
            </seg>
            <seg xml:id="i-1835dcc0527c264f-0">
              Jordbruksminister Eskil Erlandsson har framfört vår uppfattning
              till Australiens ambassadör. Det kan tyckas inte vara tillräckligt.
              Vad mer ska han göra? Ska han ge sig på honom på annat sätt?
            </seg>
            <seg xml:id="i-592fb59532dec2a5-0">
              Han kommer att ta upp frågan i EU-samarbetet. Mulesing kommer
              att förbjudas i Australien 2010. Fram till dess kommer köpbojkotten
              från konsumenter och klädkedjor att sätta press på verksamheten
              så att den förhoppningsvis är ett minne blott långt innan förbudet
              i Australien träder i kraft.
            </seg>
            <seg xml:id="i-6c9c534ee6779477-0">
              Att vi har varit overksamma på den här punkten är inte sant.
            </seg>
            <seg xml:id="i-911a4ff97c15683f-0">
              Herr talman! Reservation nr 2 tar upp användningen av djur på
              cirkus. Den 1 november 2007 kom det nya bestämmelser för djur
              på cirkus. Därför anser en majoritet i utskottet att det inte
              finns någon anledning att göra ytterligare förändring i föreskrifterna
              redan i dag. Låt oss först utvärdera vad de nya föreskrifterna
              innebär i praktiken. Praktiken är viktigare än retoriken även
              i detta fall.
            </seg>
            <seg xml:id="i-fc26ca06a81a4fe2-0">
              Herr talman! Reservation nr 3 tar upp kastrering av smågrisar.
              Här har alliansregeringen redan gått till handling. Observera
              att det i regleringsbrevet till Jordbruksverket för innevarande
              år finns ett uppdrag att utveckla en teknik som gör att kastrering
              utan bedövning inte ska behöva förekomma.
            </seg>
            <seg xml:id="i-5c42d94f7e6e4759-0">
              Det som krävs i reservationen är redan uppfyllt, såvitt jag kan
              se. Ministern kan inte förbjuda det. Man får ge i uppdrag att
              lösa problemet. Det har alliansregeringen gjort. Det kallar jag
              en handlingskraftig regering.
            </seg>
            <seg xml:id="i-ad882e34cb3cf234-0">
              Detta kan reservanterna fundera över. Era partier hade liknande
              reservationer också under den förra regeringen, men ni fick inget
              gensvar. Nu vidtas i alla fall åtgärder. Det skäms jag inte för.
            </seg>
            <seg xml:id="i-32f9ef04e95b48d8-0">
              Tvångsmatning av gäss och ankor har kraftigt kritiserats av Sverige.
              I detta betänkande förutsätter utskottets majoritet att regeringen
              även i fortsättningen ägnar frågan stor uppmärksamhet. Jag utgår
              ifrån att ingen i denna kammare frotterar sig med gåslever på
              kvällarna. Jag gör det inte.
            </seg>
            <seg xml:id="i-dc7c56655adb0bc7-0">
              Kastrering av tuppar i en del av Europas länder är också något
              som Sverige har lagt ned ett arbete på att det ska förbjudas.
              I den frågan har vi ännu inte nått så långt som vi önskar. Det
              erkänner jag, men vi har jobbat också med den frågan.
            </seg>
            <seg xml:id="i-fb2d73d3d63e8d6b-0">
              Jag vill igen uppmärksamma reservanterna på det faktum att EU-medlemskapet
              är en förutsättning för att vi ska kunna driva på för ett bättre
              djurskydd även utanför Sveriges gränser.
            </seg>
            <seg xml:id="i-0a3286a335916385-0">
              Herr talman! Reservation nr 6 tar upp uppfödning av slaktkycklingar.
              Det finns beslut om skärpta regler för slaktkycklingsuppfödning
              i EU. De ska vara införlivade med medlemsstaternas lagstiftning
              senast den 30 juni 2010. För vår del innebär det egentligen ingen
              förändring. Vi har redan strängare regler än de som är på gång
              i de andra medlemsländerna. Vi har drivit på för att EU skulle
              gå ytterligare ett steg och komma närmare oss. Vi har alltså gått
              före och vi ligger före. Det bör vi fortsätta med av två skäl,
              både för bättre djurhälsa och för att våra uppfödare ska ha möjlighet
              att på lika villkor konkurrera med importerad kyckling.
            </seg>
            <seg xml:id="i-a065810f47699389-0">
              Det finns alltså flera skäl till att vi ska driva på övriga EU
              att närma sig oss. Om de vill komma förbi oss är det okej då hänger
              vi med. Det är viktigt för djurskyddet och för en riktig konkurrens.
              Ät svensk kyckling! Den är uppfödd mycket bättre än kyckling i
              andra länder. Dessutom innehåller den nästan ingen salmonella
              alls. Köp inte bara den billiga kycklingen när ni är ute på restaurang.
              Fråga var kycklingen kommer ifrån.
            </seg>
            <seg xml:id="i-6c76c409d72a985e-0">
              Herr talman! Jag är övertygad om att ingen är oberörd efter att
              ha sett bilder från förfärliga djurtransporter bland annat på
              tv. Vi har som nation reagerat kraftigt och som framgår av dagens
              betänkande har vi bland annat i höstas på jordbruksministermötet
              i EU framfört vår kritik och våra krav. Kommissionen har lovat
              ett förslag angående djurtransporter redan under innevarande år.
              Detta innebär inte att vi sitter overksamma. Alliansregeringen
              tar och kommer att ta alla tillfällen att förbättra förhållandena
              vid djurtransporter.
            </seg>
            <seg xml:id="i-a99c13866174dee9-0">
              I reservationen efterlyses sanktioner då djurtransporter orsakar
              att djur dödas eller skadas. Detta är redan straffbelagt. Carina
              Olsson tog upp det. I min lokaltidning stod det, precis som Carina
              sade: Under transporten från Sölvesborg dog femton grisar i det
              överlastade släpet. Nu döms föraren och hans arbetsgivare för
              brott mot djurskyddslagen.
            </seg>
            <seg xml:id="i-b0a9850815b26814-0">
              De fick ganska kraftiga böter berättigade böter. Mera sådant!
              Det är bra att det står i tidningen så att alla kan läsa att man
              inte får uppföra sig så.
            </seg>
            <seg xml:id="i-edfecefe76e81309-0">
              För denna lag, såväl som för flera andra lagar, gäller att det
              nog inte är något problem med lagen, utan problemet är upptäcktsrisken
              och att man anmäler. Där ligger problemet. Om det kommer till
              rättsväsendets kännedom är det redan stränga sanktioner, och ska
              så vara.
            </seg>
            <seg xml:id="i-6dee0ce4b3a00687-0">
              Herr talman! Både då det gäller skadeskjutningar och så kallad
              grytjakt har det vidtagits en del åtgärder för att minska risken
              för att djur utsätts för onödigt lidande.
            </seg>
            <seg xml:id="i-78b89f64c593b5e4-0">
              Den nya vetskapen om att fiskar lider när de kvävs till döds
              efter att de har tvingats upp ur vattnet eller att de utsätts
              för smärta när de fångas med krokar måste beaktas i vårt sätt
              att se på fiskar.
            </seg>
            <seg xml:id="i-e4c2d431acde5407-0">
              Innebär det att Tina Ehn vill förbjuda fiske med krok, inklusive
              en stor del av sportfisket i så fall? Vill Tina Ehn förbjuda sportfiskare
              att använda kastspö med drag och krok? Vill Tina Ehn förbjuda
              pimpelfiske?
            </seg>
            <seg xml:id="i-7bb8f3185bde306f-0">
              Det är i så fall bra om det kommer fram till svenska folket och
              samarbetspartierna så att vi vet vad Miljöpartiet vill och vad
              man kommer att kräva och eventuellt stödja om man behöver stödja
              en socialdemokratisk regering i en framtid. Jag tycker att det
              är viktigt att det kommer fram hur man ser på denna typ av fiske.
            </seg>
            <seg xml:id="i-467006a8e14a13e3-0">
              Hela Sportfiske-Sverige! Lyssna senare på Tina Ehns svar.
            </seg>
            <seg xml:id="i-e470309ed9350212-0">
              Enligt min mening är det dessutom angeläget att Fiskeriverket
              och andra frångår det avindividiserade sättet att mäta fiskar
              i kilo och ton och börjar se dem som individer i stället. En röd
              tråd i vår lagstiftning är att djur skall ses som just individer.
              Det måste även börja gälla för fiskar.
            </seg>
            <seg xml:id="i-2cfc21b90d8e1e08-0">
              Ska kvoterna för till exempel sillfiske, enligt Miljöpartiets
              uppfattning, i fortsättningen anges i antal individer eller hur
              menar Tina Ehn? Jag kan inte tolka det på annat sätt.
            </seg>
            <seg xml:id="i-6f39729798f13163-0">
              Jag är gammal mattelärare så jag vet att det finns tiopotenser,
              så visst kan man ta tio upphöjt till nio, tio upphöjt till femton
              eller något sådant när man räknar antalet individer. Det är alltså
              fullt möjligt.
            </seg>
            <seg xml:id="i-5f707fa65f6af67e-0">
              Jag utgår ifrån att när man motionerar är motionen genomtänkt
              och att avsikten med motionen är att vi ska få ett beslut i en
              sådan politisk riktning som motionen kräver.
            </seg>
            <seg xml:id="i-98409e916323f8e3-0">
              Herr talman! I detta betänkande är allianspartierna överens med
              Socialdemokraterna på de flesta punkter. Det finns visserligen
              tre reservationer, men när jag läser de reservationer där Socialdemokraterna
              har valt att reservera sig har jag mycket svårt att hitta stora
              skiljelinjer. Det tycker jag är riktigt bra.
            </seg>
            <seg xml:id="i-2bf8fcb26b1f18c3-0">
              Det är en styrka att allianspartierna och en stor del av oppositionspartierna
              är överens i dessa frågor. Det borgar för ett bra och väl avvägt
              djurskydd i Sverige även i framtiden.
            </seg>
            <seg xml:id="i-f65608466179c3ad-0">
              Det förutsätter naturligtvis att Socialdemokraterna inte är beredda
              att sälja ut detta till eventuella stödpartier vid ett eventuellt
              maktskifte någon gång, förhoppningsvis väldigt långt fram i tiden.
            </seg>
          </u>
          <note xml:id="i-5ba88fc4e816cd9f-0">
            Reservation nr 10 tar upp djurskydd i samband med fiske med mera.
            I motion Mj242 skriver bland andra Tina Ehn följande:
          </note>
          <note xml:id="i-9f82c33115ddf360-0">
            Motionen avslutas så här:
          </note>
          <note type="speaker" xml:id="i-e17fd2419dda3205-0">
            Anf. 120 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-68aa0884ff4de319-1">
            <seg xml:id="i-1455377072af1468-0">
              Herr talman! Det var väldigt många ord som lade ut en dimridå.
              Det kanske var avsikten.
            </seg>
            <seg xml:id="i-2822299b24e820c1-0">
              Jag noterade faktiskt något som Jeppe Johnsson inte berörde när
              det gäller djurskyddet. Det är att man har lagt ned Djurskyddsmyndigheten,
              att man minskar anslagen till forskning och tillsyn och att minknäringen
              nu gnuggar händerna av förtjusning och vill utvidga ännu mer därför
              att man tjänar jättestora pengar utan de förbättringar av förhållandena
              som vi jobbade för och som var på väg att införas när den nya
              regeringen som inte är så ny längre tillträdde. Det berörde Jeppe
              Johnsson inte med ett enda ord.
            </seg>
            <seg xml:id="i-b9444853c5f5b090-0">
              Allting är alltså frid och fröjd i dag, och Jeppe Johnsson hoppas
              jättemycket på EU som ska införa olika saker och sanktioner hit
              och dit. Då undrar jag: Varför driver ni inte att vi själva kan
              införa egna importförbud till exempel? I stället gör ni ibland
              tvärtom. Då tänker jag inte på det som gäller djurskydd utan på
              hela EU-situationen, alltså att det är varors fria rörlighet som
              är det överskuggande.
            </seg>
            <seg xml:id="i-ca854cfaea19ad08-0">
              Varför är det nog med ett telefonsamtal till Australiens ambassadör?
              Varför kan man inte säga: Vi lagstiftar här i Sverige. Vi vill
              inte ha in sådant här. Vi sätter ned foten. Det tycker jag vore
              att avisera ett bra djurskydd.
            </seg>
            <seg xml:id="i-d2472b30a3665dbe-0">
              Jag skulle vilja veta hur det har blivit så mycket bättre i Sverige
              efter att Djurskyddsmyndigheten lades ned, efter att anslagen
              har minskat och genom att man ser till att till exempel pälsdjursuppfödarna
              nu skär guld med täljknivar och LRF nu uppmanar jordbrukarna att
              fortsätta med detta. Hur kan det vara ett bra djurskydd?
            </seg>
          </u>
          <note type="speaker" xml:id="i-bc889562a244cbba-0">
            Anf. 121 JEPPE JOHNSSON (m) replik:
          </note>
          <u who="peter_johnsson_75487f" xml:id="i-81f13f7a166ac999-0">
            <seg xml:id="i-c380a69edeb5422c-0">
              Fru talman! Jag tycker inte att egna importförbud är bra därför
              att vi är ett frihandelsområde inom EU och ska så vara. Däremot
              kan vi inom EU genom att utöva påtryckningar från 27 länder åstadkomma
              mycket mer än om vi skulle ha ett importförbud i Sverige.
            </seg>
            <seg xml:id="i-1c7986491fb54f94-0">
              Hennes &amp; Mauritz är mäktigare i denna fråga än en alliansregering,
              en sosseregering och en riksdag helt enkelt genom att bojkotta
              dessa varor. Det gäller för Wiwi-Anne Johansson, mig med flera
              att se till att inte heller köpa dessa varor om de finns.
            </seg>
            <seg xml:id="i-180e13f575e366f4-0">
              Nu är detta inte någon minkdebatt, men jag tycker att det är
              jättebra att det går bra för minken därför att näringen då har
              råd att investera i ett antal av de förbättringar som kommer att
              genomföras. Man har nämligen inte minkar av den höga klass som
              vi har i Sverige om man föder upp dem på ett dåligt sätt.
            </seg>
            <seg xml:id="i-d97c6b3d5a4d54c2-0">
              Jag kan glädja kammaren genom att tala om att kineserna var de
              största minkuppfödarna. Visserligen är danskarna tio gånger så
              stora som vi är, men kineserna gick om oss med råge, och de gick
              om danskarna också. Nu lägger man ned minkuppfödningen i Kina,
              och det är bra för oss och för minken. Man klarade inte att föda
              upp mink på ett vettigt sätt i Kina.
            </seg>
            <seg xml:id="i-c82250ff28523a3a-0">
              Pengarna som man får nu när det går bra ett tag för minknäringen
              kommer att investeras i bättre burar och andra förbättringar.
              Det är inga onda människor som föder upp minkar.
            </seg>
            <seg xml:id="i-6f2fae45528d905d-0">
              Vi hade ingen övertro på Djurskyddsmyndigheten. Vi tror att detta
              sköts precis lika bra när Jordbruksverket har hand om det.
            </seg>
            <seg xml:id="i-cb86170619e0d8d2-0">
              Men jag skulle vilja ställa en annan fråga. Eftersom det har
              varit en förenklad behandling av de motioner som handlar om tidelag
              och Vänstern inte har nämnt detta med ord inte Miljöpartiet heller
              i utskottet utan gick med på en förenklad behandling tycker jag
              att det är lite tokigt att komma med detta.
            </seg>
            <seg xml:id="i-372c8332cb656660-0">
              År 1947 avskaffades lagen om tidelag. Det har överraskat mig.
              Vad har Wiwi-Anne Johansson och hennes kompisar gjort de senaste
              tolv åren?
            </seg>
          </u>
          <note type="speaker" xml:id="i-2379c5f26965193c-0">
            Anf. 122 WIWI-ANNE JOHANSSON (v) replik:
          </note>
          <u who="wiwi-anne_johansson_8236b4" xml:id="i-68aa0884ff4de319-2">
            <seg xml:id="i-df6a55e825baae2c-0">
              Fru talman! Det finns till exempel en alldeles utmärkt motion
              som Jeppe Johnsson kan få läsa vid vilket tillfälle som helst
              och som har funnits att tillgå när det gäller tidelag.
            </seg>
            <seg xml:id="i-5f426e9e04b4090e-0">
              Det är naturligtvis bättre om det är 27 länder som står bakom
              ett importförbud. Men det är bättre om ett land gör det än om
              inget land gör det. Sverige vill ju visa vägen, har vi sagt, och
              det vill ni fortsätta med.
            </seg>
            <seg xml:id="i-d45859f1ad45cce9-0">
              När det gäller konsumentmakten är det Hennes &amp; Mauritz som ska
              stå för djurskyddet i Sverige. Det tycker jag faktiskt är lite
              plågsamt att höra. Jag tror att det är andra medel som måste till
              för att vi ska få ett bra djurskydd. Det är inte Hennes &amp; Mauritz
              som har sett till att importen av hund- och kattskinn inte kommer
              att fortsätta. Det är en driven rapportör, som det heter i EU-parlamentet,
              nämligen vänsterpartisten Eva-Britt Svensson, som verkligen har
              drivit den frågan stenhårt och fått ett bra resultat, och jag
              är väldigt glad för det.
            </seg>
            <seg xml:id="i-8f57737380e3ff44-0">
              Då säger Jeppe Johnsson att det går bra för minken. Jag förstår
              verkligen inte det. Minken bor på sitt lilla utrymme. Minken är
              till för att vi ska gasa ihjäl den, flå den och sätta på oss skinnet.
              Det finns naturligtvis grader i helvetet. Det är möjligt att det
              var ännu värre i Kina. Då kan man som Jeppe Johnsson säga att
              det är bättre att vi gör det här eftersom de gjorde det på ett
              ännu värre sätt. Jag tycker inte det. Jag tycker att man kan stå
              upp för att vi inte behöver klä på oss djurskinn. Det finns annat
              som vi kan klä på oss. Jag ser att Jeppe Johnsson tittar på mina
              skor, och de är mycket riktigt av skinn. Men minkar föds upp bara
              för att vi ska klä på oss deras päls. Det är en annan sak om man
              utnyttjar djur även för köttets skull.
            </seg>
            <seg xml:id="i-f8507b2c5404c891-0">
              Jag förstår därför inte riktigt det som sägs om att minkarna
              har fått det så mycket bättre. Man har nämligen inte drivit vidare
              frågan om att de kan få leva på ett sådant sätt att de kan ha
              sitt naturliga beteende. Men jag känner igen retoriken när det
              gäller djurskydd över huvud taget.
            </seg>
          </u>
          <note type="speaker" xml:id="i-e3821e446a2e619c-0">
            Anf. 123 JEPPE JOHNSSON (m) replik:
          </note>
          <u who="peter_johnsson_75487f" xml:id="i-81f13f7a166ac999-1">
            <seg xml:id="i-7f462865df27e061-0">
              Fru talman! Jag gör ingen värdering när det gäller vad man använder
              djuret till. Min värdering ligger i hur man föder upp djuret.
              Djuret ska födas upp på ett riktigt och etiskt sätt och behandlas
              värdigt. Om man sedan äter det eller klär sig med dess päls gör
              jag ingen värdering av. Djurskyddet handlar inte om vad man använder
              djuret till.
            </seg>
            <seg xml:id="i-60cba9592e5a05c7-0">
              Jag har så mycket erfarenhet av minken att jag vet att den inte
              utsätts för några långa djurtransporter och att den har tillgång
              till mat och vatten alla dagar. Jag kan räkna upp hela faderullan.
              Att Wiwi-Anne Johansson sedan har en annan uppfattning om hur
              minken har det och hur minken lever får stå för henne. Jag utgår
              från att hon har studerat mink väldigt mycket. Jag har gjort det
              sedan jag föddes. Jag är uppvuxen i en familj som hade en minkfarm
              på 50-talet. Jag har jobbat på minkfarm under mina första sommarjobb.
              Många av mina goda vänner har minkfarm.
            </seg>
            <seg xml:id="i-3c58a5789688bc11-0">
              När det gäller motionen har Wiwi-Anne Johansson inte yrkat på
              den denna gång. Sådana motioner hade väl Wiwi-Anne Johansson och
              hennes kamrater också under de tolv år när vi hade en vänsterregering?
              Alliansregeringen har haft makten under ett och ett halvt år nu.
              Vi har gjort mer per tidsenhet än vad den regeringen gjorde. Det
              vågar jag ta gift på. Men det ska jag inte göra, för så mycket
              glädje ska jag inte ge Wiwi-Anne Johansson.
            </seg>
          </u>
          <note type="speaker" xml:id="i-47d3d53a3f8ec5e1-0">
            Anf. 124 CARINA OHLSSON (s) replik:
          </note>
          <u who="carina_ohlsson_d193bc" xml:id="i-7064517a97fc8dea-1">
            <seg xml:id="i-0f7621c11c9098bf-0">
              Fru talman! Jag är liksom Jeppe Johnsson mattelärare. Men man
              behöver inte vara mattelärare för att förstå enkel subtraktion
              och addition. Då handlar det om forskningsmedel. Anser Jeppe Johnsson
              att om man drar ned forskningsmedlen så att mindre än hälften
              är kvar kan man ändå utföra lika mycket och mer? Jag frågar det
              eftersom Jeppe Johnsson nyss sade att han kunde ta gift på att
              mer händer nu än under de tidigare tolv åren. Det kommer vi att
              komma ihåg. Jag ska inte tillhandahålla giftet även om jag är
              kemilärare också, utan det får Jeppe Johnsson skaffa sig själv.
            </seg>
            <seg xml:id="i-2f33ffac97fe313e-0">
              Jag undrar: Kommer det inte att märkas om man skär ned anslaget
              så mycket? Kommer alla de uppdrag som man kan läsa om i betänkandet
              att utföras i alla fall?
            </seg>
            <seg xml:id="i-467a4b1ad762fee4-0">
              Vi var nog inte helt överens. Jag sade att vi har haft ett bra
              djurskydd. Men jag är inte riktigt säker på hur man kommer att
              se på det framöver i Sverige. Jag tycker att man har vikt sig
              och dragit ned ambitionsnivån.
            </seg>
            <seg xml:id="i-e7213f42ee12104b-0">
              Jag håller med om att EU är ett viktigt redskap. Men det måste
              också finnas länder och aktörer som vågar gå före. Då behöver
              man ofta forskning som underlag för att också kunna visa och styrka
              sina antaganden och analyser. Kommer detta inte att ha någon betydelse?
            </seg>
            <seg xml:id="i-4e19fdba58572714-0">
              En sak som man forskar mycket om är kastrering av smågrisar.
              Där hänvisas det i betänkandet till Jordbruksverket. Nu är de
              också delaktiga och ska jobba mycket med att föra över tillsynen
              från den kommunala till den statliga nivån. Där är man också en
              del för att kunna hjälpa till med detta svåra arbete. Men hur
              många uppdrag man än lägger på myndigheterna kommer inte det att
              visa sig på något sätt om anslagen blir mindre.
            </seg>
          </u>
          <note type="speaker" xml:id="i-3cdfc9453f04cc23-0">
            Anf. 125 JEPPE JOHNSSON (m) replik:
          </note>
          <u who="peter_johnsson_75487f" xml:id="i-81f13f7a166ac999-2">
            <seg xml:id="i-6d224d9b0690d727-0">
              Fru talman! Jag är inte bara mattelärare. Jag är också kemilärare
              dessutom gift.
            </seg>
            <seg xml:id="i-c02868604d879684-0">
              Subtraktion var inte min stora grej, måste jag säga. Det är bland
              det svåraste som finns. Men, Carina Ohlsson, även om anslaget
              har dragits ned jag kan inte detta på detaljnivå, det ska erkännas
              kan jag inte minnas att vi har gett mindre pengar till Jordbruksverket.
              Det kan vara så att man innan har haft vissa projekt som har kostat
              speciellt mycket pengar.
            </seg>
            <seg xml:id="i-3659ad7d994fd51d-0">
              När det gäller minknäringen vet jag att näringen själv satsar
              väldigt mycket på forskning om stereotypi. Jag kan inte riktigt
              redovisa varför Jordbruksverket har fått mindre till forskning,
              om nu detta är öronmärkt.
            </seg>
            <seg xml:id="i-32adca51f9117250-0">
              När det gäller jobbet med att överföra tillsynen till länsstyrelserna
              har det beslutet ännu inte fattats. Men jag gläder mig åt att
              ni verkar ha gått med på det. Då anslås säkert de pengar som behövs
              för att klara den uppgiften.
            </seg>
          </u>
          <note type="speaker" xml:id="i-3a9adf37301ae85d-0">
            Anf. 126 CARINA OHLSSON (s) replik:
          </note>
          <u who="carina_ohlsson_d193bc" xml:id="i-7064517a97fc8dea-2">
            <seg xml:id="i-e4c9448c8465837d-0">
              Fru talman! Jag förstod inte riktigt innebörden av meningen om
              vad vi socialdemokrater har gått med på.
            </seg>
            <seg xml:id="i-3e475a34b80fe20d-0">
              Jeppe Johnsson tog upp att tillsynen ofta kan vara en svårighet,
              att man inte ser det som händer, att det inte kommer till någons
              kännedom. Bland annat hörde jag att Jeppe Johnsson sade det i
              samband med djurtransporter.
            </seg>
            <seg xml:id="i-dded921d7f08a634-0">
              Det jag undrar över är ju att även om böter döms ut, som var
              aktuellt i det fall som vi tog upp här båda två, då både chauffören
              och arbetsgivaren till chauffören bötfälldes, hade det dock redan
              skett att de här djuren hade dött av syrebrist. Då tycker inte
              jag riktigt att man kan nöja sig med att bötfälla chauffören och
              arbetsgivaren. Jag tycker att man skulle kunna hitta andra incitament.
              I det här fallet hade chauffören inte någon utbildning när det
              gällde djurskydd och djurtransporter. Man borde väl kunna hitta
              också andra incitament för att detta ska kunna undvikas i än högre
              utsträckning.
            </seg>
            <seg xml:id="i-00029710845c093e-0">
              En sådan sak kan man ha med sig när man diskuterar de här frågorna
              på EU-nivå. Jordbruksministern kan ha med sig förslag och forskning
              som visar hur vi gör och att vi då kan undvika detta i än högre
              grad.
            </seg>
            <seg xml:id="i-cc375ac9050cf314-0">
              Jag tycker att det har väldigt stor betydelse. Det är lite att
              lägga sig att säga: Nu är det nog, nu räcker det, för nu har vi
              EU så vi ska inte göra mer, utan vi har en hög ambitionsnivå nu
              och den räcker till. Jag tycker att det är så det låter. Det är
              det som är signalerna. Det tycker jag är en för passiv hållning.
            </seg>
          </u>
          <note type="speaker" xml:id="i-9eb9e5db32d1f9cf-0">
            Anf. 127 JEPPE JOHNSSON (m) replik:
          </note>
          <u who="peter_johnsson_75487f" xml:id="i-759e2ac7df492a3d-1" next="cont">
            <seg xml:id="i-1874b3df6a02aeab-0">
              Fru talman! När det gäller djurtransporterna handlar det ju om,
              oavsett om vi har sanktionsavgifter, böter eller fängelse, att
              någon ska se det, någon ska anmäla det. Det är i så fall där man
              måste vässa sig.
            </seg>
            <seg xml:id="i-578bb9baa2e5575a-0">
              Jordbruksverket har nyligen lämnat en rapport till regeringen,
              som det står i betänkandet, och rapporten bereds för närvarande
              inom Regeringskansliet. Rapporten avser på vilket sätt den offentliga
              kontrollen av djurtransporter bör genomföras. Oavsett vem som
              har gett Jordbruksverket detta uppdrag föreligger ett förslag
              som kommer att behandlas. Kontrollen kommer alltså att skärpas.
            </seg>
            <seg xml:id="i-92c5353d5aed09ad-0">
              Det är precis som vid många andra brott som begås. Upptäcks de
              inte så händer ingenting. Då kvittar det om man har böter eller
              sanktionsavgifter.
            </seg>
            <seg xml:id="i-ab0bf855e90ce751-0">
              I det här fallet tror jag att böterna blev ganska kraftiga. Det
              var till och med så att arbetsgivaren fick kraftigare böter än
              den som körde, för arbetsgivarens försumlighet ansågs grövre än
              chaufförens. Jag har bestämt för mig att han fick kraftigare böter.
            </seg>
          </u>
          <note xml:id="i-8a46a23e7525759f-0">
            (CARINA OHLSSON (s): Han tjänade mer.)
          </note>
          <u who="peter_johnsson_75487f" prev="cont" xml:id="i-270c3fb0e09d59d2-1">
            <seg xml:id="i-f4f154c9d3084a1e-0">
              Det är möjligt att det var så. Men hans försumlighet var större,
              ansåg rätten. Det kan jag också anse. Han hade egentligen huvudansvaret
              för att den man, tror jag att det var, som körde bilen hade den
              utbildning som han skulle ha. Så var inte fallet.
            </seg>
            <seg xml:id="i-41dfe8ed35af2441-0">
              Vi har naturligtvis mycket att göra på detta område, men ännu
              mer har vi ute i Europa. Hur illa det än kan gå i djurtransporter
              här i Sverige tror jag inte att det kan gå så illa. Men vi ska
              jaga rätt här i Sverige, och vi ska jaga rätt i övriga EU. Djurtransporter
              måste ske på ett riktigt sätt.
            </seg>
          </u>
          <note type="speaker" xml:id="i-5804e6dc6bd4594c-0">
            Anf. 128 ERIK A ERIKSSON (c):
          </note>
          <u who="peter_eriksson_83518c" xml:id="i-d826294c929c9150-0" next="cont">
            <seg xml:id="i-012af2128ad72417-0">
              Fru talman! Betänkandet gäller djurskydd, och den debatten känner
              vi igen lite grann eftersom vi har debatterat liknande frågor
              och ett liknande betänkande tidigare under mandatperioden, efter
              valet 2006. Det är inte desto mindre viktigt att vi kan föra en
              debatt utifrån motionerna, som jag tycker i mångt och mycket är
              bra. De har goda intentioner.
            </seg>
            <seg xml:id="i-429fe5b3999faba0-0">
              Jag vill först och främst säga att alliansregeringen har stärkta
              ambitioner vad gäller djurskyddsområdet. Det gäller lantbrukets
              husdjur och sällskapsdjur. Några av inläggen före mitt inlägg
              handlar om sådant som inte ryms i de motioner som behandlas i
              betänkandet. Därför tar jag mig friheten att inom ramen för motionerna
              i alla fall kommentera något av det som har hamnat utanför kanten,
              utan att gå för långt ut.
            </seg>
            <seg xml:id="i-106c3e4fd4f0a1bd-0">
              Vi har en stark djurskyddslag i Sverige, och den ska vi bibehålla.
              Vi ska vara stolta över den. Det är vi också. Här finns ingen
              politisk oenighet. Vi anser att vi har den starkaste djurskyddslagen
              i Europa, troligtvis i världen en av de starkaste i alla fall.
              Den har inte gjort sig själv. Att äga djur eller att leva med
              djur är ingen rättighet. Det är en möjlighet för vissa människor
              inte för alla. Alla är inte lämpade att hålla djur. Därför är
              Centerpartiet och jag tacksamma för att det finns en stark djurskyddslag
              som ser till att skydda djuren när det behövs.
            </seg>
            <seg xml:id="i-59f72138408a28c2-0">
              Vissa frågor som lyfts fram i motionerna har regeringen tagit
              upp genom utredningar eller på annat sätt. Det tycker jag är bra.
              Det visar ändå på, tror jag, att alliansregeringen även har lyssnat
              på oppositionen till viss del. Det gäller inte just de här motionerna,
              utan jag tänker på den tidigare omgången som vi har debatterat
              förut på det här området. Det tycker jag är bra. Det tyder på
              att vi alla trots allt har en grundinställning i Sverige som är
              ganska lika. Sedan sticker det ut här och där. Några vill mer
              och andra kanske har mindre förståelse för frågorna. Så kan det
              ofta vara. Alla kan inte brinna för djurfrågan i första hand.
              Men jag är glad att det finns många som gör det.
            </seg>
            <seg xml:id="i-6ced9af2eeeddcf9-0">
              EU:s ministerråd har antagit en förordning och förbjudit utsläppande
              på marknaden samt import till eller export från gemenskapen av
              päls från katt och hund och varor som innehåller sådan päls. Här
              tror jag att vi lite till mans och kvinns känner att det inte
              är riktigt klokt att det alls finns en handel med dessa skinn.
              Jag tror att mer behöver göras. Jag tror inte alls att tillräckligt
              har gjorts. Vare sig den förra regeringen eller den här regeringen
              har kommit tillräckligt långt. Men vi måste ändå tro att ett samarbete
              med andra länder är en väg framåt.
            </seg>
            <seg xml:id="i-1acbf6e7e1232c74-0">
              Fru talman! Jag har alltså kommit till reservationerna. Då gäller
              det även fångstmetoder av säl. Våren 2004 hänvisar utskottet till
              avtal om humana fångstmetoder som har förhandlats fram mellan
              EU, USA, Kanada och Ryssland. Här behöver vi nog komma längre
              och revidera avtalet. Det är bra om Sverige trycker på och visar
              vägen både inom EU och globalt.
            </seg>
            <seg xml:id="i-df3d842518a87bd3-0">
              Vi brukar från alliansens sida och från Centerpartiets sida betona
              att vi inte ska underskatta konsumentmakten. Ozonet i sprejflaskor
              är ett sådant bra exempel där konsumentmakten på ett tydligt sätt
              gjorde att marknaden sedan såg annorlunda ut. Det gäller att vi
              allihop som konsumenter är engagerade och ställer krav. Det gäller
              på många områden, inte minst när det handlar om livsmedel, djuruppfödning
              eller päls för den delen.
            </seg>
            <seg xml:id="i-dc10a3b2846b9b95-0">
              Frågan om kastrering av grisar har kommit upp. Exemplet är Norge
              där det har varit förbud mot att kastrera smågrisar utan bedövning
              sedan 2002. Ingreppen har gjorts med hjälp av veterinär.
            </seg>
            <seg xml:id="i-e19e836e01ca39e1-0">
              Det totala förbud som Norge har beslutat om har inte satts i
              bruk, och det förväntas inte ske förrän 2009. Här har inte den
              tidigare regeringen heller påkallat ett förbud eftersom vi då
              skulle ha haft förbud i Sverige. Däremot kan jag säga att alliansregeringen
              den 21 februari 2008 fattade beslut om att uppdra åt Jordbruksverket
              att utreda om förutsättningar finns för att lekmän ska kunna använda
              lokalbedövningsmedel vid kastrering av smågrisar. Det är bra,
              och det tyder på att regeringen tar ett ansvar i frågan. Det har
              ju inte hänt något tidigare.
            </seg>
            <seg xml:id="i-c0840eae640c6ad7-0">
              Sverige är en aktiv medlemsstat i EU. Så måste det vara. Vi klarar
              oss inte själva. Även om vi har en stark djurskyddslag lever vi
              på en stor marknad. Det kräver att vi är aktiva i EU. Det är den
              nuvarande jordbruksministern och alliansregeringen, och jag är
              glad över det. Det är naturligtvis också viktigt att riksdagen
              håller koll på vad regeringen gör. Både oppositionen och majoriteten
              i riksdagen ställer frågor, och det har väckts interpellationer
              sedan valet 2006.
            </seg>
            <seg xml:id="i-dc142b024e43c196-0">
              Fru talman! De frivilliga program som finns och som näringen
              står för inte direkt kopplade till djurskyddslagen är viktiga.
              Det är också viktigt att vi kan visa att svenska mervärden håller
              och att de kan ge en betalning. Det är ändå en fri marknad för
              livsmedel. Då är det viktigt att vi konsumenter visar att vi tror
              på den, det vill säga att vi inte köper sådant där vi inte vet
              ursprungsland eller uppfödningsmetoder. Där har vi alla ett ansvar.
              Det är inte bara politiken eller näringen som har ansvar, utan
              det är ett gemensamt ansvar.
            </seg>
            <seg xml:id="i-bb5fb95cecec3f3a-0">
              Jag bläddrar vidare i betänkandet, och jag ser att det finns
              en reservation om djurtransporter. Det finns många exempel på
              att de också fungerar bra. Det är inga enkla frågor. Jag har personligen
              ställts inför dilemmat att frakta djur. Det är ingen rolig tanke
              att djur ska fraktas långt oavsett om det rör min hund eller kor.
              Frågan är viktig. Djur ska inte behöva fraktas lång väg. Det är
              en intention som delas av många ledamöter. Ambitionen måste vara
              att vi har så korta transporter som möjligt. Det är även mer klimatsmart.
              Jag är glad att regeringen har satsat på småskalig livsmedelsproduktion
              och småskalig slakt. Jag ser fram emot vidare resultat av det
              arbetet.
            </seg>
            <seg xml:id="i-2940f6a1ad264a93-0">
              Fru talman! Frågan om jakt på varg nämndes här. Jag vill ändå
              utveckla frågan något. Det har inte blivit tillåtet med fri jakt
              på varg. Jag är från Värmland det kanske hörs! Alliansregeringen
              har förändrat 28 § i jaktförordningen. Det är ett hårt tryck av
              varg på några få platser i Sverige mycket hårdare än på andra
              platser. Tänk om några ledamöter hade lagt manken till och åkt
              västerut, besökt dessa områden och lyssnat till vår länsstyrelse
              i Värmland. Länsstyrelsen efterfrågar just jakt på varg eftersom
              trycket är för hårt. Det handlar inte om nöjesjakt. Jag blir beklämd
              när man inte är beredd att lyssna på våra medborgare. Det kan
              väl inte vara så att det är för långt att åka på studiebesök till
              Värmland och lyssna på de människor som lever under hård press?
              De vet att deras ko kanske har fått sitt juver avslitet under
              morgonen. Det är ingen trevlig syn. Det är fruktansvärt för en
              djurägare att uppleva detta. Det som förändrades var 28 § jaktförordningen,
              som handlade om att kunna skydda sin tamboskap. Det är också en
              form av djurskydd.
            </seg>
            <seg xml:id="i-b21a419b201bdced-0">
              Trafiken står för en stor del av lidandet för våra vilda djur.
              Det måste minimeras så långt det är möjligt. Jag vill skicka en
              tacksamhetens tanke till jägarkåren som tar på sig ett stort ansvar
              att avliva djur vid trafikolyckor. Detta måste ske fort. Om vi
              inte har en jägarkår fungerar inte det. Sedan må man vara emot
              avlivning av djur, men i detta fall är det absolut nödvändigt
              att det går fort. Vi accepterar inte ett sådant lidande.
            </seg>
            <seg xml:id="i-955f2928b7ff2af3-0">
              Vi kan debattera djurskyddsfrågorna länge. Det är tur att frågan
              engagerar våra medborgare. Jag är glad att alliansen står upp
              för en stark djurskyddslag. Hur formerna ska se ut, hur vi utövar
              lagen, har oppositionen och majoriteten lite olika syn på. Men
              jag är glad att alliansen är överens. Vi är eniga. Vi har hittat
              en modell för hur vi tror att vi kan bli än mer effektiva. En
              sak vill jag nämna, fru talman, nämligen att det inte har varit
              effektivt. Kommuner har jämförts, och vi har sett att det inte
              finns en fullgod kontroll för att se till att djurskyddslagen
              efterlevs. Det är inte bra för djuren, och det är det vi vill
              förändra. Vi hoppas verkligen att vi uppnår det. Om det visar
              sig att vi är inne på fel spår får vi naturligtvis ändra spår.
            </seg>
            <seg xml:id="i-607720d1403e9c56-0">
              Vi människor behöver visa mer respekt för varandra. Jag menar
              att reservationen om våld mot djur bottnar i hur vi människor
              mår. Vi människor måste må bra och befinna oss i balans för att
              orka ta ansvar. Människor som lever med djur finner ofta en inre
              balans genom att vara snälla tillsammans med djuren. Det är en
              symbios som inte debatteras så ofta. Det må låta lustigt, men
              så är det. Många människor mår gott av att få leva med djur.
            </seg>
            <seg xml:id="i-da8cd08384f584b4-0">
              Jag skulle önska att oppositionen inte framställer det som att
              alliansen inte vill djuren väl. Jag är helt övertygad om att oppositionen
              vill djuren väl, men vägen fram kan se lite olika ut. Detta gagnar
              inte frågan.
            </seg>
            <seg xml:id="i-f8b7fccd2152b146-0">
              Vi ska stärka djurskyddet i Sverige. Vi ska fortsätta att göra
              det tillsammans. Jag tror inte minst på en stark folkrörelse.
              Jag tror på att man nationellt inom forskningen, näringen, veterinärer
              och organisationer kan hjälpa till att stärka djurskyddet. Det
              har visat sig de senaste dagarna. Men jag vill också nämna att
              Åklagarmyndigheten har fått ett rejält tillskott från statskassan
              för att korta de handläggningstider som gäller för våldsbrott
              och andra brott. Det spelar också roll när vi pratar djurskydd.
            </seg>
            <seg xml:id="i-e2bcbc7234aee891-0">
              Kunskapen om djur är viktig. Ju mer vi vet om djuren och naturen
              desto bättre kan vi ta ansvar för den djuromsorg som vi vill ta
              ansvar för och leva upp till djurskyddslagens mål. Jag är glad
              att vi har en jordbruksminister som kallas för hästkarl. Han kan
              hästar. Det är viktigt. Det finns många ledamöter i riksdagen
              som har god kunskap om djur och hur djur fungerar. Jag menar att
              det är viktigt att barn tidigt får ett nära engagemang till djur
              och natur. På det viset kan vi skapa större förståelse för djurskyddsfrågor
              och inte göra dem till några specifika perifera frågor som debatteras
              sent på dagen i riksdagen.
            </seg>
          </u>
          <note xml:id="i-70e7cf2b77922c0b-0">
            Jag yrkar bifall till utskottets förslag.
          </note>
          <note xml:id="i-020a2b516e8166d7-0">
            Anf. 129 ANITA BRODÉN (fp):
          </note>
          <u who="peter_eriksson_83518c" prev="cont" xml:id="i-b0a89c516ec07799-0">
            <seg xml:id="i-ad1ca54ced8473d8-0">
              Fru talman! Då får vi åter i denna kammare tillfälle att lyfta
              fram en fråga som berör och engagerar många av oss, nämligen djurskyddsfrågan.
              Uppfödare, politiker och allmänhet är överens om och stolta över
              att Sverige går i bräschen för ett gott djurskydd. Det ska vi
              fortsätta att göra. Vi ska driva på frågorna på en internationell
              arena. Men det finns självklart också utrymme för förbättringar
              i vårt land där vi inte alltid lever som vi lär.
            </seg>
            <seg xml:id="i-1ee1e147a91d9ef5-0">
              Jag är därför glad att alliansregeringen tagit itu med en fråga
              som i många år har uppmärksammats utan att en lösning har presenterats.
              Den handlar om griskastrering, som redan har varit uppe här i
              kammaren.
            </seg>
            <seg xml:id="i-107500596ea80339-0">
              I regleringsbrevet har Jordbruksverket fått i uppdrag att utveckla
              teknik och system inom svinproduktionen i syfte att göra kastrering
              av smågrisar utan föregående bedövning överflödig. Detta ska redovisas
              i november 2008. Jordbruksverket ska också utföra en försöksverksamhet
              där lekmän ges möjlighet att kastrera med bedövning. Det är välkommet
              att vi snart, precis som i Norge, kan komma ett steg närmare en
              lösning på detta problem.
            </seg>
            <seg xml:id="i-4e6e82abedaeba4b-0">
              En annan fråga som har uppmärksammats, och som är förbjuden i
              Sverige, är tvångsmatning av ankor och gäss. Den har också redan
              tagits upp i den här debatten. Sverige har kraftigt kritiserat
              och agerat i EU för att få ett förbud infört i hela EU.
            </seg>
            <seg xml:id="i-754b4732bce5df5c-0">
              Jag ställde en fråga 2004 till dåvarande jordbruksminister Ann-Christin
              Nykvist om tvångsmatning av djur. I svaret kunde jag läsa att
              Sverige naturligtvis kommer att försöka påverka förslagens utformning
              i en sådan riktning att högsta möjliga djurskyddsnivå uppnås.
            </seg>
            <seg xml:id="i-bd4216c4bf785d96-0">
              Ank- och gåslever framställs genom tvångsmatning det förstår
              vi av namnet. Men metoden att producera foie gras är mycket plågsam
              och har förbjudits inte enbart i Sverige utan i en rad andra länder.
              Tvångsmatningen innebär väldigt kortfattat att djurens lever tiodubblas
              under en månads matning, men också att andra inre organ inte sällan
              sprängs sönder av överbelastningen. Det är givetvis inte acceptabelt.
            </seg>
            <seg xml:id="i-430692555d670759-0">
              Fortfarande upprätthålls denna produktion i Frankrike, Ungern,
              Slovakien och Belgien. Enbart i Frankrike tvångsmatades under
              ett år 25 miljoner djur.
            </seg>
            <seg xml:id="i-f322a898cc9208c7-0">
              Utskottet förutsätter nu att alliansregeringen kommer att ägna
              denna fråga större uppmärksamhet än tidigare regering gjorde,
              och det välkomnar jag.
            </seg>
            <seg xml:id="i-3a9606cf1d706f76-0">
              Fram till dess en framgång nåtts på detta område kan vi konsumenter
              dessutom visa vår makt, vilket också Jeppe Johnsson nämnde.
            </seg>
            <seg xml:id="i-ac52a2d0e87d5f70-0">
              Något som har tagits upp och debatterats både i tidigare debatter
              och här i dag är djurtransporter. Vi har fortfarande en hel del
              att göra på det här området. Jag kan nämna några exempel.
            </seg>
            <seg xml:id="i-b4cc18bbb90810b3-0">
              Brasilien transporterar 15 000 köttdjur på båt i tre veckor till
              Mellanöstern.
            </seg>
            <seg xml:id="i-0594895c242c9b75-0">
              Hästar transporteras mycket längre tid än vad som är tillåtet
              inom EU.
            </seg>
            <seg xml:id="i-fdb8f8bd9caa62b1-0">
              Även om vi inom EU i åratal har påpekat bristerna har det inte
              lett till framgång, utan här måste vi engagera oss och arbeta
              på. Det gör också alliansregeringen.
            </seg>
            <seg xml:id="i-2c2248d5dadd45a6-0">
              Kommissionen har nu utlovat ett nytt förslag under 2008, vilket
              vi välkomnar det är inte en dag för tidigt. Det krävs i första
              hand effektiva kontroller där man ser när brott begås och avskräckande
              påföljder för att leva upp till befintliga regelverk, men också
              nya regler som innebär att det inte ekonomiskt lönar sig att transportera
              levande djur över nationsgränser.
            </seg>
            <seg xml:id="i-b4760ee0e754b5f2-0">
              Det är inte heller acceptabelt att det i Sverige, på grund av
              nedläggning av slakterier, blir onödigt långa transporter. Precis
              som utskottet skriver är det självklart helt oacceptabelt att
              ett djur dödas eller skadas på grund av transporter. Det har vi
              också betonat i betänkandet.
            </seg>
            <seg xml:id="i-1b8d8302d3b91848-0">
              För svenskt vidkommande är därför möjliggörandet av mindre, gårdsnära
              slakterier ytterst välkommet. Det har tidigare stoppats på grund
              av regelverk och ekonomi. Här har den förra, socialdemokratiska
              regeringen ett ansvar för att så lite gjordes på det här området
              under tolv år.
            </seg>
            <seg xml:id="i-3f666f883e8c582b-0">
              Vad gäller slaktkycklingar har jordbruksminister Eskil Erlandsson
              arbetat hårt inom EU för att få till stånd en gemensam EU-lagstiftning.
              Vi har hört att en lagstiftning har beslutats. Vi hade önskat
              att man hade gått ännu tuffare fram, men den är ett första framsteg
              på det här området.
            </seg>
            <seg xml:id="i-2d1cff02dd82b32c-0">
              Fru talman! Tiden medger inte att jag i detalj går in på varje
              enskilt djurslag, utan jag har tagit fram några exempel där det
              är viktigt att Sverige arbetar med djurskyddsfrågor både nationellt
              och internationellt. Vi lever i en globaliserad värld, vilket
              innebär, precis som har påpekats tidigare, att produkter från
              fjärran länder når oss konsumenter och att vi därför har en möjlighet
              att ställa djurskyddskrav.
            </seg>
            <seg xml:id="i-65901f0fe2c3003d-0">
              Katt- och hundskinnsförbudet är ett exempel, där rapportören
              Eva-Britt Svensson från Vänsterpartiet drivit frågan framgångsrikt
              i EU. Det är värt en eloge. Förbudet kommer att träda i kraft
              2009.
            </seg>
            <seg xml:id="i-d97446e247b72d96-0">
              Vad gäller olika metoder att fånga djur har utskottet tidigare
              uttalat att det ska vara förbjudet med fångstmetoder som innebär
              ett stort lidande för djuret.
            </seg>
            <seg xml:id="i-17beda7c2e164e65-0">
              Säljakt har förorsakat stor diskussion inom EU med krav på förbud
              mot import av sälskinn. Det pågår nu ett arbete med förslag på
              internationella standarder för säljakt. Sverige kommer att vara
              med i detta arbete och förordar nu denna konkreta lösningsmodell
              i stället för importförbud.
            </seg>
            <seg xml:id="i-379fca098fc2d278-0">
              Angående de australiska fåren och så kallad mulesing har också
              Sverige, precis som tidigare påpekats, varit både tydligt och
              pådrivande. Nu kommer ingreppet att förbjudas 2010, om inte tidigare
              eftersom konsumentmakten har reagerat och agerat.
            </seg>
            <seg xml:id="i-ed6b2da4d32628a2-0">
              Men vi ska också känna till och ha med i beräkningen att anledningen
              till att man har använt mulesing är att fåren har plågats enormt
              mycket av larver som har ätit sig in fullständigt i kroppen. Båda
              delarna är ett stort djurskyddsproblem, och det är därför vi på
              något sätt måste se till att det finns forskning och att man kan
              hitta vettiga lösningar.
            </seg>
            <seg xml:id="i-587b22357705f585-0">
              Jag vill slutligen, fru talman, yrka bifall till förslaget i
              betänkandet i dess helhet och avslag på samtliga motioner. Jag
              hoppas med detta att det klart framgår att det från vår sida inte
              enbart är ett djurskyddsengagemang med ord utan att vi också har
              förmåga att skrida till handling.
            </seg>
          </u>
          <note type="speaker" xml:id="i-34b85b757fd34540-0">
            Anf. 130 IRENE OSKARSSON (kd):
          </note>
          <u who="christina_oskarsson_258320" xml:id="i-138a1d36f02afcc7-7">
            <seg xml:id="i-183ca814c3852e08-0">
              Fru talman! När jag nu har fått sitta och lyssna ett tag känner
              jag att jag skulle vilja förändra en hel del i det manus som ligger
              framför mig. Men det jag vill börja med att stryka under är att
              Sverige har varit och är ett föregångsland när det gäller djurskyddet.
              Det gäller också hur vi ser på och behandlar de vilda djuren.
            </seg>
            <seg xml:id="i-ae9575c7aa151212-0">
              I det här sammanhanget är det värt att påminna sig om att vi
              har en kompetent yrkeskår, kompetenta människor som jobbar med
              djur och djurägare som tar ett stort ansvar. Men jag tror också
              att det är viktigt att påpeka att vi blir fler och fler som inte
              lever med djur inpå oss, och vi behöver alltså bli bättre på att
              förmedla kunskap till det uppväxande släktet om vad det innebär
              att ha ett djur i sin närhet, vilket ansvar det är.
            </seg>
            <seg xml:id="i-aa7cf52254fe696e-0">
              Vi har en stark tradition när det gäller vetenskap och att grunda
              våra ställningstaganden på vetenskap, och det fortsätter.
            </seg>
            <seg xml:id="i-80d72f3006cca79a-0">
              I dagens betänkande berörs ett stort antal frågor, fru talman,
              och ändå har vi i den här debatten hittills berört mycket som
              inte står i betänkandet. Jag vill dock hålla mig till en del av
              det som återfinns där.
            </seg>
            <seg xml:id="i-1a64330fd227ce16-0">
              Sälsituationen, som i första hand handlar om Kanada, har tagits
              upp av flera motionärer, och det finns en reservation i ämnet.
            </seg>
            <seg xml:id="i-6a92125cb637c3e3-0">
              Som framgår av betänkandet har EU:s miljökommissionär tagit initiativ
              till två utredningar. Den första utvärderingen ger vid handen
              att det finns jakt som är möjlig, med kulvapen och hakapik, och
              att det är förenligt med gott djurskydd.
            </seg>
            <seg xml:id="i-781ad7c4336725d5-0">
              När det gäller ekonomiska konsekvenser av en eventuellt slopad
              jakt har vi inte sett resultaten än.
            </seg>
            <seg xml:id="i-76609e2e7ef7f640-0">
              Men vi har sett rapporter i våra nyhetssändningar som visar på
              en jakt som definitivt inte är acceptabel, metoder som inte bör
              vara rådande. Utifrån detta är det min och Kristdemokraternas
              uppfattning att Sverige ska påtala detta för berört land det kan
              ju gälla fler och driva på att EU ska göra detsamma. Vår uppfattning
              är dock inte att EU ska förbjuda import av sälprodukter totalt,
              därför att det strider mot de gemensamma regler vi har satt upp.
              Som vi hörde Jeppe Johnsson konstatera har djuren en väl fungerande
              miljö, och det viktiga är att vi hanterar det på ett korrekt sätt.
            </seg>
            <seg xml:id="i-0060aa939471ae61-0">
              Fru talman! Jag tycker också att man moraliskt kan diskutera
              om jakt är riktig eller inte. Men det är inte ett ställningstagande
              som vi ska ta i den här kammaren. Den åsikten får man gärna ha,
              och man får driva den i andra sammanhang.
            </seg>
            <seg xml:id="i-42eeeb296eaa0f9a-0">
              Vi har också berört konsumentmakten, så jag tänker inte gå vidare
              in på det.
            </seg>
            <seg xml:id="i-38098ec96ab04a3f-0">
              Vi kristdemokrater stöder därför till fullo den hållning som
              Jordbruksdepartementet med ministern i spetsen gav uttryck för
              i sitt brev till kommissionären, och vi förutsätter att departementet
              fortsätter att driva frågan på precis samma sätt.
            </seg>
            <seg xml:id="i-63cf186096fad270-0">
              Sedan kan vi fortsätta vår resa över världen till Australien.
            </seg>
            <seg xml:id="i-1dae442fcef55e8a-0">
              Fru talman! Jag vill först slå fast att det inte är acceptabelt
              att utsätta djur för de ingrepp som mulesing innebär. Men i samma
              andetag vill jag hålla med om det som Anita Brodén sade alldeles
              nyligen, att gjordes inte detta skulle djuren lida minst lika
              mycket men av någonting annat.
            </seg>
            <seg xml:id="i-6d24c274a3694a20-0">
              I denna fråga har Sverige, med sin jordbruksminister i spetsen,
              agerat kraftfullt. Men det här får mig att reflektera över någonting
              som kan gälla även oss här hemma. I förädlingsarbete och avelsarbete
              bör vi reflektera över hela djurets situation och dess välbefinnande.
              Det är viktigt att inte bara sätta fokus på så hög avkastning
              som möjligt, i det här fallet att få så mycket päls som möjligt,
              utan att också se till djurets välbefinnande i stort.
            </seg>
            <seg xml:id="i-883b6f568742410f-0">
              Det tryck som nu sätts på Australiens fårfarmare driver förhoppningsvis
              på så att metoden avskaffas långt före 2010, som redan är beslutat.
            </seg>
            <seg xml:id="i-265c766542d6c3b2-0">
              Fru talman! Även jag ska beröra grisfrågan. Kanske inte alla
              men de flesta av oss har vuxit upp med nassen inpå oss. Då det
              i dagsläget inte finns något fullgott alternativ till kastrering
              för att få fram det kött som de flesta av oss faktiskt äter, om
              inte dagligen så i alla fall flera gånger i veckan, behöver vi
              ha en metod för att kunna hantera det här på ett bra sätt. Där
              är det viktigt med forskning, och jag vet att forskning pågår
              för fullt i olika sammanhang.
            </seg>
            <seg xml:id="i-7a15d92270c28a5b-0">
              I den rapport som Jordbruksverket lämnade den 24 oktober förra
              året konstaterar man att forskning pågår i Sverige och i övriga
              Europa, och man beskriver vilka projekt som är på gång och fortfarande
              pågår, med tanke på vad tidigare talare har sagt.
            </seg>
            <seg xml:id="i-998956f57cf709ce-0">
              Vidare lyfter man fram Norge som exempel det har vi också berört
              och säger att Norge har tagit ett beslut om att det i stort sett
              ska vara förbjudet med kastrering 2009. Men den redovisning som
              man kan läsa på Jordbruksverkets hemsida ger vid handen att det
              finns frågetecken för om Norge kommer att klara det här. Det finns
              starka krafter i Norge som säger att man måste skjuta upp det
              här därför att man inte har hittat andra metoder. Man har nämligen
              inte lyckats förädla grisen så att denna lukt inte uppstår. Det
              är ju det stora problemet för oss, inte för grisen. Det är vi
              som konsumerar det här köttet så småningom.
            </seg>
            <seg xml:id="i-c876c0f4772b381a-0">
              Då är det intressant att se att jordbruksministern tidigare i
              år har tagit initiativ till att ge Jordbruksverket ett uppdrag
              som handlar om att vi i Sverige skulle kunna ha lekmän som ger
              den här bedövningen och utför kastreringen.
            </seg>
            <seg xml:id="i-46e3d14937969edc-0">
              Jag förmodar att de flesta av oss har besökt dem som i dag bedriver
              grisuppfödning. Jag tror att de flesta av de här är fullt kapabla
              att bedriva hela den här processen och göra det på ett bra sätt.
              Men jag vill vänta på att vi får ett gott utredningsunderlag som
              gör att vi kan ta upp denna fråga vidare.
            </seg>
            <seg xml:id="i-16f8a415353fd9bd-0">
              Och så ska vi köra djuren, fru talman. Den nya EU-kommissionären
              Androula Vassiliou från Cypern uttryckte i sitt tal i samband
              med utfrågningen den 1 april en oro för hur djur behandlas, och
              det inkluderar transporter. Hon påtalade att det finns ett stort
              utrymme för att förbättra djurs hälsa och välbefinnande, och det
              är positivt.
            </seg>
            <seg xml:id="i-d2b59f109799b099-0">
              Sverige har en stor del i att EU i dag diskuterar frågan på detta
              sätt. Vi ska fortsätta att vara pådrivande i den här frågan. Djur
              ska transporteras på ett tryggt och säkert sätt när de väl behöver
              transporteras. Det gäller såväl inom Sveriges gränser som ute
              i Europa och världen.
            </seg>
            <seg xml:id="i-82a198d1034da627-0">
              I det sammanhanget har flera av mina allianskolleger tryckt på
              för att vi nu äntligen ska kunna få bedriva småskalig slakt. Ja,
              det gör att transporterna minskar betydligt. Jag höll på att säga
              att den sista resan för djuret blir en positiv resa. Det kan låta
              lite raljant, men det är faktiskt så. Om vi kan få en slaktverksamhet
              nära djuret och nära oss som konsumenter vinner alla på detta.
            </seg>
            <seg xml:id="i-5a253dd162adbd41-0">
              Men det här gäller naturligtvis också för transport av livdjur.
              Det finns, som har berörts tidigare i dag, regelverk som täcker
              detta. Jag roade mig med att läsa igenom en del av det i går kväll,
              och jag konstaterar att de reglerna är till fyllest. Frågan är
              bara om vi är tillräckligt många som anmäler det vi ser och som
              vågar ta ansvar för det vi möter och vågar driva frågan vidare.
            </seg>
            <seg xml:id="i-35949308c1197ed2-0">
              Fru talman! Jag ser att tiden lider, och jag ska hoppa över ett
              antal punkter som kollegerna från allianssidan redan har berört.
            </seg>
            <seg xml:id="i-76c1a6769ff89f89-0">
              Men jag tror att den utgångspunkt som Sverige har haft och har
              när det gäller att driva en stark djurskyddspolitik fortfarande
              är vid handen, och vi ser många positiva effekter av det som den
              nuvarande regeringen gör, inte minst i EU-sammanhang, i denna
              fråga.
            </seg>
            <seg xml:id="i-e4e1f29a443e4b3a-0">
              När det gäller djurskyddets överflyttning från kommuner ber jag
              om att vi ska få ta den debatten grundligt. Men någon här har
              redan berört att alla kommuner inte är A-exempel när det gäller
              hur man har skött detta. Vi har fått påskrivet att vi inte är
              bäst i klassen på allt. Alltså måste vi våga förändra. Sedan ska
              vi utvärdera förändringar efter ett tag.
            </seg>
            <seg xml:id="i-313b67ad2bda4443-0">
              Så jobbar vi, och så hoppas jag att vi kan fortsätta att jobba.
              Med det, fru talman, yrkar jag bifall till förslaget i betänkandet
              och avslag på samtliga motioner.
            </seg>
          </u>
          <note type="speaker" xml:id="i-a571b4d7ad45733d-0">
            Anf. 131 HELENA LEANDER (mp):
          </note>
          <u who="helena_leander_1a8ec1" xml:id="i-367ae207cf7b019c-2">
            <seg xml:id="i-0624b58ee85cc43e-0">
              Fru talman! Efter allt detta prat om hur bra vi är i Sverige
              sade faktiskt Irene Oskarsson att vi inte är bäst i klassen på
              allt. Jag tycker i alla fall att det känns fint med den ödmjukheten.
            </seg>
            <seg xml:id="i-562b03f4c1bc605f-0">
              Vi har en stark djurskyddslag i Sverige. Den säger att djur ska
              behandlas väl, skyddas mot onödigt lidande och ges rätt till sitt
              naturliga beteende. Det låter jättebra. Det låter radikalt och
              faktiskt ganska rimligt. Man kan ha olika etiska uppfattningar
              om vilken rätt vi människor har att utnyttja djur för våra syften,
              men givet att vi nu uppenbarligen har tagit oss den rätten måste
              det vara en ganska självklar grej att djuren ska behandlas väl.
            </seg>
            <seg xml:id="i-417d75ae82f91935-0">
              Men hur ser det då ut i verkligheten, när de här fina orden i
              djuskyddslagen ska omsättas i praktiska föreskrifter? Låt mig
              ta ett exempel från en genomsnittlig kycklinggård. Kycklinggård
              visst tänker ni på en mysig liten faluröd gård ute på landet med
              små kycklingar som pickar i solen på stallbacken?
            </seg>
            <seg xml:id="i-9afc8e321e68240c-0">
              Tänk er i stället ett stort stall med tusentals kycklingar tätt
              ihopträngda. Egentligen ska det inte vara mer än 20 kilo kycklingar
              per kvadratmeter i Sverige, men eftersom den här gården, precis
              som de flesta andra, är ansluten till branschens djuromsorgsprogram
              är det okej att ha upp till 36 kilo eller, omräknat, 25 djur per
              kvadratmeter.
            </seg>
            <seg xml:id="i-41152828c714396f-0">
              En engelsk studie visar att redan vid 14 kycklingar per kvadratmeter
              blir djuren mer stillasittande. De får också svårt att vila, eftersom
              andra kycklingar trampar på dem. Vid 28 djur per kvadratmeter
              kan de inte alls vila normalt.
            </seg>
            <seg xml:id="i-9b7fbdabb404ae5b-0">
              En annan engelsk studie har visat att kycklingar som får välja
              mellan vanligt foder och foder med tillsats av smärtstillande
              medel väljer det senare. De har alltså så ont att de väljer smärtstillande
              medel. Det beror helt enkelt på att kycklingar avlas fram för
              att de ska växa så snabbt som möjligt. Då hänger inte alltid kroppen
              med. Skelettet och lederna tar stryk, och kycklingarna får ont.
            </seg>
            <seg xml:id="i-8324bae9419fac62-0">
              Samma snabbväxande kycklingraser finns världen över, så jag har
              svårt att tro att de svenska kycklingarna skulle vara förskonade
              från den här smärtan. Dessutom finns det andra problem som frätskador
              och hjärtslag.
            </seg>
            <seg xml:id="i-2476a6a3d1526eb0-0">
              Hur stämmer det här egentligen överens med djurskyddslagens vackra
              ord om naturligt beteende och skydd mot onödigt lidande? Är det
              naturligt för kycklingar att vara så tätt ihoppackade att de varken
              kan röra sig eller vila normalt? Eller är det lidande som får
              kycklingarna att välja smärtstillande medel om de har chansen
              ett nödvändigt lidande? Nej, knappast. Det finns alltså all anledning
              att se över bestämmelserna för slaktkycklingar, så att de bättre
              stämmer överens med djurskyddslagen.
            </seg>
            <seg xml:id="i-d0453ad37cdba525-0">
              Årligen dör också ca 150 000 kycklingar, och ytterligare tiotusentals
              skadas på vägen till slakteriet. Även andra djur dör eller skadas
              förstås vid transporterna, men ju lägre ekonomiskt värde som djuret
              har desto mindre problem är det för transportören.
            </seg>
            <seg xml:id="i-bd64be69a6dc28da-0">
              Om vi däremot hade en sanktionsavgift för djurtransporter där
              djur skadas eller dödas skulle transportörerna själva få ett incitament
              att behandla djuren bättre.
            </seg>
            <seg xml:id="i-5c0c289f74c24a77-0">
              Resan till slakt kan vara nog så stressande för djuren. Det är
              många här som är överens om att det inte är acceptabelt med långa
              djurtransporter. Men tänk er då hur det är för djuren på cirkus,
              som transporteras fram och tillbaka, år ut och år in. Vilken möjlighet
              har de att bete sig naturligt i transportbilen eller för den delen
              på cirkusplatsen? Lägg därtill att de dessutom kan ha tränats
              med metoder som vi kanske inte är så förtjusta i här i Sverige.
              Det finns faktiskt roligare saker att skratta åt än djur som har
              berövats sitt naturliga beteende. Det finns ingen anledning att
              acceptera djur på cirkus.
            </seg>
            <seg xml:id="i-fae792e20bb7c26f-0">
              Något annat som det har skrattats en hel del åt är tanken på
              att fiskar skulle vara individer med förmåga att känna smärta
              och lidande. Nu hade jag tyvärr inte möjlighet, enligt replikreglerna,
              att svara Jeppe Johnsson tidigare. Men jag tycker inte att det
              är så lustigt. Modern forskning visar att fiskar, precis som andra
              ryggradsdjur, har förmåga att känna smärta och lidande. Då är
              det väl rimligt att vi tar hänsyn till det?
            </seg>
            <seg xml:id="i-25b27a91500dc840-0">
              Sedan får vi så klart se över vad det kan betyda för praktiska
              konsekvenser. Jag är inte rätt människa att i dag tala om att
              de här fiskemetoderna är bäst eller sämst för fiskarna. Det är
              en sådan sak som man skulle kunna se över så att man om man nu
              ska fiska kan göra det på ett sätt som orsakar så lite lidande
              som möjligt.
            </seg>
            <seg xml:id="i-3a7fda844a16e021-0">
              Jag förstår inte riktigt varför man bara kan strunta i fiskarnas
              lidande för att de är fiskar. Visst, det låter ju jättetöntigt.
              Fiskar är ju små. Men om de nu lider, varför ska vi inte ta hänsyn
              till deras lidande?
            </seg>
            <seg xml:id="i-f09a13b475402362-0">
              Jag ska erkänna för er att jag ångrar meningen om att räkna fiskar
              som individer. Jag står fortfarande för att jag ser fiskar som
              individer med förmåga att känna smärta och lidande. Men det har
              gett er lite billiga extrapoäng. Jag inser det.
            </seg>
            <seg xml:id="i-10a784b4ae6986e9-0">
              Poängen är kanske inte prio ett att vi ska ha Fiskeriverket att
              räkna kvoterna i individer. Däremot tycker jag att det ändå på
              sikt vore önskvärt om man kunde få en djursyn som mer ser djur
              just som individer och inte som några sorts allmänna resurser
              som trä, järnmalm eller vad som helst.
            </seg>
            <seg xml:id="i-f7ac70d747b16adf-0">
              Sedan har vi frågan om mulesing som vi har varit inne en hel
              del på tidigare här, alltså den stympning som australiska merinofår
              utsätts för. Vi har hört att vår jordbruksminister inte är beredd
              att föreslå något förbud för produkter från mulesade får, ungefär
              som man gjorde med hund- och kattpäls. Man avvaktar att den australiska
              fårnäringen själv ska lösa problemet efter 2010.
            </seg>
            <seg xml:id="i-2a2a4b1cec9ddd47-0">
              Lyssnar man på alliansföreträdare här i kammaren kan man nästan
              få intrycket att det är vår jordbruksministers förtjänst. Riktigt
              så är det inte. Det är faktiskt djurskyddsorganisationer som jobbat
              hårt med den här frågan långt innan svenska politiker fick upp
              ögonen.
            </seg>
            <seg xml:id="i-31725ef572b53601-0">
              Trots allt är det långt kvar till 2011, då det här skulle börja
              gälla. Under tiden kommer många får att utsättas för det här övergreppet.
              Jag ser inte varför vi inte skulle kunna sätta ned foten och säga
              att vi inte vill ha de här produkterna i Sverige, precis som man
              faktiskt sagt när det gäller hund- och kattpäls.
            </seg>
            <seg xml:id="i-2f0b50aa7e1a8c85-0">
              Jag tycker också att det är synd att jordbruksministern inte
              bara motsätter sig utan aktivt motarbetar, får vi läsa i betänkandet,
              ett förbud mot kanadensiska sälprodukter trots skrämmande uppgifter
              om grymheten i jakten, eller ska vi säga slakten. Sälungar flås
              rent av levande och lämnas att förblöda på isen.
            </seg>
            <seg xml:id="i-13f49f2c49b57faf-0">
              Fru talman! Det här är bara ett axplock av vad djur utsätts för
              runt om i Sverige och världen. Det finns många andra viktiga frågor.
              Många av dem har vi tagit upp i tidigare motioner, och nu har
              vi systemet med förenklad behandling som gör att vi inte ska ta
              upp dem igen.
            </seg>
            <seg xml:id="i-fcdc8c882e683e1b-0">
              Oavsett det hoppas jag att vi ändå på alla de områden där djur
              nyttjas av människor kan låta oss vägledas av empatin och att
              vi kan arbeta för ett samhälle där djur verkligen har rätt att
              bete sig naturligt och slipper utsättas för lidande.
            </seg>
          </u>
          <note type="speaker" xml:id="i-68c8aba6e4d9f6e0-0">
            Anf. 132 JAN EMANUEL JOHANSSON (s):
          </note>
          <u who="jan_emanuel_johansson_7ba9d4" xml:id="i-c0e1ad2513d00c7f-0" next="cont">
            <seg xml:id="i-18c6e147e37a3a16-0">
              Fru talman! Det har varit en givande debatt på många sätt. Jag
              tycker att Jeppe Johnsson har gett en väldigt klar och tydlig
              bild över borgerlighetens syn på djurskydd eller djur generellt.
              Han talade om vad vi använder djuren till. Hur ska vi exploatera
              djuren? Det man glömmer bort nu och alltid har glömt när man pratar
              borgerlig djurskyddspolitik är att djuren i sig har ett eget värde.
            </seg>
            <seg xml:id="i-358809bcb6352908-0">
              Varför har de det? På vilket sätt ska djuren ha ett eget värde?
              Jag kan travestera en gammal klok tänkare. Han sade att en del
              frågar sig: Kan djuren prata? Javisst, det kan de. En del säger:
              Det kan de inte. Jag struntar i vilket. En del frågar sig: Kan
              djuren tänka? Ja, det kan de. En del säger: Nej, det tror jag
              inte. Jag struntar i vilket.
            </seg>
            <seg xml:id="i-de3bd319ffbdce4e-0">
              Det vi ska fråga oss är: Kan djuren lida? Om vi kommer fram till
              att djuren kan lida är det vår plikt att se till att så inte är
              fallet. Vi ska inte exploatera djuren utan se till så att de inte
              lider.
            </seg>
            <seg xml:id="i-6b9c2cfcf795198e-0">
              Ni pratar om att ni har lyckats jättebra med er djurskyddspolitik.
              Jag tycker den tragiska sanningen är att ni inte har någon djurskyddspolitik.
              Alla de motioner som har haft någon form av djurrätts- eller djurskyddsinnebörd
              har ni avstyrkt. Ni går näringens intressen från A till Ö när
              det gäller alla djurskyddsfrågor.
            </seg>
            <seg xml:id="i-a57629cd64523633-0">
              Helena tog upp att djuren har rätt till sina naturliga beteenden,
              något som också finns inskrivet i lagen. Jeppe var uppe och pratade
              åter igen om minkarna, eller snarare om minknäringen, om hur bra
              det är att det går bra för minknäringen. Han säger att han har
              jobbat med minkar i hela sitt liv, en näring där man stoppar in
              minkar i ett utrymme som är lika stort som en uppslagen kvällstidning
              och sedan påstår att där får de visst utlopp för sitt naturliga
              beteende.
            </seg>
            <seg xml:id="i-0db7a8267cf8c765-0">
              Det är lika galet som att säga att de 135 000 kycklingar som
              plågades ihjäl i transporter från uppfödningsindustrin till slaktindustrin
              skulle få utlopp för sitt naturliga beteende. Det de utsätts för
              är lidandet. Det är det vi ska resonera lite grann kring.
            </seg>
            <seg xml:id="i-3a7c7de612fdad19-0">
              Jeppe Johnsson och hans gäng har alltid i alla tider raljerat
              kring frågor, särskilt de frågor som man blir lite rädd för. Ända
              från demokratins genomförande raljerar man kring demokratin. Kring
              kvinnofrågan har maktens män alltid raljerat. När det gäller rasfrågor
              har man också raljerat. Och när det kommer till djurrättsfrågan
              raljerar man. Man skämtar och skämtar om det man är lite rädd
              för.
            </seg>
            <seg xml:id="i-fd2b4cc47820add6-0">
              Är det någonting vi nu behöver är det ett gemensamt förhållningssätt.
              Det tycker jag saknas.
            </seg>
            <seg xml:id="i-54ddc9411060f916-0">
              Om man tar upp de 135 000 kycklingarna som har klämts till döds
              skriver utskottet på s. 19 att det är oacceptabelt. Det betyder
              att vi ändå tar ställning. Men hur ser det ut i verkligheten?
              De fortsätter att plågas ihjäl.
            </seg>
            <seg xml:id="i-7d546f2badde20ee-0">
              Du frågade och raljerade kring Miljöpartiet och sade: Ska ni
              gå till val på att vi ska räkna fiskar som individer? När det
              gäller Jeppe Johnsson kan jag se framför mig personvalsaffischen:
              Rösta på Jeppe och borgarna! Vi går till val på att inte förbjuda
              sexuella övergrepp på djur!
            </seg>
            <seg xml:id="i-5539ca4d13d6af27-0">
              Det är precis så det är. Ni säger att man inte ska förbjuda sexuella
              övergrepp på djur. Jag tycker att det var mycket att betänka.
            </seg>
          </u>
          <note xml:id="i-ceaf97fd3a2280e6-8">
            Överläggningen var härmed avslutad.
          </note>
          <note xml:id="i-f94018780e792f1e-0">
            19 § Bordläggning
          </note>
          <note xml:id="i-0b17e05dc18efee0-0">
            Anmäldes och bordlades
          </note>
          <note xml:id="i-e55d362104fdcd44-0">
            20 § Anmälan om interpellationer
          </note>
          <note xml:id="i-872cd49b7c7270be-0">
            Anmäldes att följande interpellationer framställts
          </note>
          <note xml:id="i-f9bebdbea2bdb68c-0">
            den 9 april
          </note>
          <note xml:id="i-37013e33b21db4c7-0">
            Gunilla Wahlén
          </note>
          <note xml:id="i-aca6a06e2f8d5f2a-0">
            Peter Hultqvist
          </note>
          <note xml:id="i-aca6a06e2f8d5f2a-1">
            Peter Hultqvist
          </note>
          <note xml:id="i-dc7f9e00601b8550-0">
            Hillevi Larsson
          </note>
          <note xml:id="i-64e2e5b40fabd5e9-0">
            Monica Green
          </note>
          <note xml:id="i-41a8fcd136a21604-0">
            Mats Pertoft
          </note>
          <note xml:id="i-41a8fcd136a21604-1">
            Mats Pertoft
          </note>
          <note xml:id="i-64e2e5b40fabd5e9-1">
            Monica Green
          </note>
          <note xml:id="i-6876403ba6fa982f-0">
            Ronny Olander
          </note>
          <note xml:id="i-c5f8b33f9ac278a6-0">
            Bo Bernhardsson
          </note>
          <u who="jan_emanuel_johansson_7ba9d4" prev="cont" xml:id="i-dfe5848637d4904b-0">
            <seg xml:id="i-9db30825414f9d40-0">
              Magdalena Streijffert
            </seg>
            <seg xml:id="i-fe72f53bbd9e3534-0">
              Tillväxt och miljö i ett globalt perspektiv
            </seg>
            <seg xml:id="i-9db30825414f9d40-1">
              Magdalena Streijffert
            </seg>
          </u>
          <note xml:id="i-ab395d6d409f192d-0">
            Interpellationerna redovisas i bilaga som fogats till riksdagens
            snabbprotokoll tisdagen den 15 april.
          </note>
          <note xml:id="i-15bd6cc4ed8a70ac-0">
            21 § Anmälan om frågor för skriftliga svar
          </note>
          <note xml:id="i-731985e0553775c0-0">
            Anmäldes att följande frågor för skriftliga svar framställts
          </note>
          <note xml:id="i-f9bebdbea2bdb68c-1">
            den 9 april
          </note>
          <note xml:id="i-3d081b6c3a368370-0">
            Lennart Axelsson
          </note>
          <note xml:id="i-28b47824e8564128-0">
            Karin Svensson Smith
          </note>
          <note xml:id="i-d906f1caa28be8d1-0">
            Marie Engström
          </note>
          <note xml:id="i-f2cc8d70c9f2cc2f-0">
            Matilda Ernkrans
          </note>
          <note xml:id="i-991caf608bc8e373-0">
            Gunnar Sandberg
          </note>
          <note xml:id="i-991caf608bc8e373-1">
            Gunnar Sandberg
          </note>
          <note xml:id="i-c1b7256fc3eaf86a-0">
            Lage Rahm
          </note>
          <note xml:id="i-4170c86d83f9b72f-0">
            LiseLotte Olsson
          </note>
          <note xml:id="i-5ae3b3d419834e85-0">
            Désirée Liljevall
          </note>
          <note xml:id="i-6818ddfbd4a12220-0">
            Marina Pettersson
          </note>
          <note xml:id="i-577ee36d11aeaa42-0">
            Frågorna redovisas i bilaga som fogats till riksdagens snabbprotokoll
            tisdagen den 15 april.
          </note>
          <note xml:id="i-3965aa63438d8019-0">
            22 § Anmälan om skriftliga svar på frågor
          </note>
          <note xml:id="i-9507dadfd23e3320-0">
            Anmäldes att skriftliga svar på följande frågor inkommit
          </note>
          <note xml:id="i-f9bebdbea2bdb68c-2">
            den 9 april
          </note>
          <note xml:id="i-cf9cc3340c656392-0">
            Eva Sonidsson
          </note>
          <note xml:id="i-cf9cc3340c656392-1">
            Eva Sonidsson
          </note>
          <note xml:id="i-4a8f0f515dc5b31b-0">
            Lars Wegendal
          </note>
          <note xml:id="i-6f028dca66000269-0">
            Maria Stenberg
          </note>
          <note xml:id="i-062e0f0688996c6d-0">
            Britta Rådström
          </note>
          <note xml:id="i-062e0f0688996c6d-1">
            Britta Rådström
          </note>
          <note xml:id="i-0a9f8fe1ee8d42eb-0">
            Hans Olsson
          </note>
          <note xml:id="i-a85b6dd559b5dd0c-0">
            Mikael Oscarsson
          </note>
          <note xml:id="i-758d91dada039bfd-0">
            Agneta Gille
          </note>
          <note xml:id="i-9b9b6b86504d58cd-0">
            Lars Hjälmered
          </note>
          <note xml:id="i-ae241ad01bf6a91c-0">
            Thomas Bodström
          </note>
          <note xml:id="i-ee0c62fc0bb6edf7-0">
            Lars Johansson
          </note>
          <note xml:id="i-fd3cb9b7f4dbc2a9-0">
            Cecilia Widegren
          </note>
          <note xml:id="i-ee0c62fc0bb6edf7-1">
            Lars Johansson
          </note>
          <note xml:id="i-11306098793ea177-0">
            Allan Widman
          </note>
          <note xml:id="i-28b47824e8564128-1">
            Karin Svensson Smith
          </note>
          <note xml:id="i-3849c9b0a8416b10-0">
            Svaren redovisas i bilaga som fogats till riksdagens snabbprotokoll
            tisdagen den 15 april.
          </note>
          <note xml:id="i-f9ef5432a3510880-0">
            23 § Kammaren åtskildes kl. 17.57.
          </note>
          <note xml:id="i-bbf421f801c4f12e-0">
            Förhandlingarna leddes
          </note>
          <note xml:id="i-6e85731b61c8510c-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
