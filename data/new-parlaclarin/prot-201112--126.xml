<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--126</head>
          <docDate when="2011-06-08">2011-06-08</docDate>
        </div>
      </front>
      <body>
        <div>
          <note xml:id="i-ab70848190533ad1-0">
            ﻿
          </note>
          <note xml:id="i-62a80b250b8970d4-0">
            Riksdagens protokoll
          </note>
          <note xml:id="i-033527e7fe313503-0">
            2011/12:126
          </note>
          <note xml:id="i-0b7c1cabf8c8d9c3-0" type="date">
            Fredagen den 8 juni
          </note>
          <note xml:id="i-476ffcc0d53e0c31-0">
            Kl. 12:00 - 14:19
          </note>
          <note xml:id="i-aabac7a351759b7c-0">
            1 § Justering av protokoll
          </note>
          <note xml:id="i-c6558e256a372eb9-0">
            Justerades protokollet för den 1 juni.
          </note>
          <note xml:id="i-258140170ea6e0e0-0">
            2 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-78cd7ec010e8125b-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note xml:id="i-2c0577fe12abeda2-0">
            KOM(2012)153
          </note>
          <note xml:id="i-6053ec72e2810e15-0">
            3 § Anmälan om fördröjda svar på interpellationer
          </note>
          <note xml:id="i-ff155db44f241657-0">
            Till riksdagen hade inkommit följande skrivelser:
          </note>
          <note xml:id="i-a7efb618b0b1189b-0">
            Interpellation 2011/12:396
          </note>
          <note xml:id="i-e426eb9c7e972b2e-0">
            Interpellation 2011/12:396 Visumansökningar
          </note>
          <note xml:id="i-2ffa6bc8dab9b36d-0">
            Interpellationen kommer att besvaras torsdagen den 28 juni 2012.
          </note>
          <note xml:id="i-b601a1a7c7eb888d-0">
            Skälet till dröjsmålet är resor.
          </note>
          <note xml:id="i-22a9c395d35f0a7f-0">
            Fredrik Jörgensen
          </note>
          <note xml:id="i-007517886d172891-0">
            Interpellation 2011/12:399
          </note>
          <note xml:id="i-915f6d534bfdd881-0">
            Interpellation 2011/12:399 Offentlig upphandling och oseriös
            företagsamhet
          </note>
          <note xml:id="i-1097cd24a1c5e2c5-0">
            Interpellationen kommer att besvaras den 20 juni 2012.
          </note>
          <note xml:id="i-03486b5dd8c69489-0">
            Skälet till dröjsmålet är redan inbokade engagemang.
          </note>
          <note xml:id="i-07097ffd3d89e9f5-0">
            Marianne Jenryd
          </note>
          <note xml:id="i-4e8bae73082c0573-0">
            4 § Förnyad bordläggning
          </note>
          <note xml:id="i-6e74ccbeb6f6736e-0">
            Föredrogs och bordlades åter
          </note>
          <note xml:id="i-91423c7e2fabb9c5-0">
            5 § Svar på interpellation 2011/12:379 om skogspolitiken
          </note>
          <note type="speaker" xml:id="i-9fe9107b5123e985-0">
            Anf. 1 Landsbygdsminister ESKIL ERLANDSSON (C):
          </note>
          <u who="unknown" xml:id="i-f1b54a6f4e010f75-0">
            <seg xml:id="i-354878f6b69a3fb5-0">
              Herr talman! Jens Holm har frågat mig om jag avser
            </seg>
            <seg xml:id="i-5626a9c88d15347f-0">
              Låt mig börja med att betona skogens betydelse och värde för
              såväl sysselsättning som rekreation, klimatet och den biologiska
              mångfalden.
            </seg>
            <seg xml:id="i-fa65d2aae296b0a8-0">
              Min bedömning är att gällande lagar och befintliga system för
              skogsförvaltning i allt väsentligt är väl anpassade för att nå
              politikens syften och våra jämställda mål om produktion och om
              miljö. Jag håller med Jens Holm om att skogsbruket måste bli bättre
              både när det gäller miljö och när det gäller produktion. Jag är
              dock tveksam till att ett ändrat regelverk är rätt väg att gå.
            </seg>
            <seg xml:id="i-09f84a3250741c9e-0">
              Inom ramen för gällande regelverk arbetar Skogsstyrelsen för
              effektivare och enhetligare tillsyn, där en åtgärd är att antalet
              förbud mot åtgärder som strider mot regler för miljöhänsyn enligt
              skogsvårdslagen ska öka. Det finns flera skäl till detta. En anledning
              är att i större utsträckning använda de instrument som finns i
              lagen, vilket är i linje med det som Jens Holm efterfrågar. Antalet
              förbud har också ökat inom myndigheten sedan 2010.
            </seg>
            <seg xml:id="i-70a95a07182d980f-0">
              De utvärderingar av miljöhänsyn som har gjorts av Skogsstyrelsen
              visar också att det vid nästan alla avverkningar i dag sparas
              tillräckligt med volym av hänsyn till miljön. Däremot är skogsbruket
              inte alltid överens med Skogsstyrelsens inventerare om vilka träd
              som ska sparas. Detta pekar på behov av ytterligare information
              och kompetensutveckling samt på utökad kommunikation mellan myndighet
              och skogsbrukare kring prioritering av miljöhänsynen.
            </seg>
            <seg xml:id="i-8ed656aa564fac46-0">
              Skogsstyrelsen och Naturvårdsverket har, på regeringens uppdrag,
              analyserat orsaker till brister och hur miljöhänsynen kan utvecklas.
              Som en följd av uppdraget har Skogsstyrelsen tillsammans med intressenterna
              en dialog om hur miljöhänsynen kan utvecklas.
            </seg>
            <seg xml:id="i-9cf32c480b2be01e-0">
              När det gäller frågorna om trakthyggesbruk i relation till kontinuitetsskogsbruk
              hindrar inte nuvarande regler den som vill bruka skogen med kontinuerliga
              metoder, och jag ser därmed inte motiv till att begränsa någon
              brukningsform. Låt mig vara tydlig: Skogsvårdslagen ställer inga
              krav på trakthyggesbruk. Däremot ställer lagen vissa krav när
              det gäller hänsyn till natur- och kulturmiljövärden samt hur markens
              produktionsförmåga används.
            </seg>
            <seg xml:id="i-16973dbb53efff08-0">
              Skogsstyrelsen jobbar med frågan om kontinuitetsskogsbruk, bland
              annat i samband med skogsbruksplanläggning.
            </seg>
            <seg xml:id="i-fb6be018f81bbd77-0">
              Så till frågan om hänsyn till allmänna intressen. Inom ramen
              för regeringens satsning Skogsriket har regeringen satsat 80 miljoner
              kronor under fyra år för Skogsstyrelsens rådgivning och till stöd
              för åtgärder som skapar förutsättningar för fler jobb.
            </seg>
            <seg xml:id="i-66ca2f648988cb55-0">
              En av grenarna i Skogsriket heter Upplevelser och rekreation,
              och det är ett prioriterat område under 2012. Det innebär bland
              annat att vi ska främja skogens roll inom upplevelseturismen och
              som kulturbärare, bland både allmänhet och yrkesverksamma i skogen.
              Genom Skogsriket har Skogsstyrelsen fått förstärkta resurser även
              för rådgivning om hur skogsägaren kan bevara och utveckla natur-
              och kulturvärden i skogen.
            </seg>
            <seg xml:id="i-4719a624bb94836a-0">
              Skogsstyrelsen identifierar även skogar med höga sociala värden
              för att kunna visa vilka skogar som har särskilt stor betydelse
              för människor. Markägare som har skog med höga sociala värden
              informeras och erbjuds rådgivning om lämplig skötsel.
            </seg>
            <seg xml:id="i-dd2d3999ef61af4b-0">
              I Jens Holms avslutande fråga undrar han om jag vill verka för
              att vi ska nå våra miljömål. Svaret på den frågan är förstås ja.
              Naturligtvis verkar jag för att vi når de miljömål riksdagen beslutat
              om.
            </seg>
            <seg xml:id="i-b43e06dfa642ca3f-0">
              Regeringen satsar årligen stora belopp för att skydda värdefulla
              skogar, och för 2012 satsades ca 700 miljoner kronor. Regeringen
              har fortsatt höga ambitioner på området, bland annat eftersom
              vi vet att områden av framför allt gammal skog behöver ett långsiktigt
              skydd, formellt eller frivilligt. Det är en viktig del i arbetet
              för att uppnå våra miljömål.
            </seg>
            <seg xml:id="i-5416240f61a725c5-0">
              För att få väl underbyggda förslag till det fortsatta arbetet
              med att nå generationsmålet har regeringen tillsatt Miljömålsberedningen,
              med uppdrag att ta fram en strategi för långsiktigt hållbar markanvändning.
              Om ungefär ett år kommer deras delbetänkande, där beredningen
              valt att fokusera på skog. Jag utgår från att beredningen i sitt
              betänkande återkommer med förslag på hur arbetet för att nå målen
              kan förbättras ytterligare.
            </seg>
          </u>
          <note type="speaker" xml:id="i-925395ff098fd9c6-0">
            Anf. 2 JENS HOLM (V):
          </note>
          <u who="jens_holm_9bd66a" xml:id="i-5ed071dd5fd53f71-0">
            <seg xml:id="i-b95f4bcfcdc3c93c-0">
              Herr talman! Jag får tacka landsbygdsministern för svaret på
              min interpellation om skogen.
            </seg>
            <seg xml:id="i-9bdb827464c2481c-0">
              Jag tror att vi alla kan hålla med om att skogen har en särställning
              för svenska folket. Titta bara på några av våra vanligaste efternamn;
              de härstammar från skogen. Det är Ek, Eklund, Björk, Björklund,
              Gran, Granström och så vidare. Alla kan nog hålla med om att det
              är fantastiskt att vara ute och vandra i skogen, fiska, jogga,
              plocka bär och svamp och så vidare.
            </seg>
            <seg xml:id="i-844d8eddd9d193da-0">
              Skogen är också en stor resurs. Från den får vi timmer. Vi producerar
              papper, vi kan producera biobränsle och så vidare. Men det jag
              tycker glöms bort rätt ofta, inte minst från den här regeringen,
              är att skogen också är väldigt viktig för turismen inte minst
              för ekoturismen.
            </seg>
            <seg xml:id="i-8299aa54acfafff2-0">
              Vi vet i dag att turismen är en basnäring och omsätter mer än
              200 miljarder kronor varje år, och naturturismen och ekoturismen,
              inte minst ute i glesbygden, är en helt avgörande del av den verksamheten.
              För att de ska kunna fortsätta att bedriva en verksamhet måste
              vi ha en skog kvar att locka turister och andra människor till.
            </seg>
            <seg xml:id="i-fdb98a67ff632834-0">
              Det är bara ett exempel på hur vi ser att det i dagens skogspolitik
              finns en tydlig konflikt mellan å ena sidan ett ensidigt produktionsintresse
              och å andra sidan miljöhänsynen. Dessa två intressen ska ju väga
              lika tungt, enligt den lagstiftning som vi har i dag.
            </seg>
            <seg xml:id="i-e1a559007b725207-0">
              Jag tycker att det är ett systemfel i dagens skogspolitik, därför
              att man tittar ensidigt på produktionsintresset. Då talar jag
              inte om turismen och naturturismen som en del av den produktionen,
              utan om att man tittar ensidigt på hur vi ska producera mer timmer,
              mer papper, mer biobränsle och så vidare från skogen. Det här
              har uppmärksammats i bland annat en artikelserie i Dagens Nyheter.
            </seg>
            <seg xml:id="i-6733e87f5998f93f-0">
              Jag skulle vilja lyfta fram några exempel på systemfel som jag
              tycker att vi har inom skogspolitiken och där det är brådskande
              att vi politiker ser till att göra korrigeringar och förbättringar.
            </seg>
            <seg xml:id="i-55f39a9cc3fdd945-0">
              Dagens politik innebär att den som vill avverka en skog anmäler
              det till den ansvariga myndigheten, Skogsstyrelsen. Skogsstyrelsen
              har då sex veckor på sig att villkora avverkningen utifrån miljöhänsyn
              och sociala hänsyn. Ifall Skogsstyrelsen inte gör det är det i
              princip fritt fram för skogsägaren eller företaget att avverka.
              Miljöbalken gäller inte den här verksamheten. Tillståndet kan
              efter de sex veckorna inte återkallas.
            </seg>
            <seg xml:id="i-e53370c19b8bf09b-0">
              Hur många gånger har då vår ansvariga myndighet ställt krav utifrån
              ett socialt perspektiv eller ett miljöperspektiv? I fjol kom det
              in 67 000 ansökningar. Endast i 8 av de 67 000 ansökningarna ställde
              Skogsstyrelsen krav utifrån miljöhänsyn och sociala hänsyn. Det
              innebär att i mindre än 0,1 promille av fallen kräver man särskilda
              hänsyn vid avverkningar av skogen.
            </seg>
            <seg xml:id="i-f59d6702eab6617a-0">
              Jag menar också att det finns ett stort problem för människor
              som bor i närheten av en skog. När det kommer ett beslut om avverkning
              finns det inga som helst krav på samråd med de människor som bor
              i närheten. Det skulle jag vilja höra ministerns syn på. Borde
              vi inte ha krav på samråd med de människor som är berörda och
              inte bara lyssna på skogsägarna?
            </seg>
          </u>
          <note type="speaker" xml:id="i-018a641917fb1c37-0">
            Anf. 3 HELENA LEANDER (MP):
          </note>
          <u who="helena_leander_75e865" xml:id="i-a1d5a0ad149577ed-0">
            <seg xml:id="i-8d0a3b24d8e35d97-0">
              Herr talman! Jag tackar Jens Holm för frågan och landsbygdsministern
              för svaret. Det är absolut en bra början att landsbygdsministern
              tycker att vi ska nå våra miljömål. Tyvärr ser vi inte riktigt
              ut att göra det när det gäller skogen, om man lyssnar på Naturvårdsverket.
              Faktum är att vi inte ens nådde det mål som vi hade satt upp för
              2010 när det gällde att skydda värdefulla skogar, så vi har lite
              mer att jobba med. Ändå tycks landsbygdsministern vara ganska
              nöjd med hur reglerna ser ut i dag. Det är tyvärr inte jag.
            </seg>
            <seg xml:id="i-636a43a20eb460e8-0">
              Vi behöver skydda mer skog. Vi ska inte avverka nyckelbiotoper,
              de allra viktigaste områdena i skogen, såsom vi gör i dag. Vi
              behöver mer pengar till skogsskyddet, och det avsätter vi i Miljöpartiet
              också i vår budget för att de värdefulla skogarna ska kunna stå
              kvar till glädje för människor och miljön.
            </seg>
            <seg xml:id="i-0554744870c1fef3-0">
              Vi behöver ta större miljöhänsyn i den skog som fortfarande brukas.
              Som Jens Holm redogjorde för finns det stora brister i dag i hur
              det går till. Det är helt enkelt svårt att stoppa avverkningar
              som inte lever upp till skogsvårdslagens krav på miljöhänsyn.
              Det är också svårt att i efterhand straffa dem som bryter mot
              lagen. Här behöver vi göra förändringar.
            </seg>
            <seg xml:id="i-f4536ad14da50717-0">
              Vi behöver också ha en annan inställning till hyggesfritt skogsbruk,
              alltså skogsbruk där man inte hugger ned all skog på en gång utan
              lite i taget, i takt med att träden blir mogna. Det är en brukandeform
              som har fördelar för själva skogen. Skogen står ju kvar hela tiden,
              om än lite glesare. Det gynnar den biologiska mångfalden, kolinlagringen,
              rennäringen och inte minst turister och andra människor som bara
              råkar bo vid skogen och gillar att vistas där.
            </seg>
            <seg xml:id="i-bcaaecaefc9ab499-0">
              Det här är en metod som förvisso är tillåten, hävdar Eskil Erlandsson,
              och det är ju en bra början att det inte är förbjudet att ta miljöhänsyn.
              Men man kanske skulle kunna önska sig en lite högre ambitionsnivå
              för att rent av gynna det hyggesfria skogsbruket, inte bara låta
              bli att förbjuda det. Faktum är att det inte är tillräckligt klart
              och tydligt hur tillåtet det är.
            </seg>
            <seg xml:id="i-3299d7b87a6e0eeb-0">
              Det fanns en skogsägare, Harald Holmberg, som ville bruka sin
              skog hyggesfritt och som drogs till domstol för att han ville
              använda en mer skonsam brukningsmetod. Det är klart att det inte
              precis har uppmuntrat andra skogsägare som vill bruka sin skog
              på det här sättet.
            </seg>
            <seg xml:id="i-ae67b7894df54524-0">
              Här behöver lagstiftningen bli tydligare så att ingen som vill
              bruka skogen lite mer miljövänligt ska behöva vara orolig för
              att hamna i domstol. Tvärtom tycker jag att det är något som vi
              ska uppmuntra både genom lagstiftning och genom den rådgivning
              som finns, för jag tror att skogen kan ge stora värden i framtiden,
              både det som den ger i dag i form av skogsprodukter av olika slag
              papper, träprodukter och biobränslen och värden för människor,
              för turism och rekreation och för den biologiska mångfalden.
            </seg>
            <seg xml:id="i-662df7f4c6b2cd99-0">
              Det handlar inte om att vi ska sluta bruka skogen, men vi måste
              bruka skogen på ett mer varsamt sätt. Hyggesfria metoder kan vara
              en lösning liksom mer naturhänsyn inom det konventionella skogsbruket.
              Men återigen: Vissa skogar är så värdefulla att de inte ska avverkas
              över huvud taget.
            </seg>
            <seg xml:id="i-cf215d62c0a14a22-0">
              Jag tycker att landsbygdsministern fortfarande har en del att
              svara på när det gäller hur vi ska göra om vi verkligen ska nå
              våra miljömål på skogsområdet, för det ser vi tyvärr inte ut att
              göra i dag.
            </seg>
          </u>
          <note type="speaker" xml:id="i-1f7277bfc4c4aeb7-0">
            Anf. 4 JOHAN HULTBERG (M):
          </note>
          <u who="johan_hultberg_88b600" xml:id="i-45705d39045cae89-0">
            <seg xml:id="i-89d3862fec20c962-0">
              Herr talman! Den som bara läser Jens Holms interpellation, eller
              bara läser Maciej Zarembas artikelserie för den delen, får en
              ganska skev bild av den svenska skogen och den svenska skogspolitiken.
              Ingenstans, inte med ett ord, nämns allt gott som görs och att
              mycket går i rätt riktning, trots att sanningen är just den att
              det mesta faktiskt blir bättre.
            </seg>
            <seg xml:id="i-bef8e0e86bc55e66-0">
              De svenska skogsägarna och de svenska skogarna med uppemot 30
              000 arter är alla beroende av olika typer av miljöer. Därför ställer
              svensk skogsvårdslagstiftning krav på miljöhänsyn i den brukade
              skogen. Därför avsätter svenska skogsägare frivilligt stora arealer
              skog med höga naturvärden. Och därför går staten in och skyddar
              viktig natur genom naturreservat och nationalparker.
            </seg>
            <seg xml:id="i-6a22f22d50ce2499-0">
              I den politiska debatten fastnar vi dock ofta i frågan om just
              skydd av skog och hur mycket skog som formellt behöver skyddas.
              Men det viktigaste är, tycker jag, att ytterligare utveckla miljöhänsynen
              inom skogsbruket. Mycket görs redan i dag, men mycket behöver
              också göras ytterligare. Trots det kan vi se att utvecklingen
              går åt rätt håll. Andelen hård död ved ökar. Likaså ökar andelen
              äldre lövrik skog och äldre skog överlag. Att också virkesförråden
              i de svenska skogarna ökar och har gjort så sedan 1920-talet bör
              jag kanske också nämna, för Jens Holm lär ju knappast göra det.
            </seg>
            <seg xml:id="i-0d9a26c329196b1c-0">
              Jag behöver kanske också nämna skogens betydelse för ekonomin
              och för klimatet, för jag tror att Jens Holm kommer att utelämna
              även den. Holm hävdar att den nuvarande svenska skogspolitiken,
              som infördes i bred majoritet 1903, inte fungerar, trots att det
              var då som miljömålet jämställdes med produktionsmålet och trots
              att miljöarbetet sedan dess på allvar tagit fart med frivilliga
              avsättningar, certifiering, gröna skogsbruksplaner och ett alltmer
              ambitiöst arbete för att komma till rätta med till exempel problemen
              rörande körskador.
            </seg>
            <seg xml:id="i-9ff3ba148c907b22-0">
              Att mycket fortfarande måste bli bättre är jag den förste att
              hålla med om, men jag upplever ett stort och ett växande engagemang
              för Sveriges över 300 000 skogsägare.
            </seg>
            <seg xml:id="i-0539959c4f51370b-0">
              Jag blir bekymrad över den misstro och den bristande respekt
              som Jens Holm uppenbarligen visar Sveriges skogsägare och äganderätten.
              Jag tror nämligen att en förutsättning för att utveckla det svenska
              skogsbruket ur såväl ett miljö- som ett produktionsperspektiv
              är att skapa delaktighet, sprida kunskap och engagemang. Det görs
              inte genom att, som Jens Holm har motionerat om här i riksdagen,
              avgiftsbelägga skogsbruket eller tvångsomvandla frivilliga avsättningar.
            </seg>
            <seg xml:id="i-4ed5859f1827c154-0">
              Det är uppenbart och anmärkningsvärt att såväl Jens Holm som
              Helena Leander i ökad utsträckning vill styra vilken enskild skogsbruksmetod
              den enskilda skogsägaren ska välja. Jag håller med om att det
              har varit ett olyckligt ensidigt fokus på trakthyggesbruk i Sverige.
              Därför välkomnar jag mer forskning kring alternativa skogsbruksmetoder.
            </seg>
            <seg xml:id="i-6ec986ab323f0991-0">
              Jag tycker att det är märkligt att man här från riksdagens talarstol
              tvärsäkert uttalar sig om fördelarna med en alternativ skogsbruksmetod,
              trots att kontinuitetsskogsbruk är dåligt beforskat, trots att
              vi inte vet vilka effekter det får på tillväxten eller för klimatet.
              Vi vet ju att svenskt skogsbruks främsta bidrag i klimatarbetet
              handlar om att leverera förnybar råvara. Och vad händer med tillväxten
              i en skog som brukas som kontinuitetsskogsbruk? Det vet vi inte,
              och där är oppositionen svaret skyldig.
            </seg>
            <seg xml:id="i-978daece6ca55e59-0">
              Jag tycker att det är märkligt att man försöker gör en metod
              till ett mål. Det är som om vi inom matematikundervisningen skulle
              sätta ett mål om vilken didaktik som ska användas i stället för
              vilket kunskapsmål som ska nås. I skogspolitiken ska vi naturligtvis
              formulera miljömål, men vi ska inte göra enskilda skogsbruksmetoder
              till mål.
            </seg>
            <seg xml:id="i-044716994fba3549-0">
              Den svenska skogspolitiken med frihet under ansvar är värd att
              värna och utveckla.
            </seg>
          </u>
          <note type="speaker" xml:id="i-8202da8eeed576d9-0">
            Anf. 5 Landsbygdsminister ESKIL ERLANDSSON (C):
          </note>
          <u who="unknown" xml:id="i-f1b54a6f4e010f75-1">
            <seg xml:id="i-2235203d7a00ce89-0">
              Herr talman! Låt mig inleda med att tacka för interpellationen.
              Jag gör det av det skälet att skog och skogsjobb betyder så mycket
              för olika delar av det svenska samhället. Därtill betyder skogen
              mycket för alla svenskar. Det är därför på sin plats att diskutera
              denna viktiga fråga i Sveriges riksdag.
            </seg>
            <seg xml:id="i-95931ce325bafa31-0">
              Men, Jens Holm, låt mig också vara tydlig med att vi aldrig har
              haft så mycket skog i Sverige som i dag. Vi har det av olika skäl.
              Ett av skälen är att vi har ett skogsbruk som har värnat om tillväxten
              och jobben och numera också om den biologiska mångfalden. Jag
              påstår det utifrån att det frivilligt har avståtts i storleksordningen
              1,2 miljoner hektar för att värna den biologiska mångfalden.
            </seg>
            <seg xml:id="i-51f5b895ccfdc06e-0">
              Detta förstärks nu ytterligare av alliansregeringens initiativ
              att införa det som vi har döpt till Komet eller Min naturvård.
              Markägaren kan på eget initiativ anmäla till myndighet natur-
              eller kulturfenomen som markägaren, brukaren, är intresserad av
              att avsätta eller bruka på något speciellt sätt.
            </seg>
            <seg xml:id="i-4089763d29dfa0e9-0">
              Jag vill också i denna debatt, herr talman, påpeka att vi har
              en grundlag med bestämmelser som gör att vi inte från det allmännas
              sida kan inskränka den ägande- och brukarrätt som i detta fall
              en markägare har. Man är som enskild markägare inte skyldig att
              tåla några inskränkningar från det allmänna. De har särskilda
              intressen. Man har alltså en brukarrätt och en förfoganderätt
              över den mark man har. En markägare som har investerat i sitt
              skogsbruk på sin mark har självklart och i enlighet med grundlagen
              ett utrymme att bruka marken och skogen på ett rimligt sätt utan
              att staten ingriper i alltför stor utsträckning.
            </seg>
            <seg xml:id="i-143cd9c62d6fc903-0">
              Gör vi då inget för att utveckla andra verksamheter och näringar
              och därmed jobb i den svenska skogen? Jo, vi har dragit i gång
              visionen Skogsriket med värden för världen. En av de grenar som
              står i fokus handlar om upplevelse och rekreation. Jag har gjort
              detta av olika skäl, men ett av skälen är att jag vill ha fler
              jobb och mer företagande i alla delar av landet som kan utnyttja
              de många värden som finns i den svenska skogen.
            </seg>
          </u>
          <note type="speaker" xml:id="i-29ccd66e4619e7e6-0">
            Anf. 6 JENS HOLM (V):
          </note>
          <u who="jens_holm_9bd66a" xml:id="i-5ed071dd5fd53f71-1">
            <seg xml:id="i-6bfcfe884f11cd0f-0">
              Herr talman! Eskil Erlandsson har rätt när han säger att det
              aldrig har funnits så mycket skog som i dag. Eller vi kanske ska
              precisera det: Det har aldrig funnits så många trädstammar som
              i dag men så lite skog.
            </seg>
            <seg xml:id="i-158b86d70e2b6384-0">
              Det är detta frågan handlar om. Eskil Erlandsson och regeringen
              har ensidigt främjat produktionsintressena och ökad virkesproduktion
              med mer kemikalier, gödsling och främmande arter och så vidare.
              Man åsidosätter alla som inte är skogsägare, alla som inte kan
              tjäna pengar på detta. De får inte tycka till i till exempel ett
              samråd. De kan inte överklaga besluten. Efter sex veckor är det
              fritt fram för de stora skogsbolagen att i princip göra som de
              vill.
            </seg>
            <seg xml:id="i-c14d04552bef890c-0">
              Det är säkert inte bara jag som blir kontaktad av människor som
              är frustrerade och deprimerade och besvikna på oss politiker för
              att deras skog som de har levt med i decennier helt plötsligt
              ska huggas ned.
            </seg>
            <seg xml:id="i-faf6b7a6ebd4a54a-0">
              Jag har fått ett mejl från en man som heter Mats Önnesjö. Jag
              har fått tillstånd att läsa upp det. Han bor i ett område som
              heter Eklången utanför Eskilstuna. I vintras kom det plötsligt
              människor och började hugga ned skogen där han bor. Han har levt
              där i över 50 år, och han och grannarna blev bestörta. Det var
              skogen där de joggat, lekt med barnen, plockat bär och svamp och
              så vidare.
            </seg>
            <seg xml:id="i-b8da55ae4dc22fb2-0">
              Han avslutar sitt brev med: Som det nu var kom avverkningen i
              stort sett som en överraskning för människorna här i bygden. Mina
              påpekanden om att vi inte har fått någon information bemöttes
              kort och avvisande med markägaren har ingen skyldighet att informera.
            </seg>
            <seg xml:id="i-4e6ebbaa849b7e1d-0">
              Detta är ett av huvudproblemen i denna debatt. Eskil Erlandsson
              och moderaten Johan Hultberg sätter ensidigt fokus på den privata
              äganderätten. Men med ägandet kommer också ett ansvar. Vi skulle
              aldrig, Johan Hultberg, tillåta detta förfarande i en stad. Där
              är det reglerat om man vill bygga ett nytt hus, göra en parkeringsplats,
              anlägga en ny väg och så vidare. Man ska planera, ha samråd och
              fråga människor vad de tycker.
            </seg>
            <seg xml:id="i-156df82b82493d2e-0">
              En skog är väl i princip samma sak för de människor som lever
              där. Man har levt där i åratal och kan skogen och stigarna och
              vet var bästa svampstället finns. Sedan kommer plötsligt representanter
              från de stora skogsbolagen och ska hugga ned allt.
            </seg>
            <seg xml:id="i-f5a01959590abf4c-0">
              Eskil Erlandsson! Tycker inte du att det vore bra att ta ett
              initiativ till att åtminstone få till stånd ett samrådsförfarande
              vad gäller avverkning av skog? Skogsägarna ska vara förbundna
              att samråda med de berörda personerna och ha en dialog så att
              man kan göra avverkningen på bästa tänkbara sätt.
            </seg>
            <seg xml:id="i-041ce84969d12474-0">
              Vore det inte rimligt att människor och organisationer har möjlighet
              att överklaga ett avverkningsbeslut? Det ska väl inte vara en
              fråga bara för skogsägaren och den ansvariga myndigheten?
            </seg>
          </u>
          <note type="speaker" xml:id="i-6eef8690cd587ea4-0">
            Anf. 7 HELENA LEANDER (MP):
          </note>
          <u who="helena_leander_75e865" xml:id="i-a1d5a0ad149577ed-1">
            <seg xml:id="i-c00b9e89ef836903-0">
              Herr talman! Jag instämmer i Jens Holms fråga om det inte skulle
              kunna vara en idé att titta på någon form av samrådsförfarande
              vid avverkningar. Det innebär inte att närboende får någon sorts
              veto mot avverkningar, men det innebär att man i alla fall kan
              ha en diskussion och som närboende säga: Ta inte just denna kulle,
              för här brukar barnen leka och ha sina kojor, men kanske där borta.
            </seg>
            <seg xml:id="i-55c1e986e64d691c-0">
              Man kan öka den sociala hänsynen på ett förhållandevis smidigt
              sätt om man faktiskt pratar med varandra. Jag tror att vi skulle
              vinna mycket på en sådan lösning.
            </seg>
            <seg xml:id="i-fb737da674024552-0">
              Vi har äganderätten som Eskil Erlandsson var inne på. Den är
              grundlagsfäst. Men man får faktiskt inte göra precis vad som helst
              med det man äger. Äger jag en fabrik får jag inte släppa ut hur
              mycket gifter som helst. Vi har regler för att man måste ta hänsyn
              också till andra som lever i samhället.
            </seg>
            <seg xml:id="i-7dfd40c94e63c077-0">
              På samma sätt är det med skogen. Vi har vissa hänsynsregler.
              Man får inte göra precis vad som helst. Vi har vissa miljöhänsyn
              som man måste visa. Så står det i alla fall i lagen. Vi har dock
              inte riktigt verktygen för att se till att det följs i verkligheten.
              Dessa verktyg behöver vi skärpa.
            </seg>
            <seg xml:id="i-2fd2446992a4dc11-0">
              Jag måste också ta upp Johan Hultbergs diskussion om hyggesfritt.
              Varken jag, Jens Holm eller Johan Hultberg ska stå i talarstolen
              och tala om att just du just här ska ha den här metoden. Det har
              vi inte kompetens för.
            </seg>
            <seg xml:id="i-dcdd129e34a23079-0">
              Däremot är det en brist att dagens skogsbruk har varit väldigt
              inriktat på trakthyggesbruk. Lagstiftningen är utformad därefter.
              Rådgivningen är utformad därefter. Hela systemet är uppbyggt kring
              det, vilket är problematiskt för dem som vill använda en annan
              metod som i alla fall verkar vara mer miljövänlig ur många aspekter.
              Det är sant att det inte har forskats så mycket på kontinuitetsskogsbruk
              som man skulle önska eftersom trakthyggesbruk har varit det stora.
            </seg>
            <seg xml:id="i-a30eaa9ff4b419b2-0">
              Häromdagen kom en ledande grupp från Lund och pratade om att
              hyggesfritt ger bättre effekt för klimatet. Det tycker jag att
              vi bör lyssna på och se över hur vi kan utforma vår lagstiftning
              så att den ger större stöd för de skogsägare som vill bruka skogen
              med den metoden.
            </seg>
          </u>
          <note type="speaker" xml:id="i-e88c0b5513e13df4-0">
            Anf. 8 JOHAN HULTBERG (M):
          </note>
          <u who="johan_hultberg_88b600" xml:id="i-45705d39045cae89-1">
            <seg xml:id="i-68b778ba8c2532a5-0">
              Herr talman! Det här är en diskussion som jag skulle vilja ägna
              större delen av dagen åt. Detta är frågor som är angelägna och
              verkligen engagerar mig. Jag blir lite förfärad över att ta del
              av den syn på äganderätt som Jens Holm uppenbarligen har. Han
              tycker att skogen är någonting som ägs kollektivt. Faktum är att
              privata skogsägare har brukat och skött skogen i generationer
              och skapat de värden vi har i dag.
            </seg>
            <seg xml:id="i-1128b62af320ba1a-0">
              En intressant reflexion kan man göra om man tittar på historien
              och ser hur det har sett ut med hänsynen i de länder som har saknat
              en fungerande och stark privat äganderätt. I Sovjet och på andra
              håll där det har testats har väl verkligheten varit ganska avskräckande.
            </seg>
            <seg xml:id="i-aabb4ce868514b46-0">
              Det talas om att det inte tas hänsyn. Det är inte sant. Vår skogsvårdslag
              kräver hänsyn. Jag menar å det bestämdaste att de allra flesta
              skogsägare tar ett stort ansvar ett större ansvar än vad lagen
              föreskriver. Vi har markägare som frivilligt avsätter 5 procent
              av sina marker och undantar den från produktion. De certifierar
              sina fastigheter. De undantar marker från produktion och således
              från intäkter. Det gör man av hänsyn. Det gör man av intresse
              för att värna den biologiska mångfalden. Det tycker jag att de
              måste få ett erkännande för. Vi ska inte som Jens Holm föreslår
              tvångsomvandla dessa frivilliga avsättningar.
            </seg>
            <seg xml:id="i-8cc9d908065352ab-0">
              Det är illavarslande att Jens Holm är historielös när han beskriver
              hur svensk skogspolitik har sett ut. Sverige var praktiskt taget
              avskogat i alla fall i de södra delarna i mitten av 1800-talet.
              I takt med att vi har utvecklat vår skogsvårdslag har vi haft
              en fantastisk tillväxt. Som landsbygdsministern framhöll har vi
              aldrig haft så mycket skog som i dag, och vi har aldrig haft så
              mycket skyddad skog som i dag. Det är tack vare att Alliansen
              under den förra mandatperioden fördubblade avsättningstakten.
              Genom Miljömålsberedningen tar vi nu nya tag för att nå en hållbar
              markanvändning och ett livskraftigt skogsbruk som levererar förnybar
              råvara.
            </seg>
          </u>
          <note type="speaker" xml:id="i-43aab41fa57a71ac-0">
            Anf. 9 Landsbygdsminister ESKIL ERLANDSSON (C):
          </note>
          <u who="unknown" xml:id="i-f1b54a6f4e010f75-2">
            <seg xml:id="i-b6b01367b62844a9-0">
              Herr talman! Miljömålet Levande skogar hade fyra delmål. Det
              var för det första ett långsiktigt skydd av skogsmark, för det
              andra ökad andel löv, ökad mängd död ved och ökad andel gammal
              skog, för det tredje åtgärdsprogram för hotade arter och för det
              fjärde värnande av kulturmiljöer. Av dessa delmål är de tre första
              nådda eller har förutsättningar att nås. Det fjärde har inte uppnåtts
              så det måste vi arbeta vidare med.
            </seg>
            <seg xml:id="i-217d456bb328f81c-0">
              Jag tycker att det bevisar att skogsbruket, staten, Myndighetssverige
              och den här regeringen har gjort betydande insatser för att vi
              ska leva upp till de miljömål som vi har enats om i riksdagen.
              Vi har gjort det bland annat genom att avsätta en betydande summa
              pengar varje år senaste året 700 miljoner kronor för att vi ska
              kunna köpa in mark och på så sätt långsiktigt skydda marken. Genom
              det nya Kometprogrammet är det möjligt för markägare att föreslå
              områden som är av sådant värde att man långsiktigt ska avstå från
              att bruka dem på traditionellt sätt.
            </seg>
            <seg xml:id="i-7b8143f16f3518eb-0">
              Jag tycker att detta bevisar att vi har en lagstiftning och en
              tillämpning av den som väl uppfyller de krav som vi kan ha från
              samhällets sida.
            </seg>
            <seg xml:id="i-9c3420891bd007a3-0">
              En annan sak som jag vill nämna i sammanhanget är att jag av
              myndigheten har fått uppgiften att av de drygt 60 000 anmälningar
              som årligen görs när det gäller avverkningar besöks ungefär 5
              000 på plats. Det görs en genomgång av hur avverkningen är tänkt
              att ske. I samband med det lämnas ungefär tusen råd varje år.
              Det är råd som skogsbruket uppenbarligen följer; det inte är så
              många åtalsanmälningar. För mig bevisar det att vår lagstiftning
              fungerar och att markägarna följer de råd som kommer från den
              myndighet som är satt att sköta detta.
            </seg>
            <seg xml:id="i-5d7acba08d871ac2-0">
              När det gäller frågan om tillstånd, samråd eller anmälan vill
              jag påstå att det system vi har fungerar väl. Det innebär en regelförenkling
              som jag tycker att vi ska vara lyckliga över med tanke på att
              vi har ett regelsamhälle som omöjliggör, försvårar och fördröjer
              mycket verksamhet och därmed tar bort många jobb i vårt samhälle.
              Den gång man ska samråda är när man byter verksamhet. Om man byter
              en bostadsfastighet till en affärsfastighet ska man naturligtvis
              samråda med omgivningen. Om man gör skogsmark till industrimark
              eller bygger en väg på den ändrar man ju inriktning på verksamheten,
              och då ska samråd ske, inte annars när det är en pågående verksamhet.
            </seg>
          </u>
          <note type="speaker" xml:id="i-619947d899db42bf-0">
            Anf. 10 JENS HOLM (V):
          </note>
          <u who="jens_holm_9bd66a" xml:id="i-5ed071dd5fd53f71-2">
            <seg xml:id="i-cf3e0f7f5a6a4264-0">
              Herr talman! Det har varit en spännande debatt, men vi är fortfarande
              fast i huvudfrågan, nämligen hur vi ser på skogen. Efter att ha
              lyssnat på Eskil Erlandsson tycker jag fortfarande att det är
              produktionsintressena som ensidigt prioriteras, inte miljöhänsyn
              och social hänsyn.
            </seg>
            <seg xml:id="i-bfbf9c7cc7b88a32-0">
              Skogen ska vara en virkesåker, en yta där man kan producera billigt
              trä eller papper till exempel. Det kan ge kortsiktiga pengar,
              men hur blir det för alla andra som har intresse av att bruka
              skogen? Det kan inte vara så att den privata äganderätten ger
              en rätt att göra nästan vad som helst, men tyvärr är det så det
              fungerar i dag.
            </seg>
            <seg xml:id="i-504525e830542185-0">
              Jag vill att vi ska ha en levande skog för hela svenska folket,
              och inte bara för hela svenska folket utan också för alla besökare
              som kommer hit från andra länder. Jag nämnde turismen tidigare.
              Det är en av våra stora basindustrier. Den omsätter mer än 200
              miljarder kronor varje år. Den är större än de flesta av våra
              största industriföretag tillsammans.
            </seg>
            <seg xml:id="i-ca27e0e698b16c14-0">
              Till Sverige kommer människor från hela världen. Det kommer fågelskådare,
              orienterare, fjällvandrare, ekoturister, fotografer, alla möjliga
              som vill se Europas sista vildmark. Jag tror inte att de vill
              se ett öde kalhygge med stubbar, trästumpar, stora djupa hjulspår
              och dieselpölar. Det är inte vad man förväntar sig. Det är inte
              därför man spenderar miljardtals kronor i Sverige, utan för att
              man vill ha en levande skog.
            </seg>
            <seg xml:id="i-b1b7c9b85b17bfa9-0">
              Den aspekten tycker jag att Eskil Erlandsson och regeringen totalt
              negligerar. Jag tycker inte att jag fick något bra svar angående
              samrådet, och jag fick inget svar alls angående rätten att överklaga.
              Vilka ska kunna överklaga ett avverkningsbeslut? Du har en chans
              till att svara, Eskil Erlandsson.
            </seg>
          </u>
          <note type="speaker" xml:id="i-6273caf39c0f3d96-0">
            Anf. 11 Landsbygdsminister ESKIL ERLANDSSON (C):
          </note>
          <u who="unknown" xml:id="i-f1b54a6f4e010f75-3">
            <seg xml:id="i-b43acd2d1755db76-0">
              Herr talman! Låt mig än en gång understryka angelägenheten av
              debatt i de här frågorna som betyder så mycket för Sverige. Miljö-
              och produktionsintressena väger lika i vår lagstiftning.
            </seg>
            <seg xml:id="i-06faa94b53d96bde-0">
              Vi har tagit fasta på detta i samband med uppbyggandet av visionen
              om skogsriket med värden för världen. Där är en av grenarna just
              rekreation och upplevelse. Jag är alldeles övertygad om att det
              finns fler verksamheter att utveckla och bygga upp där.
            </seg>
            <seg xml:id="i-59f3846d5c4faf2f-0">
              Vi har också avsatt pengar för att det ska vara möjligt att utveckla
              denna typ av verksamheter tillsammans med andra verksamheter i
              våra svenska skogar.
            </seg>
            <seg xml:id="i-0ea296d4ffaa2d8a-0">
              Herr talman! Jag tycker att Jens Holm blir svaret skyldig när
              det gäller vissa frågeställningar. Om vi inte utnyttjar potentialen
              i våra svenska skogar, hur ska vi då i framtiden få fram hållbara
              byggnadsmaterial att använda till det mesta som vi behöver för
              att leva det goda livet, vilket vi vill göra? Hur ska vi få fram
              all den energi som vi behöver för att värma våra hus och bostäder
              och inte ytterligare tära på de ändliga fossila resurser som vi
              har tärt alltför mycket på i vår värld.
            </seg>
          </u>
          <note xml:id="i-a476dabb95def8bc-0">
            Överläggningen var härmed avslutad.
          </note>
          <note xml:id="i-870f84f445b4aefc-0">
            6 § Svar på interpellation 2011/12:386 om export av övervakningssystem
            till Saudiarabien
          </note>
          <note type="speaker" xml:id="i-6206c852fc7e4cd3-0">
            Anf. 12 Statsrådet EWA BJÖRLING (M):
          </note>
          <u who="unknown" xml:id="i-f1b54a6f4e010f75-4">
            <seg xml:id="i-0f8bfb6241b9e86c-0">
              Herr talman! Peter Rådberg har frågat mig på vilket sätt man
              kan säga att demokratin, folkrätten och de mänskliga rättigheterna
              utgör hörnstenar i vår utrikespolitik när handelspolitiken lägger
              in andra variabler än den överenskomna säkerhetspolitiken, om
              jag ser några problem med att skicka ett MoU-förslag om avancerade
              övervakningssystem till diktaturen Saudiarabien samt om jag avser
              att vidta någon åtgärd för att förändra handelspolitiken gentemot
              regimer som har en annan syn på demokrati, folkrätt och mänskliga
              rättigheter.
            </seg>
            <seg xml:id="i-5417dd0f52ef3a4f-0">
              Sveriges utrikes- och handelspolitik ska, liksom alla andra politikområden,
              i enlighet med politiken för global utveckling bidra till en hållbar
              och rättvis global utveckling. Sverige har också, i linje med
              detta, ett genuint engagemang för att medverka till stärkandet
              av demokrati och mänskliga fri- och rättigheter globalt.
            </seg>
            <seg xml:id="i-889585623d30661c-0">
              Regeringen ser det som en viktig uppgift att underlätta för och
              främja internationell handel och ser ingen motsättning mellan
              detta och våra utrikes- och säkerhetspolitiska målsättningar.
            </seg>
            <seg xml:id="i-29ae9c13bbee85bb-0">
              Vi respekterar folkrätten, sanktioner och eventuella vapenembargon
              beslutade av FN eller EU. Vi agerar helt inom ramen för vår egen
              restriktiva exportkontrollagstiftning, och regeringen har nyligen
              fattat beslut om att sammankalla en parlamentarisk utredning som
              kommer att få till uppgift att ta fram förslag på hur exportkontrollen
              kan skärpas gentemot icke-demokratiska stater.
            </seg>
            <seg xml:id="i-25fe73a6d4f3ef4f-0">
              Vår strävan efter goda handelsrelationer underlättar också möjligheterna
              att ha en konstruktiv dialog och uttrycka tydlig kritik mot bristande
              respekt för mänskliga rättigheter när det är befogat.
            </seg>
            <seg xml:id="i-cff4c6b6b1de16ce-0">
              Regeringen uppmanar svenska företag att agera ansvarsfullt, i
              enlighet med Corporate Social Responsibility (CSR), oavsett var
              i världen de är verksamma. OECD:s riktlinjer för multinationella
              företag och principerna i FN:s Global Compact utgör viktiga verktyg
              i det arbetet. Vi verkar i dialog med näringslivet i CSR-frågor,
              bland annat genom olika aktiviteter som har bäring på FN:s ramverk
              och vägledande principer för företag och mänskliga rättigheter.
              Regeringen har en särskild CSR-ambassadör med uppgift att driva
              arbetet med ansvarsfullt företagande. Jag medverkade själv vid
              en konferens om CSR som Sverige anordnade i Saudiarabien i februari
              2010. Jag tror att det här är viktiga exempel på hur vi kan göra
              skillnad på marken i länder där det finns stora brister inom många
              områden.
            </seg>
            <seg xml:id="i-4969d82310072b05-0">
              En grupp svenska företag och myndigheter förde under främst 2009
              diskussioner med Saudiarabien om projekt inom samhällssäkerhet,
              ett område där Sverige har en god kompetens. Diskussionerna handlade
              bland annat om systemlösningar för underjordisk telekommunikation,
              underjordiska sjukhus och alarmsystem samt ledningscentraler för
              civil säkerhet. I samband med detta togs ett förslag till avtal
              inom civil säkerhet fram, som överlämnades till Saudiarabien.
              Något avtal skrevs emellertid inte under, och det svenska konsortiet
              lämnade aldrig någon offert. Detta förslag till avtal var helt
              i överensstämmelse med svensk lagstiftning.
            </seg>
            <seg xml:id="i-d6ed6f36b5e8ed29-0">
              Jag är övertygad om att handel länder emellan bidrar till starkare
              band mellan människor och samhällen, något som i sin tur lägger
              grund för dialog och ömsesidigt utbyte. Vi kommer att fortsätta
              att driva frågor om ansvarsfullt företagande och underlätta och
              främja internationell handel.
            </seg>
            <seg xml:id="i-d0173def6d79eb77-0">
              Låt mig avslutningsvis betona att jag tycker att det är bra att
              svenska företag finns representerade även på svåra marknader.
              Jag är övertygad om att det kan bidra positivt till utvecklingen
              genom större insyn, bredare kontaktytor och en större förekomst
              av positiva exempel på hur företag kan och bör bete sig.
            </seg>
          </u>
          <note type="speaker" xml:id="i-fd4e5d056b471a2c-0">
            Anf. 13 PETER RÅDBERG (MP):
          </note>
          <u who="peter_radberg_0b0188" xml:id="i-2d7fedc743bd6032-0">
            <seg xml:id="i-5433dce2df79327e-0">
              Herr talman! Jag börjar med att tacka Ewa Björling för svaret.
              Men jag vet inte om jag fick några direkta svar på mina frågor.
              Det var en stor hyllning till att handeln löser alla problem,
              även i fråga om länder som Saudiarabien. Det är en lite märklig
              ingång.
            </seg>
            <seg xml:id="i-f6a0688a7a8d1d15-0">
              Den 15 september 2009 läste statsminister Fredrik Reinfeldt upp
              regeringsförklaringen. Där sade han bland annat: Sverige ska vara
              en klar och tydlig röst för frihet och demokrati i världen. Regeringen
              fortsätter sitt arbete för att bekämpa fattigdom, främja demokrati
              och respekt för mänskliga rättigheter.
            </seg>
            <seg xml:id="i-907bb2fc4b6b13d6-0">
              Tre dagar senare, den 18 september, tar Ewa Björling kontakt
              med den saudiska prinsen och landets inrikesminister Mohammed
              Nayef.
            </seg>
            <seg xml:id="i-d6f11b2dd49f756e-0">
              Brevet syftade till att teckna ett avtal med Saudiarabien med
              sikte att sälja ett gigantiskt övervakningssystem till diktaturen.
            </seg>
            <seg xml:id="i-bbf7dcbfdfceba41-0">
              Ewa Björling inledde brevet med att uttrycka sin lättnad över
              att prinsen, Mohammed Nayef, hade överlevt ett terrorattentat.
              Ewa Björling, du börjar alltså brevet till en diktator på detta
              sätt, en diktator som troligtvis har skickat tusentals medborgare
              i sitt eget land rätt in i döden. Kvinnor som kanske har kört
              bil eller kvinnor som har blivit våldtagna har blivit anklagade
              för detta och troligtvis blivit stenade eller hängda på grund
              av detta. Jag mådde faktiskt lite illa när jag läste att du började
              brevet på detta sätt.
            </seg>
            <seg xml:id="i-bbd38f0f1368cb51-0">
              Även Carl Bildt säger att Sverige har goda förbindelser med Saudiarabien
              som han kallar för ett familjeföretag.
            </seg>
            <seg xml:id="i-cfcc641fa1b0501f-0">
              Sedan fortsätter Ewa Björling brevet med att erbjuda diktatorn
              och prinsen ett brett samarbete inom publik och allmän säkerhet,
              som det heter. Samarbetet handlar om flera typer av underjordiska
              ledningscentraler.
            </seg>
            <seg xml:id="i-88b117df1915d6c1-0">
              Tillsammans med brevet skickade Ewa Björling ett förslag till
              handelsavtal, ett så kallat MoU, som ska löpa på tio år.
            </seg>
            <seg xml:id="i-f89609dd65c26df4-0">
              Officiellt handlar det om ett civilt övervakningssystem. Men
              Ewa Björling vet att saudierna skulle kunna använda dessa ledningscentraler
              för att övervaka sin egen befolkning och förtrycka den.
            </seg>
            <seg xml:id="i-648af2d173c1510f-0">
              En källa som Expressen har talat med bekräftar det som jag nyss
              sade.
            </seg>
            <seg xml:id="i-a1641cb5ee305a41-0">
              Allt detta vet naturligtvis handelsministern och regeringen.
              Det tycker jag bevisar hur lite den svenska regeringen bryr sig
              om just de mänskliga rättigheterna när de står mot att vi kan
              göra affärer och tjäna pengar.
            </seg>
            <seg xml:id="i-3678666102d80cb8-0">
              Det är långt mellan ord och handling ibland, Ewa Björling.
            </seg>
            <seg xml:id="i-7bd7578de4284f0f-0">
              Var sätter Ewa Björling den moraliska gränsen? Om hon utan vidare
              kan känna sympati för en diktator tycker jag att hon har passerat
              alla tänkbara gränser.
            </seg>
            <seg xml:id="i-ad5e282b59da47e7-0">
              Sten Tolgfors föll på den planerade vapenfabriken i Saudiarabien
              och ljög om att han inte kände till bulvanföretaget SSTI.
            </seg>
            <seg xml:id="i-15c9af8199a5b4de-0">
              Ewa Björling uppvisar samma symtom. Hon känner inte till affären,
              slirar lite grann på sanningen, och när hon blir tillräckligt
              pressad kommer halva sanningen fram. Hur går detta ihop med det
              som statsministern sade i regeringsförklaringen 2009 om att vi
              ska främja demokrati och respekt för mänskliga rättigheter?
            </seg>
            <seg xml:id="i-a49f4c9418a088e8-0">
              Ewa Björling, du börjar brevet med att uttrycka din stora lättnad
              över att prins Mohammed Nayef har överlevt ett terrorattentat,
              och du avslutar brevet med orden: Jag är helt engagerad i att
              arbeta med dig för att stärka och bredda relationerna mellan kungariket
              Saudiarabien och kungariket Sverige.
            </seg>
            <seg xml:id="i-049c520d079810be-0">
              Det sista blir en helt ofattbar kärleksförklaring till en av
              världens grymmaste diktatorer.
            </seg>
          </u>
          <note type="speaker" xml:id="i-19cddef656b72ca7-0">
            Anf. 14 Statsrådet EWA BJÖRLING (M):
          </note>
          <u who="unknown" xml:id="i-f1b54a6f4e010f75-5">
            <seg xml:id="i-b2d04a797139548f-0">
              Herr talman! Sverige och EU har goda relationer med Saudiarabien,
              vilket också manifesterar sig genom besöksutbyte, politisk dialog
              och handel. Samtidigt ska jag säga att vi ser med stor oro på
              bristen på demokrati och respekt för de mänskliga rättigheterna
              i landet. Men regeringen tror på vikten av engagemang och dialog,
              även med Saudiarabien. Det är en diskussion som också inrymmer
              kritik vad gäller situationen för mänskliga rättigheter.
            </seg>
            <seg xml:id="i-1a964b38d83c3458-0">
              EU-delegationen, vår ambassad i Riyadh och andra EU-medlemsstater
              på plats är ständigt engagerade i en dialog med saudiska ministrar
              och myndigheter, representanter för det civila samhället och MR-aktivister.
              Dialogen har under det senaste året innefattat diskussioner om
              dödsstraffet, kroppsbestraffning, kvinnors rättigheter med mera.
            </seg>
            <seg xml:id="i-4e539b818ef7f41c-0">
              Vi ska också komma ihåg att Saudiarabien är en betydande aktör
              i Mellanöstern och en integrerad del av världsekonomin genom landets
              energitillgångar och medlemskap i WTO och G20. Det är vår 21:a
              viktigaste exportdestination.
            </seg>
            <seg xml:id="i-d07abfb80af5b320-0">
              Med det sagt kan vi vara helt överens om att det inte råder något
              som helst tvivel om att situationen för de mänskliga rättigheterna
              i Saudiarabien är allvarlig och att reformtakten i Saudiarabien
              är mycket långsam. Kung Abdullahs trontillträde har lett till
              en del gradvisa förändringar. Landet står dock inför många utmaningar
              vad gäller inte bara situationen för mänskliga rättigheter utan
              också arbetsmarknaden och ekonomin. Här finns en vilja i landet
              att lära av omvärlden. Om vi inte engagerar oss blir våra möjligheter
              att påverka mindre. Man ska komma ihåg tydligt att de reformvänliga
              krafterna behöver vårt stöd. Det är också därför det är viktigt
              att vi finns med i Saudiarabien.
            </seg>
            <seg xml:id="i-0fb7d31b8ec1dcd8-0">
              De diskussioner som det svenska konsortiet förde med Saudiarabien
              2009 i telekomunderground-frågan handlade om systemlösningar för
              underjordisk telekommunikation, underjordiska sjukhus och alarmsystem
              och ledningscentraler för civil säkerhet. Det handlade inte om
              försvarsmateriel utan om att bygga upp kapacitet att koordinera
              insatser inom civil säkerhet. Det är ett område där Sverige har
              stor erfarenhet.
            </seg>
            <seg xml:id="i-4ebc6312b1f337db-0">
              Jag ska kort säga att Saudiarabien tittade på detta främst när
              det handlade om att få bättre säkerhet vid pilgrimsfärderna till
              Mecka och Medina. I samband med hajj befinner sig miljoner människor
              i Mecka och Medina, och det är verkligen en logistisk och säkerhetsmässig
              utmaning. Det har under åren förekommit flera allvarliga incidenter.
              År 2004 var det 250 skadade pilgrimer. År 2006 krävdes omkring
              350 liv, och närmare 3 000 skadades.
            </seg>
            <seg xml:id="i-30eb72917310a5db-0">
              Vi tog i det här projektet fram ett förslag till ett MoU inom
              området civil säkerhet. Det var förankrat hos samtliga regeringspartier.
              Förslaget överlämnades till Saudiarabien tillsammans med ett följebrev
              undertecknat av mig. Det är någonting som vi gör med flera andra
              länder. Dock skrevs det inte under, och det blev heller aldrig
              någon offert. Det har inte blivit någon affär med svensk inblandning.
            </seg>
            <seg xml:id="i-434d7ffdd3178be6-0">
              När det handlar om den här typen av produkter ska jag passa på
              att säga att det finns väldigt många produkter och tjänster som
              kan missbrukas, alltifrån lastbilar till mobiltelefonnät. I grunden
              handlar det egentligen ofta om huruvida vi ska handla med dessa
              länder eller inte. Regeringen menar att utbyte och handel i de
              allra flesta fall är att föredra framför isolering och bojkott.
              Vi ska inte handla med allt och inte med alla. Men utbyte, kontakter
              och öppenhet är i regel väldigt mycket bättre än slutenhet och
              isolering, åtminstone om vi vill vara med och bidra till en förändring
              på marken.
            </seg>
          </u>
          <note type="speaker" xml:id="i-2e50fbf959c6976b-0">
            Anf. 15 PETER RÅDBERG (MP):
          </note>
          <u who="peter_radberg_0b0188" xml:id="i-2d7fedc743bd6032-1">
            <seg xml:id="i-1158307bcbab9907-0">
              Herr talman! Ewa Björling erkänner precis det jag sade i mitt
              första inlägg. Det handlar väldigt mycket om ekonomi. Jag håller
              helt med om att Saudiarabien är en betydande aktör i Mellanöstern,
              som Ewa Björling uttryckte det. Det är det som är det överskuggande
              när vi pratar om mänskliga rättigheter å ena sidan och ekonomi
              å den andra.
            </seg>
            <seg xml:id="i-e1e0378e8f5fc7d6-0">
              Men sedan blandar Ewa Björling in lastbilar. Jag kan direkt erkänna
              att jag är för att vi ska handla med Saudiarabien, men diskussionerna
              handlar om med vilken typ av produkter vi ska handla med ett sådant
              här land. Ett avancerat övervakningssystem är på gränsen. Vi vet
              att ett land som Saudiarabien skulle kunna utnyttja detta och
              troligen kommer att utnyttja det för att bevaka sin egen befolkning.
            </seg>
            <seg xml:id="i-fd64cad6482449c1-0">
              Då blir frågan: Finns det inga moraliska betänkligheter för handelsministern
              när man försöker ingå ett sådant här avtal? Jag kan svara själv
              att det tydligen inte finns. Handelsministern ser detta som en
              affärsidé. Saudiarabien är, som handelsministern själv sade, nämligen
              en betydande aktör i Mellanöstern och en viktig exportmarknad
              för Sverige. Hon säger detta rakt ut, och som jag sade i mitt
              första inlägg: Detta överskuggar de mänskliga rättigheterna.
            </seg>
            <seg xml:id="i-29c781c8fdbfbfde-0">
              Jag hade inte skrivit en interpellation till handelsministern
              om det hade gällt ett helt annat land. Men nu pratar vi om Saudiarabien,
              en av världens värsta diktaturer, där kvinnor inte får köra bil,
              där de inte får göra någonting, där halva befolkningen i princip
              inte existerar. Med detta land för handelsministern en diskussion.
              Hon säger att det är en viktig partner, att det är väldigt viktigt
              att vara med och så vidare. Men man får väl sätta stopp där någonstans
              och börja fundera ett varv till. Är detta det rätta sättet?
            </seg>
            <seg xml:id="i-a2336a3e2326a4e5-0">
              Men gäller det lastbilar och kanske lite annat håller jag helt
              med. Vi markerar detta tydligt. Miljöpartiet är inte emot att
              vi ska handla med Saudiarabien. Frågan handlar om vilken typ av
              varor och produkter det är vi vill samarbeta med ett sådant här
              land om.
            </seg>
            <seg xml:id="i-6c397fe0a92ed7ca-0">
              Vi minns alla diskussionen om Kinas olympiska spel. Bör Kina
              få olympiska spel? Ja, sade många, för det öppnar för demokrati
              och så vidare. Vi har också ett omfattande handelsutbyte med Kina,
              som är en maktfaktor i världen. Men har de mänskliga rättigheterna
              förbättrats på grund av handelsutbytet med Kina? Ewa Björling
              kan svara på den frågan själv.
            </seg>
            <seg xml:id="i-8ea8b80cf126ae8d-0">
              Jag tror att det krävs helt andra incitament för att få ett land
              som Saudiarabien på rätt köl när vi pratar om demokrati och mänskliga
              rättigheter. Det rimmar väldigt illa, Ewa Björling, att statsminister
              Fredrik Reinfeldt tre dagar före ditt brev pratade i goda ordalag
              om hur Sverige ska förhålla sig i synen på demokrati och mänskliga
              rättigheter och om att det ska vara en hörnsten i svensk utrikespolitik.
              Tre dagar senare skriver Ewa Björling detta kärleksfulla brev
              till en av världens värsta diktaturer. Detta går inte ihop, Ewa
              Björling. Regeringen måste få en tydligare politik mot den här
              typen av länder.
            </seg>
          </u>
          <note type="speaker" xml:id="i-456771bad992e15b-0">
            Anf. 16 Statsrådet EWA BJÖRLING (M):
          </note>
          <u who="unknown" xml:id="i-f1b54a6f4e010f75-6">
            <seg xml:id="i-fa410365296baf3c-0">
              Herr talman! Den dag jag skriver kärleksfulla brev är de bättre
              än så, hoppas jag.
            </seg>
            <seg xml:id="i-7966c0539722047e-0">
              Jag ska säga något kort om Kina, eftersom Peter Rådberg tog upp
              det. Sverige arbetar väldigt mycket med Kina när det handlar om
              Corporate Social Responsibility. Vi är till exempel det enda land
              som har ett MoU med Kina på detta område, där vi också försöker
              göra skillnad i praktiken på marken för människor som driver kinesiska
              företag i Kina. De ska uppfylla OECD:s riktlinjer och FN:s Global
              Compact.
            </seg>
            <seg xml:id="i-b3b12192bbb7cf1e-0">
              Åter till Saudiarabien! Jag vill poängtera väldigt tydligt att
              vi inte ska handla med allt och alla eller överallt. Vi respekterar
              FN-sanktioner, EU-sanktioner och vapenembargon. Vi har också en
              väldigt tydlig krigsmateriellagstiftning.
            </seg>
            <seg xml:id="i-5ac0cca243e35970-0">
              Vi har även en lagstiftning som gäller PDA-produkter, produkter
              för dubbel användning. Man kan i teorin inte utesluta att projektet
              skulle ha kunnat innehålla vissa delar med PDA-klassade produkter,
              till exempel viss krypteringsutrustning, även om jag i många fall
              noterat att företagen som varit involverade tydligt deklarerat
              att det inte var planen. Hade så varit fallet med risk för att
              vi nu kommer in på hypotetiska resonemang hade givetvis en prövning
              skett i enlighet med gällande EU-lagstiftning. Det är viktigt
              att komma ihåg att PDA-produkter är civila produkter som skulle
              kunna användas för andra syften. Det krävs inga tillstånd för
              marknadsföring. Grundregeln är att export ska tillåtas. Lagstiftningen
              är som bekant EU-gemensam, även om kontrollen utövas nationellt.
            </seg>
            <seg xml:id="i-8f1489734e0a06fa-0">
              Jag ska också gå in på något som Peter Rådberg kommenterade i
              sitt första inlägg. Han refererade till en kvällstidning som talat
              om hemlighetsmakeri. Jag tycker att vi ska vara så öppna och transparenta
              som möjligt, och jag kan konstatera att det brev som tidningen
              slog upp som väldigt hemligt lämnades ut så snart det begärdes.
              Det är alltså inte hemligt.
            </seg>
            <seg xml:id="i-b1253a4aaed030a0-0">
              Samtidigt är det givetvis så när det gäller internationella affärer
              att det inte alltid är lämpligt att berätta allt för alla direkt.
              Det är ingenting som är unikt för civil säkerhetsmarknad eller
              för den saudiska marknaden. Det gäller i lika hög grad affärer
              i Europa och USA och affärer inom flera andra industrier, exempelvis
              fordons- och telekomindustrin.
            </seg>
            <seg xml:id="i-b0f909b64d868ef6-0">
              Väldigt många affärer är hemliga fram till dess att papper är
              påskrivna. Det är inget konstigt. Det har med affärslivets realiteter
              att göra. Det kan till exempel grunda sig på att man inte vill
              berätta för mycket om sitt erbjudande och sin prissättning för
              konkurrenterna.
            </seg>
            <seg xml:id="i-9868635bae1d3865-0">
              Jag kommer återigen till det som Peter Rådberg citerar om att
              det kan användas för avancerad övervakning av de egna medborgarna.
              Ja, det finns många produkter och tjänster som kan missbrukas.
              Det gäller alltifrån lastbilar till mobiltelefonnät.
            </seg>
            <seg xml:id="i-ab3296a11cc441ec-0">
              I grunden kokar det ofta ned till frågan: Ska vi handla med svåra
              länder eller inte, och var ska vi dra den gränsen? Vi har lagstiftning
              för de produkter som vi anser att det ska finnas specifik lagstiftning
              om, det vill säga lagen om krigsmateriel, och vi har en annan
              lagstiftning för produkter med dubbel användning.
            </seg>
          </u>
          <note type="speaker" xml:id="i-07eebbfcb39f7a90-0">
            Anf. 17 PETER RÅDBERG (MP):
          </note>
          <u who="peter_radberg_0b0188" xml:id="i-2d7fedc743bd6032-2">
            <seg xml:id="i-f994d92c8ba1b2db-0">
              Fru talman! Ewa Björling sade i sitt inledande svar till mig
              att det ska bli en parlamentarisk utredning om detta. Den har
              regeringen lyckats skjuta fram till december 2014. Det är rätt
              bra att ni lyckades hålla detta vid liv i fyra fem år innan den
              utredningen kom. Den ska just handla om de demokratiska incitamenten
              i den här typen av affärer och vilket regelverk som ska gälla.
              Det tog tydligen fyra fem år.
            </seg>
            <seg xml:id="i-66ef1cd7b0c3842d-0">
              Ewa Björling svarade inte på den fråga som jag tycker är någon
              form av huvudfråga. På vilket sätt kan man säga att demokrati,
              folkrätt och mänskliga rättigheter utgör en hörnsten i vår utrikespolitik
              när handelspolitiken, som även styrs från Utrikesdepartementet,
              lägger in andra variabler än den överenskomna säkerhetspolitiken?
            </seg>
            <seg xml:id="i-e742f438ffd5f23e-0">
              Jag försökte lyfta upp Fredrik Reinfeldts tal. De citat jag hade
              tycker jag är väldigt bra. Hela riksdagen ställer upp på detta.
              Men så ser vi att vi har en handelspolitik som vi uppfattar går
              tvärs emot detta. Det är själva huvudfrågan som Ewa Björling inte
              riktigt tar tag i utan hela tiden går runt.
            </seg>
            <seg xml:id="i-a1942627501f3bc8-0">
              Jag ställde också frågan om det ska till några åtgärder för detta.
              Svaret på den frågan skulle i så fall vara att det skulle bli
              en parlamentarisk utredning. Men den kommer i och för sig att
              handla om vapenexporten.
            </seg>
            <seg xml:id="i-a0e179d07215a529-0">
              Vi talar i det här fallet om den moraliska delen som är mycket
              svår att hantera. Finns det inga betänkligheter från regeringen
              när man ska göra en affär med världens värsta diktatorer, skriver
              den här typen av brev till dem och inleder ett förhållande, som
              det inte blev någonting av i det här fallet?
            </seg>
            <seg xml:id="i-20c1a48285775807-0">
              Vi kan klart se att regeringen glider väldigt mycket. Det har
              ni gjort under de snart sex sju år som ni har suttit i regering.
              Jag önskar att statsrådet avslutningsvis kan svara på de frågor
              som jag ställt.
            </seg>
          </u>
          <note type="speaker" xml:id="i-8b90b10953ed6710-0">
            Anf. 18 Statsrådet EWA BJÖRLING (M):
          </note>
          <u who="unknown" xml:id="i-f1b54a6f4e010f75-7">
            <seg xml:id="i-e989caa64b7dd35a-0">
              Fru talman! Den parlamentariska utredning som nu är tillsatt
              handlar inte alls om detta område. Den handlar om försvarsmateriel.
              Väldigt stora delar, eller kanske till och med allting, av det
              vi talar om i det här fallet lyder inte heller under reglerna
              för produkter med dubbel användning. Det är ett civilt säkerhetssystem
              som vi talar om.
            </seg>
            <seg xml:id="i-1147597c9096ebda-0">
              Jag anser att den utrikes- och handelspolitik som regeringen
              bedriver stämmer väldigt väl överens. Jag har hela tiden varit
              mycket tydlig när jag har sagt att vi inte ska handla med alla
              och överallt. Vi ska följa FN-sanktioner, EU-sanktioner, vapenembargon
              och all den lagstiftning vi har.
            </seg>
            <seg xml:id="i-e239a70bcf125f80-0">
              Jag är helt övertygad om att bäst skillnad på marken gör vi genom
              att finnas i svåra länder och vara närvarande med svenska företag
              och gärna hela svenska koncept. Jag vet att vi gör skillnad genom
              att vara goda förebilder när det handlar om mänskliga rättigheter.
              Det gäller inte minst när det handlar om kvinnors situation i
              just Saudiarabien.
            </seg>
            <seg xml:id="i-ad011c5086bb14c5-0">
              Det intressanta är att Peter Rådberg egentligen aldrig frågar
              vad jag har gjort i Saudiarabien. Jag ska berätta vad jag har
              gjort i Saudiarabien. Jag har bland annat varit med och varit
              aktiv vid en väldigt stor CSR-konferens och talat just om kvinnors
              rättigheter. Jag har varje gång jag har varit där träffat starka
              kvinnor och uppmuntrat dem, bland annat kvinnor i handelskammaren.
            </seg>
            <seg xml:id="i-0b24423561cdba08-0">
              Vi har också ett gemensamt Womens Leadership med Saudiarabien
              och Förenade Arabemiraten just för att öka utbytet och stärka
              kvinnors rättigheter i den delen av världen. Det är fruktansvärt
              eftersatt, och kvinnor har en otroligt tuff situation där. Därför
              är det väldigt viktigt att finnas i den typen av länder.
            </seg>
          </u>
          <note xml:id="i-a476dabb95def8bc-1">
            Överläggningen var härmed avslutad.
          </note>
          <note xml:id="i-f5773e0bdfe3f1b6-0">
            7 § Svar på interpellation 2011/12:392 om arbetsförmågebegreppet
            i sjukförsäkringen
          </note>
          <note type="speaker" xml:id="i-2a3589e9fc2fa205-0">
            Anf. 19 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-8">
            <seg xml:id="i-4eaaa8f6ebbb2442-0">
              Fru talman! Eva-Lena Jansson har frågat mig om jag avser att
              vidta åtgärder inför höstens budgetarbete för att säkerställa
              att kostnaderna för det förändrade arbetsförmågebegreppet klargörs.
            </seg>
            <seg xml:id="i-642b6c93f6c9edbf-0">
              Riksdagen har den 9 maj 2012 beslutat att återinföra begreppet
              normalt förekommande arbete vid prövning av arbetsförmågans nedsättning
              efter 180 dagar i en sjukperiod. Det är således detta försäkringsvillkor
              som regeringen kommer att utgå från då kostnadsutvecklingen för
              sjukpenninganslaget bedöms i höstens förslag till budget.
            </seg>
          </u>
          <note type="speaker" xml:id="i-92b8947a9580acf1-0">
            Anf. 20 EVA-LENA JANSSON (S):
          </note>
          <u who="eva-lena_jansson_13df82" next="cont" xml:id="i-f09b8765fa7f52de-0">
            <seg xml:id="i-2023aed28627f540-0">
              Fru talman! Jag får börja med att tacka för svaret. Jag hade
              hoppats att få ett lite mer utförligt svar från statsrådet. Men
              jag får väl ställa följdfrågor.
            </seg>
          </u>
          <note xml:id="i-8599b8fbb0bbc6c8-0">
            Bakgrunden till min interpellation är att riksdagen fattade två
            likalydande beslut om att ändra arbetsförmågebegreppet. Till slut
            valde regeringen också att följa det och lade fram en proposition.
          </note>
          <u who="eva-lena_jansson_13df82" prev="cont" xml:id="i-9159b8789dcbd0d5-0">
            <seg xml:id="i-3fcb42627dcf5196-0">
              Innan den lade fram en proposition till riksdagen hade Socialdepartementet
              gjort en utredning där man konstaterade att förändringen skulle
              innebära en kostnadsökning på 2,4 miljarder kronor. Det var inte
              riktigt samma siffror som socialförsäkringsutskottet kom fram
              till. Detta blev föremål för en granskning av konstitutionsutskottet.
              Det konstaterade, och det finns med i texten, att bedömningen
              blir en ökad kostnad för sjukpenningen på 2,4 miljarder.
            </seg>
            <seg xml:id="i-71325bd729388a7a-0">
              Nu har regeringen vid flera tillfällen sagt att förändringen
              inte är så stor. Om det är en förändring är det i varje fall ansvarslöst
              att oppositionen har drivit igenom den. Man kan inte med säkerhet
              säga om det blir en speciell förändring.
            </seg>
            <seg xml:id="i-7d08dab378f05936-0">
              I regeringens proposition står det: Osäkerheten om de ekonomiska
              konsekvenserna är dock stor, särskilt på lite längre sikt. Därav
              min fråga hur regeringen förbereder detta och om man tänker vidta
              några åtgärder för att säkerställa att kostnaden för det förändrade
              arbetsförmågebegreppet klargörs.
            </seg>
            <seg xml:id="i-fc908edc32814970-0">
              Fru talman! Jag kan inte uppfatta det som att statsrådet egentligen
              svarar på min fråga hur man tänker klargöra vad kostnaden blir
              för det förändrade arbetsförmågebegreppet. Jag tänkte att han
              kunde utveckla det i sitt nästa inlägg.
            </seg>
          </u>
          <note type="speaker" xml:id="i-c466108867145607-0">
            Anf. 21 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-9">
            <seg xml:id="i-f6468fbcf39efa10-0">
              Fru talman! Jag tycker att vi flera gånger riktigt detaljerat
              har redogjort för den här frågan tidigare, men jag ska gärna göra
              det igen.
            </seg>
            <seg xml:id="i-57e31d9a15edef5b-0">
              Processen var sådan att socialförsäkringsutskottet begärde ett
              yttrande från finansutskottet, som i sin tur begärde underlag
              från Finansdepartementet, som i sin tur begärde underlag från
              Socialdepartementet. Regeringen hade ett par dagar på sig att
              skissa på en kostnadskonsekvens i prövningen av ett nygammalt
              arbetsförmågebegrepp.
            </seg>
            <seg xml:id="i-717a7f74929a16ec-0">
              Där beskrevs att osäkerheten var mycket stor. Där beskrevs också
              att om avsikten var att väsentligt fler skulle förbli sjukskrivna
              väsentligt längre kan detta dessutom få stora ekonomiska konsekvenser.
              Därför beskrevs, med all den osäkerhet som den lilla tidsramen
              medgav, risken att det skulle öka kostnaderna ganska rejält.
            </seg>
            <seg xml:id="i-79f66096718ff269-0">
              Efter att detta har inkommit har Försäkringskassan dessutom analyserat
              vad de från sin horisont sett tror att enbart en isolerad ändring
              med en återgång till det gamla begreppet utan övriga förändringar
              skulle kosta. De har svårt att se att detta skulle få några stora
              konsekvenser.
            </seg>
            <seg xml:id="i-587bbfe921c4fa6c-0">
              Regeringen uttryckte flera gånger att vi inte trodde att detta
              skulle lösa några stora problem men följde naturligtvis riksdagens
              beslut och skrev en proposition om en återgång till det gamla
              begreppet. Precis där står vi nu.
            </seg>
            <seg xml:id="i-65ca4b8a304e97c4-0">
              När detta har trätt i kraft kommer regeringen att ha några månader
              på sig att undersöka vilka konsekvenser detta sannolikt kommer
              att få under den tid detta begrepp ska användas.
            </seg>
            <seg xml:id="i-b7cde2bdefea1a44-0">
              Regeringen har varit tydlig hela tiden med att vi avser att lösa
              problemet varaktigt med ett bättre begrepp. Det finns också beskrivet
              hur det nu tas fram inom ramen för det nya arbetsförmågebedömningsverktyget.
              Osäkerheten är betydande. Vi kommer att göra den bästa prognos
              vi kan i den budget som läggs fram till hösten.
            </seg>
          </u>
          <note type="speaker" xml:id="i-e92bc07e75e454c7-0">
            Anf. 22 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-0">
            <seg xml:id="i-c6cdc6490bd96604-0">
              Fru talman! Med anledning av det statsrådet säger är det häpnadsväckande
              att man i en egen utredning kunde komma fram till 2,4 miljarder
              men nu säger att man inte riktigt vet vad kostnaden egentligen
              blir. Om man läser vad Försäkringskassan säger ser man att det
              finns en utarbetad rättslig praxis för både det nuvarande och
              det tidigare arbetsförmågebegreppet. LO:s och TCO:s rättsskydd
              och Handikappförbundet pekar på att det blir en betydande förändring
              och att det kommer att bli en generösare tillämpning.
            </seg>
            <seg xml:id="i-2415735e330768c2-0">
              Vi ifrågasatte storleken på summan för vad det skulle kosta och
              om det verkligen var så mycket som regeringen pekade på. Men det
              är ganska anmärkningsvärt om regeringen inte kan beskriva hur
              man har kommit fram till den utredning som man gjorde tidigare
              och hur man ska räkna ut vad kostnaden kommer att bli.
            </seg>
            <seg xml:id="i-05cbdf5b0b3610a9-0">
              Jag förstår att regeringen var dålig på att gissa, men statsrådet
              pekar också på att man vill göra om och titta på en ny ändring
              av arbetsförmågebegreppet. Det vi försökte säga är att det är
              viktigt att man har ett arbetsförmågebegrepp som pekar på hur
              arbetsmarknaden ser ut. I det svar som Försäkringskassan har gett
              på regeringsuppdraget talar man om att medicinska förutsättningar
              för arbete ska ingå men att arbetsmarknad inte ska ingå. Det är
              också ett sätt att verkligen hitta på en fiktiv arbetsmarknad
              och därmed ett fiktivt arbetsförmågebegrepp. Denna diskussion
              kommer vi att ta senare.
            </seg>
            <seg xml:id="i-9d4021899512f1b2-0">
              Nu är jag mest intresserad av hur regeringen tänker utreda detta
              och få fram siffrorna. Och vad hade man egentligen för bakgrundsmaterial
              till 2,4 miljarder? Regeringen har inte kunnat redogöra för hur
              man kom fram till 2,4 miljarder.
            </seg>
            <seg xml:id="i-8156d9de7cfb21ed-0">
              Jag läser ur svaret till konstitutionsutskottet. Det står så
              här: Mot bakgrund av bedömningen att återgång till det gamla begreppet
              sannolikt skulle leda till en mer generös praxis än vad som gällde
              innan den 1 juli 2008 är vår bedömning att i storleksordningen
              ca 75 procent av effekten skulle kunna gå förlorad. Det innebär
              en årlig ökad kostnad av sjukpenning på ca 2,4 miljarder. Det
              förutsätter dock att den bortre gränsen finns kvar. Annars blir
              kostnaden högre.
            </seg>
            <seg xml:id="i-2b0d90ee4379380b-0">
              Det är alltså bara det enskilda begreppet man har tittat på.
            </seg>
            <seg xml:id="i-00d03fcb283f3849-0">
              Fru talman! Jag hoppas att statsrådet kan klargöra hur man har
              kommit fram till 2,4 miljarder i sin tidigare beräkning.
            </seg>
          </u>
          <note type="speaker" xml:id="i-3b1e0ed4c6fad43b-0">
            Anf. 23 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-10">
            <seg xml:id="i-352c958061fc2854-0">
              Fru talman! Den siffran var högst osäker, vilket beskrevs redan
              den gång den gavs med den extremt korta tid som utskottet gav
              regeringen för att återkomma. Den frågan tycker jag är helt överspelad.
            </seg>
            <seg xml:id="i-44d52f8816d98bb1-0">
              Den stora frågan är inte denna. Den stora frågan är att regeringen
              valde att i en proposition på exakt det som riksdagen begärde
              påpeka tydligt att vi inte trodde att detta var en god och slutlig
              lösning på de problem som fanns i själva prövningen. Men vi valde
              naturligtvis att följa riksdagens beslut. Därmed tycker jag att
              frågan får återstå, helt enkelt.
            </seg>
            <seg xml:id="i-ea437e5b1a266455-0">
              Försäkringskassans bedömning är att en isolerad förändring enbart
              av arbetsförmågebegreppet inte kommer att leda till någon stor
              förändring. Om det är sant eller inte kommer prövning i verkligheten
              att visa. Vi kommer att ha ett antal månader på oss att undersöka
              vilka konsekvenser detta ser ut att få. Vi kommer att återkomma
              i budgetpropositionen med siffror som svarar mot denna analys.
            </seg>
            <seg xml:id="i-58b4797bdb879bfd-0">
              Vi har i dag ingen anledning att göra någon annan bedömning än
              den som vi har gjort hittills. Vi har inte heller något skäl att
              tro något annat än att om avsikten var att väsentligt fler skulle
              vara sjukskrivna väsentligt längre får det stora konsekvenser
              också för ekonomin. Om avsikten inte är denna har jag svårt att
              förstå vad diskussionen handlar om. Under alla omständigheter
              har regeringen gjort det som riksdagen begärde av regeringen att
              göra. Därmed är frågan tämligen utagerad.
            </seg>
          </u>
          <note type="speaker" xml:id="i-42f00a94529b5bfc-0">
            Anf. 24 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-1">
            <seg xml:id="i-18a229c529db1949-0">
              Fru talman! Det är välkommet att regeringen och statsrådet följer
              riksdagens beslut. Det är självklart att jag kommer att följa
              upp hur det går till. Men nu försöker statsrådet säga att skillnaden
              mellan det gamla arbetsförmågebegreppet och det nya, det vill
              säga återgången till det gamla från det nya, inte skulle vara
              så stor. Då är det häpnadsväckande att regeringen drev igenom
              det. Då är det häpnadsväckande att Försäkringskassan sade att
              det skulle bli en stor skillnad och att det faktiskt har blivit
              en stor skillnad.
            </seg>
            <seg xml:id="i-731a5d393f657f18-0">
              Det finns rättspraxis som Försäkringskassan har pekat på, och
              det finns rättspraxis som LO:s och TCO:s rättsskydd, handikappförbunden
              och riksdagen i sitt betänkande pekar på som kommer att göra att
              det blir förändringar.
            </seg>
            <seg xml:id="i-a89f30bb65b0dc04-0">
              Regeringen trodde dessutom för bara drygt ett år sedan att skillnaden
              var 2,4 miljarder. Därför tycker jag fortfarande att det är märkligt
              att regeringen inte är riktigt konsekvent i sin bedömning och
              inte kan redogöra för hur man kommer fram till denna kostnad när
              man nu ska lägga fram en budget till hösten. Det är viktigt att
              vi i riksdagen får relevanta underlag och att det inte blir så
              slarvigt som det vi fick förra året.
            </seg>
          </u>
          <note type="speaker" xml:id="i-1755bacf66036558-0">
            Anf. 25 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-11">
            <seg xml:id="i-11213addbd786fee-0">
              Fru talman! Jag säger ingenting av detta. Jag bara konstaterar
              att riksdagen har beslutat om återgång till ett nygammalt begrepp
              och att regeringen har gjort precis det som riksdagen ville trots
              att regeringen inte bedömde att det var den bästa lösningen. Jag
              konstaterar att Försäkringskassan inte tror att detta i sig får
              några stora konsekvenser, och jag konstaterar att regeringens
              avsikt är att på sikt föra in ett bättre begrepp som bättre svarar
              mot de behov som finns i denna försäkring.
            </seg>
          </u>
          <note xml:id="i-a476dabb95def8bc-2">
            Överläggningen var härmed avslutad.
          </note>
          <note xml:id="i-3967c5c413c0cf2b-0">
            8 § Svar på interpellation 2011/12:394 om sjukförsäkringen
          </note>
          <note type="speaker" xml:id="i-a4469e0e5edce273-0">
            Anf. 26 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-12">
            <seg xml:id="i-e4e27144d03ee98d-0">
              Fru talman! Eva-Lena Jansson har frågat mig om jag avser att
              vidta några åtgärder för att motverka en privatisering av sjukförsäkringen.
            </seg>
            <seg xml:id="i-de3cb594c8d2dfad-0">
              En av de viktigaste frågorna för regeringen när den tillträdde
              i oktober 2006 var att minska det omfattande utanförskapet från
              arbetsmarknaden som till stor del bestod av sjukfrånvaro. Den
              sjukförsäkringsreform som regeringen har genomfört syftar till
              att underlätta för sjukskrivna att kunna återgå i arbete. Åtgärderna
              har stor bredd och omfattar såväl ändringar som rör regelverket
              för sjukskrivningsprocessen, exempelvis tidsgränser för bedömning
              av arbetsförmåga, som nya samverkans- och stödåtgärder för att
              underlätta för sjukskrivna att komma tillbaka i arbete.
            </seg>
            <seg xml:id="i-6740c95a9f7abf72-0">
              Sjukförsäkringsreformen har givit resultat. Färre individer blir
              sjukskrivna, och sjukperioderna har blivit kortare. Sjukskrivningsprocessen
              präglas numera av högre aktivitet, tidigare insatser och tydligare
              spelregler.
            </seg>
            <seg xml:id="i-ce0ee920e57fce45-0">
              Jag delar Eva-Lena Janssons uppfattning att medborgarna ska känna
              tillit till den generella välfärden, där den allmänna sjukförsäkringen
              är en central del. En väl fungerande sjukförsäkring och sjukskrivningsprocess
              skapar förutsättningar för en sådan tillit.
            </seg>
            <seg xml:id="i-193e779822a36e0c-0">
              Tilläggsförsäkringar är ett komplement till det skydd som den
              allmänna sjukförsäkringen ger. Det finns dock inga belägg för
              att dessa kompletterande försäkringar har inneburit att tilliten
              till den allmänna försäkringen har minskat.
            </seg>
          </u>
          <note type="speaker" xml:id="i-56a6d8e5099c7c4b-0">
            Anf. 27 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-2">
            <seg xml:id="i-1dd5b65b60523ccb-0">
              Fru talman! Jag tackar statsrådet för svaret. Om det nu vore
              så att statsrådet delade min uppfattning om den generella välfärden,
              fru talman, vore det välkommet att han inte försämrade den.
            </seg>
            <seg xml:id="i-d8d7d630a3c606a5-0">
              Det finns ett citat där statsministern pekar ut riktlinjerna
              för den politik som regeringen bedriver. Han säger: Vi vill inte
              se ett samhälle där människor svälter, men i övrigt skall inga
              standardkrav finansieras. De hälsosamma riskerna är mycket mänskligare
              än den falska tryggheten.
            </seg>
            <seg xml:id="i-623620bc952bf54d-0">
              Det är i ljuset av detta jag tycker att man ska se de försämringar
              man har gjort i sjukförsäkringen. I en underlagsrapport till den
              parlamentariska Socialförsäkringsutredningen framgår det att Sverige
              halkar efter när det gäller trygghetssystem. Ersättningen i sjukförsäkringen
              sjönk; det känner vi också till. Vi vet att 65 000 personer utförsäkras
              från sjukförsäkringen. Vi vet också att sjukskrivningarna ökar
              igen.
            </seg>
            <seg xml:id="i-291e2e69b44169e5-0">
              På Umeå universitet finns en välfärdsforskare som heter Stefan
              Svallfors. Han redovisar att det finns en växande misstro mot
              välfärdens försäkringar. Det är så han kallar det. Jag kallar
              det också för välfärdsförsäkringar eller socialförsäkringar. Regeringen
              har valt att kalla det för bidrag, men jag tycker att det är en
              försäkring som man får när man är sjuk. Vi ser att tilläggsförsäkringarna
              ökar.
            </seg>
            <seg xml:id="i-4245079fb57019de-0">
              Anna Hedborg, tidigare socialminister för Socialdemokraterna,
              som regeringen säkert känner till, har gjort en rapport för Kommunal
              som heter Under höga tak ryms alla . Hon skriver: Om förtroendet
              för sjukförsäkringen minskar och den börjar urholkas kan det leda
              till att en stor del av den svenska befolkningen föredrar en privat
              försäkring. Men en privat sjukförsäkring blir dyrare än en allmän
              sjukförsäkring eftersom inte alla delar på risken. Det innebär
              att låginkomsttagare som tvingas köpa en privat sjukförsäkring
              får ännu mindre pengar i plånboken, och klyftorna ökar.
            </seg>
            <seg xml:id="i-7170f5ed2d182936-0">
              Därför frågar jag regeringen: Avser statsrådet att vidta några
              åtgärder för att motverka en privatisering av sjukförsäkringen?
              Det är ju precis det som händer när sjukförsäkringen försämras,
              när allt färre får ut 80 procent av sin inkomst när man är sjuk
              och när man blir orolig över vad som händer när man blir sjuk
              eftersom risken att bli utförsäkrad är ganska stor.
            </seg>
            <seg xml:id="i-29e8ed3f47b6910f-0">
              Då säger regeringen att det inte finns några belägg för att kompletterande
              försäkringar har inneburit att tilliten till den allmänna försäkringen
              har minskat. Det har jag inte skrivit heller. Tilliten till försäkringen
              har minskat på grund av regeringens politik.
            </seg>
            <seg xml:id="i-f7bf9c6efec12758-0">
              Fru talman! Min fråga till statsrådet är: Varför vill man inte
              motverka en privatisering av sjukförsäkringen?
            </seg>
          </u>
          <note type="speaker" xml:id="i-429cc968005c4b87-0">
            Anf. 28 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-13">
            <seg xml:id="i-b7e8b7dc05895066-0">
              Fru talman! Eva-Lena Jansson vill uppenbarligen tillbaka till
              tiden före sjukförsäkringsreformen. Det beskriver hon återkommande
              i olika debatter här i riksdagens kammare. Det är naturligtvis
              en åsikt som står henne helt fritt att ha. Jag delar inte den.
            </seg>
            <seg xml:id="i-14e3daa9d6ff6ce2-0">
              Däremot tycker jag att det är en felaktig beskrivning att hävda
              att tilliten till den svenska socialförsäkringen är svag eller
              riskerar att försvagas. Jag har läst samma rapport av Stefan Svallfors.
              Den beskriver i allt väsentligt att tilliten och tilltron till
              den svenska socialförsäkringen aldrig i modern tid har varit större
              än den är just nu. Fler än förr bedömer att de kommer att klara
              en månads sjukskrivning utan allvarliga konsekvenser. Det är fler
              som har en stark individuell skattebetalningsvilja till den generella
              välfärdspolitiken. Det är färre än förr som misstänker att fel
              människor får del av bidrag och socialförsäkringar som de inte
              har rätt till. Det finns en stor tilltro till att människor får
              de försäkringar de behöver och att försäkringarna fungerar såsom
              det var avsett. Det tycker jag är en styrka för den svenska välfärdspolitiken.
            </seg>
            <seg xml:id="i-53dc3dafc6883248-0">
              Motsatt problem rådde under den tid då det rådde oklarhet om
              socialförsäkringen fungerande som det var avsett, om det var många
              människor som uppbar sjukpenning fast de antagligen skulle kunna
              arbeta och om det var många människor som var sjukskrivna längre
              tid än vad som var nödvändigt. På den tiden förtidspensionerades
              73 000 personer årligen. Det var inte bara fel mot de människorna,
              utan det var också ett fel mot hela den idé som vi har i Sverige
              med breda, generella socialförsäkringar som är till för att de
              som inte kan arbeta ska få försörjning medan andra som kan arbeta
              faktiskt också gör detta. I den bemärkelsen tycker jag att vi
              har värnat fundamentet i den svenska socialförsäkringen och ökat
              förutsättningarna för människor att känna tillit till att politiken
              kan stå för de löften som utställts.
            </seg>
            <seg xml:id="i-12f3387cd40a0c86-0">
              Har man sagt det kan man också säga att man kan tycka olika.
              Man kan tycka att det offentliga ska ta allt ansvar och att den
              svenska modellens tradition med avtalsförsäkringar som kompletterar
              de offentliga, lagstiftade försäkringarna är fel. Det står Socialdemokraterna
              fritt att i så fall väcka motioner om att överta allt det ansvar
              som parterna i dag tar för till exempel sjukförsäkringen. Jag
              tycker att det vore en dålig idé. Det skulle kosta väldigt mycket
              pengar, och det skulle frånta parterna det ansvar de i dag vill
              ta på lite olika sätt på olika avtalsområden att förhandla fram
              egna kompletterande försäkringar.
            </seg>
            <seg xml:id="i-7e3a9a2686310e0a-0">
              90 procent av alla människor som arbetar i dag i Sverige omfattas
              av dessa avtalade försäkringar. Två av tre som arbetar har i dag
              inkomster under taket. Den tredjedel som skulle ha störst nytta
              av en dramatisk höjning av taket är de som tjänar allra mest och
              framför allt de män som tjänar allra mest. Det står Socialdemokraterna
              fritt att tycka att det är en viktig och angelägen fördelningspolitik.
              Jag tycker inte det. Det tyckte normalt inte heller Socialdemokraterna
              tidigare.
            </seg>
            <seg xml:id="i-4d1aed0c729b2527-0">
              År 1994 myntade regeringen Ingvar Carlsson det som sedan dess
              har blivit en viktig del av svensk välfärdspolitik, nämligen att
              man ska värna välfärdstjänster framför transfereringar om man
              upplever att man befinner sig i en situation där man tvingas till
              prioriteringar. Om man inte tvingas till prioriteringar, om man
              har alla pengar i världen och kan ge allt till alla, finns det
              förstås inga skäl att inte ge miljonärer rätt till sjukförsäkring
              på miljonärsnivå. Men om man tror att normala ekonomiska lagar
              gäller och om man ibland måste välja mellan olika saker man tycker
              är viktiga väljer jag välfärdens tjänster framför höjda tak så
              att fler med höga inkomster får offentliga försäkringar.
            </seg>
          </u>
          <note type="speaker" xml:id="i-e1ea8b669a7254f3-0">
            Anf. 29 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-3">
            <seg xml:id="i-a11b4d4f38cec121-0">
              Fru talman! Statsrådet vill inte svara på min fråga. Det är synd.
              Jag pekar igen på att TCO har skrivit en rapport. Jag vet inte
              om statsrådet har läst den. Den heter Första hjälpen för sjukförsäkringen
              .
            </seg>
            <seg xml:id="i-ccb9b2c900604c17-0">
              Vad anser allmänheten om sjukförsäkringen och de genomförda förändringarna?
              Två av tre är osäkra på om de klarar sig ekonomiskt om de skulle
              bli långvarigt sjuka. Två av tre känner sig otrygga och ger ett
              dåligt betyg till dagens sjukförsäkring. Sju av tio anser att
              förändringarna i sjukförsäkringen haft en negativ effekt på de
              sjukskrivnas ekonomiska situation. Huvudproblemet är en för svag
              ekonomisk trygghet när man inte kan arbeta på grund av sjukdom.
              Man pekar på att många tvingas lämna sjukförsäkringen fast de
              egentligen hör hemma där, och många sjuka görs beroende av stöd
              från familj och samhälle. Vi vet att statsministern har sagt att
              man får vända sig till familjen, anhöriga eller andra. Klarar
              man sig inte blir det kanske till sist socialbidrag.
            </seg>
            <seg xml:id="i-17f9cd9ee49c1175-0">
              Jag tycker att det är viktigt att vi har en sjukförsäkring som
              är generell. En förutsättning för att ha en generell välfärd med
              en generell sjukförsäkring som omfattar flertalet är också att
              den omfattar en stor grupp som annars skulle säga: Jag får inte
              ut någonting av de pengar som jag betalar in via skatten. Den
              där försäkringen kommer aldrig tillbaka till mig eftersom jag
              får ut så lite av den.
            </seg>
            <seg xml:id="i-8d7c02b06c7f33d7-0">
              Poängen med generell välfärd är att alla ska få ut så mycket
              som möjligt av den och inte att några betalar in mycket men inte
              får ut någonting alls. Då påverkar man ju en privatisering där
              det kommer att vara så som Fredrik Reinfeldt sade: Standardkrav
              kan finansieras. De hälsosamma riskerna är mycket mänskligare
              än den falska tryggheten.
            </seg>
            <seg xml:id="i-2e7fa9914669402b-0">
              Det innebär att man säkerställer att alla får ett basutbud, och
              sedan blir det plusmeny eller extra allt till dem som har råd
              att betala.
            </seg>
            <seg xml:id="i-0a2e58123194190c-0">
              Det är klart att det finns kollektivavtalslösningar, men jag
              pratar om privata försäkringar som enskilda tar därför att de
              inte upplever att det kollektivavtalsenliga eller den sjukförsäkringen
              som vi har i dag svarar upp mot de krav de har.
            </seg>
            <seg xml:id="i-dfd950263690691e-0">
              Jag tycker att statsrådet, om han nu säger sig stå för en generell
              välfärd, också skulle bli oroad. Men jag uppfattar inte att statsrådet
              eller regeringen står för en generell välfärd. De står för det
              de kallar en kärna, ett basutbud, och sedan får man köpa sig till
              resten. Det är någonting som jag motsätter mig, och det har Socialdemokraterna
              alltid gjort. Vi tycker att välfärden ska vara till för alla och
              inte bara för några.
            </seg>
          </u>
          <note type="speaker" xml:id="i-69953a7a75698fd2-0">
            Anf. 30 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-14">
            <seg xml:id="i-d47cf68a868bed8c-0">
              Fru talman! Jag tycker att den finstämda retoriken rimmar lite
              illa med de konkreta förslagen. Alla förändringar i en socialförsäkring
              skapar ett mått av osäkerhet om vad som exakt gäller i dag. Det
              gäller alla lagstiftningsförändringar, inte minst i känsliga transfereringssystem.
              Det har jag stor respekt för. Sådant brukar lägga sig med tiden
              eftersom människor lär sig och vet vad de kan förvänta sig av
              regelverket. Den gamla förväntansbilden, att väldigt många var
              sjukskriva väldigt länge och att många av dem som var sjukskrivna
              länge blev förtidspensionärer, håller på att förändras till en
              mycket rimligare syn där de allra flesta som kan arbeta också
              ska göra det.
            </seg>
            <seg xml:id="i-4e53d5d41a33eb39-0">
              Jag förstår att interpellanten i allt väsentligt vill ha tillbaka
              tiden före sjukförsäkringsreformen. Men säg då det i klartext
              i stället! Säg att det var bättre förr! Säg att du inte vill ha
              det som det är i dag utan att det var bättre när vi hade väldigt
              många fler i långa sjukskrivningar! Då kan vi ta den debatten.
            </seg>
            <seg xml:id="i-c55b8ef4af019526-0">
              Det andra som jag förstår är att interpellanten inte gillar den
              svenska modellen med ett omfattande men inte gränslöst offentligt
              ansvar i socialförsäkringen och dessutom olika men mycket breda
              avtalsförsäkringar som gör att 90 procent av alla som arbetar
              har en genuin inkomstkoppling till sin egen sjukförsäkring. Tycker
              man inte att det är bra står det en fritt att motionera om motsatsen,
              det vill säga att överta de avtalade försäkringarna helt i statlig
              regi. Men prata inte bara om det, utan gör det också och ta fram
              pengarna!
            </seg>
            <seg xml:id="i-78fe7202d4e09261-0">
              Det är inte så imponerande att tro att systemskiftet går mellan
              7,5 basbelopp, som det är i dag, och de 8 basbelopp som Socialdemokraterna
              hittills har motionerat om. Det står er fritt att göra den prioriteringen.
              Ett halvt basbelopp innebär inte så stor systemförändring. Det
              är inte så mycket om man jämför med kraven på att man ska vara
              försäkrad upp till miljoninkomster. Men det står Socialdemokraterna
              fritt att även göra detta.
            </seg>
            <seg xml:id="i-52181132ed8510ee-0">
              Om man inte vill det tror jag att man kan behålla en grundläggande
              idé om att den offentliga försäkringen täcker en stor andel av
              dem som arbetar med vanliga inkomster, att de avtalade försäkringarna
              blir viktigare för människor med högre inkomster och att detta
              är en rimlig modell som vi har hittat. Beroende på budgetutrymme
              och beroende på hur man vill prioritera mellan välfärdstjänster
              och transfereringar kan man sedan diskutera om det är angeläget
              att öka det offentliga inkomstskyddet för höginkomsttagare eller
              om det är angelägnare att göra andra välfärdsinsatser.
            </seg>
          </u>
          <note type="speaker" xml:id="i-9e18dab4b9303955-0">
            Anf. 31 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-4">
            <seg xml:id="i-0fc5a578943993e6-0">
              Fru talman! Eftersom statsrådet inte förstår vad jag efterfrågar
              kan jag säga det. Jag vill ha en sjukförsäkring som medborgarna
              kan lita på och som de kan känna tilltro till. Flertalet vill
              naturligtvis inte utnyttja den. Men om olyckan är framme och man
              blir sjuk vill man naturligtvis att den försäkringen ska finnas
              där som en ekonomisk trygghet så att man slipper lämna hus och
              hem därför att man har varit sjuk, enligt statsrådet, för länge
              och blir utförsäkrad på grund av stenhårda tidsgränser.
            </seg>
            <seg xml:id="i-11d7e5479845b2ca-0">
              65 000 personer har blivit utförsäkrade, inte för att de har
              blivit friska utan för att de enligt statsrådet har varit sjuka
              för länge. Den förändringen är helt horribel! Inte bara jag utan
              många andra i samhället pekar på konsekvenser, inte för en eller
              två, utan för väldigt många.
            </seg>
            <seg xml:id="i-3c0056a7dba2e3e6-0">
              Statsrådet försöker låta som om han ville ha en socialdemokratisk
              politik. Det vill han naturligtvis inte. Han vill ha en moderat
              politik som går mot att vi bara får ett basutbud. Jag motsätter
              mig det, och det är därför vi också pekar på att vi inte vill
              ha privata lösningar i den omfattning som statsrådet efterfrågar.
            </seg>
            <seg xml:id="i-48ab260ab76cd768-0">
              Frågan var väl kanske lite retorisk, men jag hade hoppats att
              statsrådet skulle säga: Nej, vi vill inte ha privata lösningar,
              utan vi vill ha generell välfärd. Lyssnar man på Ulf Kristersson
              hör man att han rätt ofta försöker låta som en sosse. Han är ödmjuk
              inför förändringar och säger att man måste ha stor respekt. Men
              om man är ödmjuk inför förändringar och har stor respekt borde
              man också vidta åtgärder för att åstadkomma förändring när försämringarna
              slår mot sjuka människor och vi ser hur personer blir utslagna
              och tvingas leva på socialbidrag.
            </seg>
            <seg xml:id="i-d139d6ea662331a7-0">
              Fru talman! Jag gissar att jag kommer att få höra argument som
              i tolv års tid eller på Göran Perssons tid eller till och med
              citat av Anna Hedborg. Statsrådet borde läsa rapporten från Anna
              Hedborg, för hon är trött på att bli felciterad av moderaterna
              i regeringen och i riksdagen.
            </seg>
          </u>
          <note type="speaker" xml:id="i-3222c0f3fd709b6a-0">
            Anf. 32 Statsrådet ULF KRISTERSSON (M):
          </note>
          <u who="unknown" xml:id="i-f1b54a6f4e010f75-15">
            <seg xml:id="i-ba91c5166118ba57-0">
              Fru talman! Den svenska modellen har sedan början av förra seklet
              bestått av en kombination av offentliga försäkringar och avtalsförsäkringar.
              Ledartröjan har dessutom från tid till annan varierat mellan det
              offentligas åtaganden och parternas framförhandlade åtaganden.
              Det har aldrig funnits en specifik idé om exakt var den gränsen
              går. Taken har varierat över tid. Det har aldrig funnits någon
              grundlagsfäst svenska-modellen-idé om exakt vad som är rätt tak.
              Den som har tyckt sig ha gott om pengar och har gjort den prioriteringen
              har velat höja taken. Den som inte har tyckt det har ansett att
              andra saker har varit mer angelägna. Kom inte och få det att låta
              som att det är en avgrundsdjup skillnad mellan 7,5 och just de
              8 basbelopp som Socialdemokraterna nu föreslår!
            </seg>
            <seg xml:id="i-2bbd66a3599caba3-0">
              Min andra synpunkt är att det faktiskt i grund och botten inte
              är det som debatten handlar om, utan det är det som Eva-Lena Jansson
              antyder om att man ska slippa bli utförsäkrad, det vill säga att
              vi ska ta bort tidsgränserna i sjukförsäkringen. Men kom då tillbaka
              med konkreta förslag där ni river upp sjukförsäkringsreformen,
              tar bort tidsgränserna och återinför de gamla reglerna så att
              människor förblir sjukskrivna och jättemånga människor förtidspensioneras!
              Gör det på allvar! Stå inte här och låtsas som att ni kan ta allt
              det som vi har uppnått genom reformens alla framsteg och framgångar
              och därefter antyda att ni står för någonting helt annat utan
              att lägga fram några konkreta förslag annat än en förändring på
              ett halvt prisbasbelopp! Det är inte seriöst.
            </seg>
            <seg xml:id="i-39780eef58604656-0">
              Jag tar gärna diskussionen om huruvida vi ska gå tillbaka till
              tiden före sjukförsäkringsreformen. Jag tar gärna diskussionen
              om huruvida vi ska lägga pengar på att miljonärer ska ha offentligt
              försäkringsskydd eller om mer pengar ska gå till förskolan. Jag
              tar gärna den diskussionen, men lägg då förslagen i skarpt läge!
            </seg>
          </u>
          <note xml:id="i-a476dabb95def8bc-3">
            Överläggningen var härmed avslutad.
          </note>
          <note xml:id="i-25d6ffd2515c8c99-0">
            9 § Svar på interpellation 2011/12:409 om oseriösa företag
          </note>
          <note type="speaker" xml:id="i-31d83057cf33c1fe-0">
            Anf. 33 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-16">
            <seg xml:id="i-1cd86882913b1146-0">
              Fru talman! Monica Green har frågat näringsministern vad hon
              avser att göra för att den seriösa åkerinäringen ska klara sig.
              Hon frågar vidare vad näringsministern avser att göra för att
              se till att det blir konkurrens på lika villkor inom transportbranschen
              och för att komma till rätta med de oseriösa F-skattsedlarna.
              Interpellationen har överlämnats till mig.
            </seg>
            <seg xml:id="i-d28bad03334b1da5-0">
              Även om frågor om arbets- och anställningsvillkor är arbetsmarknadsministerns
              ansvar och beskattningsfrågor är finansministerns ansvar kan jag
              konstatera att det inte är aktuellt med någon särreglering för
              en specifik bransch. Vi bör naturligtvis upprätthålla den svenska
              modellen med ansvarstagande parter som i kollektivavtal kommer
              överens om rimliga villkor.
            </seg>
            <seg xml:id="i-e4a4ddf5c3642392-0">
              Det är förstås oacceptabelt om seriösa åkare får lida för att
              andra inte följer gällande regelverk. Detta gäller oavsett ursprungsland
              eller nationalitet. Regeringen har därför fattat beslut om att
              ge Rikspolisstyrelsen och Transportstyrelsen i uppdrag att se
              över regelefterlevnaden inom yrkestrafiken på väg och senast i
              mars nästa år återkomma med förslag på åtgärder för att underlätta
              och effektivisera myndigheternas tillsyn och kontroll av yrkestrafiken
              på väg. För att stärka trafiksäkerheten på väg och för en sund
              konkurrens inom vägtransportmarknaden är en effektiv tillsyn och
              kontroll grundad på en tillförlitlig problembild avgörande.
            </seg>
            <seg xml:id="i-aa0cb4187838cb93-0">
              Sverige är liksom hela EU beroende av ett väl fungerande transportsystem,
              och i det ingår utländska transportföretags och förares vägtransportarbete.
              Jag och regeringen är för en fri inre marknad, där tjänster kan
              röra sig över gränserna och där unionens åkare också får utföra
              vägtransporter. Åtgärder för att till exempel begränsa cabotagetransporter
              på väg anser jag varken gynnar transportnäringen, transportköparna
              eller miljön. Tvärtom välkomnar jag möjligheterna för europeiska
              åkare att kunna verka inom hela unionen under tydliga spelregler.
            </seg>
          </u>
          <note type="speaker" xml:id="i-0c3615ca77c45747-0">
            Anf. 34 MONICA GREEN (S):
          </note>
          <u who="monica_green_e58cbb" xml:id="i-f6d543e472351aab-0">
            <seg xml:id="i-a7b45e9322d7d891-0">
              Fru talman! Jag har ställt den här interpellationen till näringsminister
              Annie Lööf. Det har jag gjort eftersom det är en näringslivsfråga
              och eftersom jag tidigare har debatterat den här angelägna frågan
              med infrastrukturministern. Jag har också ställt en interpellation
              i den här frågan till justitieministern och en till finansministern.
              Jag tyckte därför att det var dags att dra in näringsministern
              i diskussionen om det enorma problem som vi ser i dessa oseriösa
              företag.
            </seg>
            <seg xml:id="i-8d576e9500cebefb-0">
              Annie Lööf lyser med sin frånvaro. Jag har inget emot att diskutera
              detta med infrastrukturministern, och dessutom har regeringen
              ett kollektivt ansvar.
            </seg>
            <seg xml:id="i-f61ff18b327db2bb-0">
              Problembilden som infrastrukturministern säger ska ses över har
              vi redan. Det är förödande att näringen ska behöva vänta till
              mars nästa år. Flera åkeriföretagare är djupt upprörda över den
              olagliga hanteringen på vägarna som skapar en osjyst konkurrens.
              Flera företag utnyttjar billiga och olagliga transporter. 40 procent
              av inrikestrafiken utförs nu av utländska bilförare. Många av
              dem är oseriösa, men inte alla. Det finns också svenska företagare
              som är oseriösa. Det är den oseriösa näringen som vi vill komma
              åt när vi nu försöker hjälpa till i den här frågan.
            </seg>
            <seg xml:id="i-cecafc74bfb95b1e-0">
              Jag beklagar att regeringen uppvisar den här okunskapen och vill
              ha en problembeskrivning och problembild.
            </seg>
            <seg xml:id="i-a506b94da6ab2683-0">
              Det här handlar om att man utnyttjar människor som får jobba
              under slaveriliknande förhållanden. De har ingen anställningstrygghet,
              sjukförsäkring eller pension. De utnyttjas å det grövsta för att
              transportörerna ska kunna erbjuda billiga transporter. Att de
              som för fram de här fordonen tjänar så lite har medfört mycket
              annan brottslighet i form av smuggelsprit, narkotika, stölder
              och till och med människohandel.
            </seg>
            <seg xml:id="i-bfb703402bb83c05-0">
              Polisen i Västra Götaland har kartlagt brotten på väg, och det
              är ingen munter läsning. Den utvecklade illegala inrikestrafiken
              har försatt den seriösa svenska åkerinäringen i en ohanterlig
              konkurrenssituation. Den seriösa åkeribranschen klarar inte konkurrens
              från åkerier med halverade lönekostnader.
            </seg>
            <seg xml:id="i-6f4556e4b051aa6d-0">
              Vi har i ett enigt trafikutskott också gjort en problembild och
              lagt fram den för regeringen. Vi har lagt fram ett antal förslag
              till åtgärder, bland annat om man ska kunna hålla en lastbil i
              kvarstad med så kallad klampning. Vi har lagt fram olika förslag.
              När kommer regeringen med åtgärder?
            </seg>
          </u>
          <note type="speaker" xml:id="i-0c3732c85eec4eb4-0">
            Anf. 35 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-17">
            <seg xml:id="i-63c2be7584a1e48a-0">
              Fru talman! Frågan är ju inte ny, åtminstone inte i den här kammaren,
              för vare sig mig eller Monica Green, men den är fortsatt viktig
              därför att den också är fortsatt aktuell.
            </seg>
            <seg xml:id="i-18390a672c105277-0">
              Att jag nu har samlat ihop arbetet belyser snarare det som jag
              tror att Monica Green försökte beskriva, att det har hållits interpellationsdebatter
              både med justitieministern och med finansministern. Även arbetsmarknadsministern
              har fått olika frågeställningar och i det här fallet näringsministern.
            </seg>
            <seg xml:id="i-bfb9a61426e00426-0">
              Det som jag tillsammans med kollegerna inom regeringen har tagit
              initiativ till är bland annat det uppdrag som tidigare i år gavs
              till Transportstyrelsen och Rikspolisstyrelsen. Där har det redan
              påbörjats ett arbete tillsammans med Åkeriföretagen. De har haft
              en samling för att gå igenom det som ska göras. Till att börja
              med är det att framför allt titta närmare på regelefterlevnaden.
              Man gör också en tillståndskontroll.
            </seg>
            <seg xml:id="i-316da81ad2c4299a-0">
              Det går att säga att vi vet att det ser illa ut därför att de
              egna aktörerna har stått 24 timmar längs en väg nere i södra Sverige
              eller i Skaraborgstrakten. Det kan vara ett sätt att samla in
              fakta, men den breda bilden för hur det faktiskt ser ut tror jag
              att det är bra att det finns ett relevant underlag för som alla
              känner att det här ska vi förhålla oss till. Det är det ena.
            </seg>
            <seg xml:id="i-8808fcd74121f9cf-0">
              Det som trafikutskottet gjorde tycker jag var ett mycket bra
              arbete. Det har vi också tagit till oss. Uppdraget som har lämnats
              till Rikspolisstyrelsen och Transportstyrelsen är, förutom det
              jag nyss nämnde, att återkomma till dels hur myndigheterna bättre
              kan samverka med varandra, hur man kan vara mer effektiv, dels
              vilka åtgärder som bör föreslås. Där finns det delar med av sådant
              som gäller till exempel straff, vilka möjligheter polisen har
              att ta till när de stoppar någon som uppenbarligen inte gör det
              den ska. Det finns med i sammanhanget. Det tycker jag är bra.
            </seg>
            <seg xml:id="i-20a4f4a5072dc84a-0">
              Vad som också är viktigt för att visa på bredden av den här problematiken
              är att Transportstyrelsen och Rikspolisstyrelsen även ska jobba
              i samråd med andra myndigheter. Det kan vara Ekonomistyrningsverket,
              Skatteverket, Arbetsmiljöverket, Tullverket och Kustbevakningen,
              därför att vi ser väldigt tydligt att den här verksamheten det
              har Monica Green förtjänstfullt beskrivit i andra sammanhang breder
              ut sig på många fler områden än att bara gälla att köra en lastbil
              på våra vägar.
            </seg>
            <seg xml:id="i-4d4f59abf40e07cc-0">
              Att det är jag som står här i dag kanske inte, fru talman, är
              det som interpellanten egentligen hade tänkt sig, men frågan finns
              samlad inom Näringsdepartementet och jobbas med interdepartementalt,
              alltså med andra departement som faktiskt berörs. Det är Finansen
              när det till exempel gäller F-skattsedelsdiskussionen, Arbetsmarknadsdepartementet
              när det gäller de sociala frågorna och de arbetsmiljöfrågor som
              finns med och inte minst Justitiedepartementet.
            </seg>
            <seg xml:id="i-73d42a9f35905c15-0">
              Det som jag har upplevt många gånger är att man inom åkerinäringen
              egentligen brukar vara tydlig med att säga: Ja, vi är för cabotage
              därför att det kan vara sunt, effektivt och miljömässigt. Det
              man är emot är den olagliga yrkestrafiken. Då kommer vi till frågan
              hur vi kan fånga upp och se till att regelefterlevnaden fungerar
              och vad som blir konsekvensen när man faktiskt inte sköter sig.
              Det är då som man börjar se effekterna på dem som vill och kan
              sköta sig men som får en konkurrenssituation som i det fallet
              inte är seriös.
            </seg>
          </u>
          <note type="speaker" xml:id="i-2d992ace40d2d7d5-0">
            Anf. 36 MONICA GREEN (S):
          </note>
          <u who="monica_green_e58cbb" xml:id="i-f6d543e472351aab-1">
            <seg xml:id="i-68c9b92a91a72af3-0">
              Fru talman! När det handlar om cabotage kan jag säga att vi givetvis
              ska ha en fri och öppen marknad, men då gäller det att spela på
              samma villkor, att följa de lagar och regler som ett land har
              satt upp och som också EU i det här fallet har kommit överens
              om. Man kan bedriva cabotage, det vill säga att man kan komma
              till Sverige med en last. Man kan ta en, två, kanske tre olika
              transporter inom landet, men sedan ska man faktiskt lämna landet
              och ta en transport till sitt hemland igen. Det är det som har
              satts ur spel.
            </seg>
            <seg xml:id="i-7641355016d3c024-0">
              Numera lever och verkar dessa oseriösa företag i landet. De har
              byggt upp en kedja för att ta in diesel. De har byggt upp en kedja
              för att ta in mat. De tycker att den svenska maten är för dyr.
              De har byggt upp olika transportkedjor för att kunna leva kvar
              och inte behöva lämna landet. Det tillåter inte cabotagereglerna.
              Man kan ta en, två eller tre olika körningar här, men sedan ska
              man faktiskt vidare. Detta har satts ur spel.
            </seg>
            <seg xml:id="i-31cc9bd4d333417d-0">
              Det måste göras någonting åt detta eftersom de här personerna
              nu är i begrepp att konkurrera ut den svenska åkerinäringen. Jag
              kan inte tänka mig att den borgerliga regeringen vill ha på sitt
              samvete att man slår ut en hel seriös näring, för det är det som
              håller på att ske just nu.
            </seg>
            <seg xml:id="i-5be871f61fa5c01e-0">
              Jag träffar människor från både Transportarbetareförbundet och
              åkerinäringen själv, från åkeriförbunden. De är förtvivlade och
              ser vad som håller på att hända. De anställda ser att de håller
              på att förlora sina jobb. De seriösa svenska åkarna ser att de
              inte kan konkurrera längre. De står i begrepp att kasta in handduken
              eftersom de ser sig helt utkonkurrerade. Därför måste regeringen
              snabba på åtgärderna.
            </seg>
            <seg xml:id="i-caf812f13be1361b-0">
              Vi har en problembild. Vi har kartlagt. Polisen vittnar om hur
              det ser ut. Ett enigt trafikutskott har lämnat en gedigen rapport
              till regeringen. Ändå ska regeringen nu göra en problembeskrivning
              och en problembild av hur det ser ut. Det behövs åtgärder och
              de behövs nu.
            </seg>
          </u>
          <note type="speaker" xml:id="i-6d058eb3e2926bac-0">
            Anf. 37 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-5">
            <seg xml:id="i-5beb1057be77b889-0">
              Fru talman! Även jag har debatterat den här frågan tidigare med
              infrastrukturministern. Jag tror till och med att jag har debatterat
              den med justitieministern. Jag tycker att det är relevant att
              fråga sig varför inte näringsministern vill ha en debatt, eftersom
              det är hon som är ansvarig för att företag faktiskt ska kunna
              verka och bedriva viktig verksamhet på svenskt territorium.
            </seg>
            <seg xml:id="i-4e4d36df7f69e12d-0">
              Annie Lööf är ju näringsminister i dag. Den tidigare näringsministern
              hette Maud Olofsson. Hon var väldigt tydlig med redan 2007, tror
              jag att det nu var dags för de svenska löntagarna att konkurrensutsättas,
              ungefär som de svenska bönderna hade blivit. Det man hänvisar
              till när det gäller hur svenska bönder har konkurrensutsatts är
              att det har kommit in varor till Sverige som har legat under priserna
              på de svenska varorna. Då tänker jag att det Maud Olofsson syftade
              på var att människor skulle komma till Sverige och jobba under
              sämre villkor, i alla fall med lägre lön, än vad svenska medborgare
              har.
            </seg>
            <seg xml:id="i-7b9763e5c6fcd2fb-0">
              Både jag och Monica Green har varit tydliga med att när det kommer
              personer till Sverige ska de jobba på svenska villkor. De ska
              inte tjäna sämre. Det försöker man nu kringgå, bland annat i åkerinäringen,
              med de här F-skattsedlarna. Man kan sälja sitt jobb till nästan
              vilket pris som helst. Man omfattas inte av sjukförsäkring och
              inte av sjukpenning. Man får inga pensionspengar. Framför allt
              lever man under väldigt dåliga omständigheter, skulle jag vilja
              säga.
            </seg>
            <seg xml:id="i-58c24d425cd00955-0">
              Det fanns ett förslag från svensk åkerinäring och Transportarbetareförbundet
              om att följa den holländska lagstiftningen för att komma till
              rätta med de här problemen. Min fråga är: Har det förslaget helt
              fallit ur regeringens minne? Jag har för mig att statsrådet har
              kommenterat det tidigare. Vad jag vet har det fungerat för Holland
              att en åkare ska vara anställd i företaget för att få köra. Då
              kommer man också till rätta med problemen.
            </seg>
            <seg xml:id="i-711d2a17d1717dfb-0">
              Fru talman! Det skulle jag vilja ha svar på.
            </seg>
          </u>
          <note type="speaker" xml:id="i-89e0a0f373f2015b-0">
            Anf. 38 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-18">
            <seg xml:id="i-bb8855339df4ba0d-0">
              Fru talman! Jag börjar i den del där Eva-Lena Jansson slutade.
              Det handlade om Holland. När vi hade den diskussionen tidigare
              hade det kommit till min kännedom att man i Holland då gjorde
              en översyn av de förändringar som man hade gjort. Den är nu färdig.
              Däremot har parlamentet inte återkommit till vad de ska göra med
              den här utredningen. Diskussionen gällde om det var möjligt i
              förhållande till EU-regler att fortsätta på det sätt som Holland
              hade gjort eller inte.
            </seg>
            <seg xml:id="i-3a3e0f29cd736fa9-0">
              I den delen avvaktar vi naturligtvis vad Holland kommer fram
              till. Det fanns nämligen tveksamheter och frågetecken kring om
              det var möjligt att göra det som Holland hade gjort. Då är det
              bra att kunna ta del av vad de kommer fram till. Vad jag vet så
              här långt har de ännu inte tagit slutlig ställning kring den översyn
              som gjordes.
            </seg>
            <seg xml:id="i-907d3ae8ab91cb5d-0">
              Det är riktigt att det cabotage som är tillåtet, som Monica Green
              var inne på, för att uppnå effektivitet och miljövinster handlar
              om att man har möjlighet att inom en sjudagarsperiod vara i ett
              annat land och utföra tre transporter. Vi behöver kanske inte
              kartlägga det så mycket, men vi vet att det finns de som gör betydligt
              mer än så.
            </seg>
            <seg xml:id="i-8c22860ec8ba9671-0">
              Vi tittar på en annan del som handlar om hur vi ska få effektiva
              godstransporter. Trafikanalys tittade på det i förra veckan utifrån
              frågeställningen: Finns det möjligheter att låta mer gods som
              i dag går med lastbil gå på järnväg? Det är ju en annan frågeställning,
              av andra skäl, som många driver.
            </seg>
            <seg xml:id="i-a8875cd3a7d0bfa0-0">
              Det lilla som jag har hunnit ta del av så här långt är ganska
              intressant. Åkerinäringen och lastbilstransporterna de flesta
              transporter är inte långa transporter har ett ganska väl upparbetat
              logistiksystem, och det har visat sig att det kanske är svårt
              att få mer av det som går med lastbil att gå på järnväg. Vad som
              då är intressant är att de började kartlägga transporterna för
              att se var de går.
            </seg>
            <seg xml:id="i-349dd7862736695c-0">
              Det kan vara viktigt även i denna diskussion och i det arbete
              som Transportstyrelsen och Rikspolisstyrelsen ska göra, som gäller
              framför allt de gränsöverskridande transporterna. Varifrån kommer
              de? Vart åker de? Vart tar de vägen? Här har vi en liten utmaning.
            </seg>
            <seg xml:id="i-0a398478b574fb8f-0">
              Den statistik som finns och är tillgänglig stämmer inte överens
              med verkligheten enligt åkerinäringen. Det är den statistik vi
              får från EU. Den bygger på dem som har sökt och som har tillstånd,
              och det är en betydligt mindre andel än de som i debatten sägs
              åka på vägarna.
            </seg>
            <seg xml:id="i-185e24ff5c52261a-0">
              Därför tycker jag att det är bra att vi gör den här tillsynskontrollen
              och tittar på regelefterlevnaden.
            </seg>
            <seg xml:id="i-2785e1e99f612c99-0">
              Det finns en annan idé som har varit uppe i diskussionen, bland
              annat med åkerinäringen, och den handlar om ett attityd- och kunskapsförhållningssätt.
              Det är numera ett skärpt krav på den som beställer transporter,
              det så kallade beställaransvaret, att använda sig av godkända
              transportörer. Det kommer en påföljd i form av straff om man inte
              gör det. Jag tror inte att det är lika allmänt känt det infördes
              i höstas. Men också den som köper och beställer transporter har
              ett ansvar om vi ska komma åt problematiken.
            </seg>
            <seg xml:id="i-9cb08bc89333a35b-0">
              Fru talman! Jag tror att vi behöver jobba på många olika sätt,
              för frågan är allvarlig. När regeringen jobbar på snabbt tycker
              man aldrig att det är tillräckligt snabbt. Men om vi i mars nästa
              år får denna översyn i den del av det uppdrag som Rikspolisstyrelsen
              och Transportstyrelsen har fått är det ändå förhållandevis snabbt
              marscherat.
            </seg>
          </u>
          <note type="speaker" xml:id="i-ed047e3def967025-0">
            Anf. 39 MONICA GREEN (S):
          </note>
          <u who="monica_green_e58cbb" xml:id="i-f6d543e472351aab-2">
            <seg xml:id="i-2abcc90bf2e030f9-0">
              Fru talman! Åkerinäringen, branschen, åkerierna och Transportarbetareförbundet
              är otåliga, för de ser hur deras jobb försvinner. De ser hur de
              nu konkurreras ut. Det är mycket allvarligt.
            </seg>
            <seg xml:id="i-ebe0266dc1d52521-0">
              Det är också allvarligt för de människor som kommer till Sverige
              och tvingas jobba under slavliknande förhållanden, bo i sin egen
              lastbil under flera veckor, kanske flera månader, och ha väldigt
              låg lön. Det är inte värdigt en välfärdsstat som Sverige att människor
              har så orimliga förhållanden. Självklart ska de som jobbar här
              ha samma rättigheter och möjligheter som alla andra.
            </seg>
            <seg xml:id="i-c97c3896907b4649-0">
              Det är därför vi måste stävja den oseriösa näringen, se till
              att det finns muskler till polisen och se till att det finns möjligheter
              att hävda att cabotagereglerna ska följas. De får en, två eller
              tre transporter, lämnar landet, fortsätter att transportera till
              andra länder och så vidare. Sedan kanske de kommer tillbaka vid
              något annat tillfälle. Det är inte meningen att de ska stanna
              kvar i landet för att slå ut den svenska åkerinäringen.
            </seg>
            <seg xml:id="i-9eb6dd5567562b76-0">
              I helgen träffades människor inom transportnäringen från tre
              nordiska länder, Tyskland, Holland och Belgien. De har en agenda
              för hur man ska se till att transportnäringen och rörligheten
              i Europa fungerar. De menar att det måste bygga på lag, ordning
              och reda. De som träffades i helgen tycker att den svenska regeringen
              hittills inte har visat det.
            </seg>
            <seg xml:id="i-5f6612b32387afac-0">
              Tack så mycket och trevlig helg!
            </seg>
          </u>
          <note type="speaker" xml:id="i-a85d1ca18087bbcf-0">
            Anf. 40 EVA-LENA JANSSON (S):
          </note>
          <u who="eva-lena_jansson_13df82" xml:id="i-d1c86f7a9471022f-6">
            <seg xml:id="i-6533f1996a98cada-0">
              Fru talman! Statsrådet svarade på min fråga om den holländska
              lagstiftningen. Jag pekade också på att det har funnits ett uttalat
              syfte från den tidigare näringsministern, och min bild är att
              både den dåvarande och den nuvarande näringsministern tycker att
              det är viktigt med lönekonkurrens.
            </seg>
            <seg xml:id="i-21e8a74cb7b96295-0">
              För mig är det här en del av regeringens politik, att öppna upp
              för en marknad så att människor kan komma hit och konkurrera med
              sämre villkor, och därmed slå ut seriösa företag som bestämmer
              sig för att man vill följa kollektivavtal.
            </seg>
            <seg xml:id="i-fd79676fee9cf63d-0">
              Det som händer är att om de företag som finns här i Sverige ska
              klara av att konkurrera med utländska företag som inte accepterar
              kollektivavtal eller som bara använder sig av F-skattsedel kommer
              den svenska näringen att gå åt samma håll. Det innebär minskade
              skatteintäkter. Det innebär större problem på vägarna eftersom
              det i en hel del av de olyckor som sker med tunga transporter
              är utländska förare som har kört för länge och förmodligen inte
              haft den dygnsvila som de ska ha. Det uppstår massor av problem.
            </seg>
            <seg xml:id="i-02f151e4369ec38b-0">
              Då säger regeringen att man senast i mars nästa år återkommer
              med förslag till åtgärder. Då tänker jag så här: Hur fungerar
              det regeringsmässigt? Jo, det fungerar så att man kommer med förslag,
              regeringen överväger, lägger i bästa fall fram en proposition
              i samband med budgeten på hösten som om det vill sig väl kommer
              till lagstiftning i januari 2014. Under tiden hinner det ena åkeriet
              efter det andra gå i putten och det hinner ske massor med olyckor,
              och framför allt utnyttjas människor på svenskt territorium och
              får jobba under helt vedervärdiga omständigheter här i Sverige.
            </seg>
            <seg xml:id="i-b6f0d47b0b9cb466-0">
              Då borde regeringen tycka att det är viktigt att agera. Jag kan
              peka på att det finns andra frågor där regeringen har agerat snabbare,
              där man har tagit fram lagstiftning på bara en månad eller två.
              Men i detta fall verkar regeringen inte ha lika bråttom, och det
              är synd.
            </seg>
          </u>
          <note type="speaker" xml:id="i-3a8bfe833fab1f2f-0">
            Anf. 41 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-19">
            <seg xml:id="i-07b66bf2063f84ec-0">
              Fru talman! Utifrån det perspektiv som jag har med mig och de
              olika frågeställningar som jag har fått av olika riksdagsledamöter
              som på ett eller annat sätt berör åkerinäringen har jag ganska
              snart kunnat konstatera att de flesta av frågeställningarna inte
              berör mitt ansvarsområde. Men det visar också komplexiteten i
              frågan. Just därför tog jag tag i frågan och samlade ihop de olika
              departementen för att fånga upp ansvaret i sakområdena.
            </seg>
            <seg xml:id="i-220fcbabefbba331-0">
              Jag ska göra ett förtydligande, fru talman, eftersom jag nog
              var lite för snabb tidigare. Den första delrapporteringen i det
              uppdrag som Rikspolisstyrelsen har fått tillsammans med Transportstyrelsen
              ska göras till den 1 november i år. Slutredovisningen ska göras
              till den 1 mars nästa år, och då ska också ingå de olika åtgärder
              som vi kan tänkas vidta. Det kan tyckas vara långsamt, men det
              har hanterats oerhört snabbt. Jag följer detta hela tiden.
            </seg>
            <seg xml:id="i-af1ba2d4efbeb80f-0">
              Eva-Lena Jansson säger att en stor del av olyckorna beror på
              de utländska fordonen, men jag tycker att man bör ha lite mer
              på fötterna innan man kommer med olika påståenden. Det är precis
              likadant med regelefterlevnaden. Jag tycker att det är lika illa
              oavsett vad det står på en lastbils registreringsskylt. I den
              delen är vi nog rätt överens.
            </seg>
            <seg xml:id="i-a6a518cfcd2ab660-0">
              Jag håller med Monica Green om och det som man uppenbarligen
              kom fram till i helgen när transportnäringarna träffades att det
              måste vara lag och ordning. Jag har uppfattat det som att vi i
              många delar har lag, men i fråga om tillämpligheten, efterlevnaden
              av det som skulle kunna betecknas som ordning, tvistas det. Därför
              tycker jag att det är bra att vi gör en genomgång för att se vad
              problemet är och kunna åtgärda det. Det är min bestämda uppfattning:
              Ingen oseriös ska kunna konkurrera ut en seriös åkare.
            </seg>
          </u>
          <note xml:id="i-a476dabb95def8bc-4">
            Överläggningen var härmed avslutad.
          </note>
          <note xml:id="i-b04ddfb8afe7dcc3-0">
            10 § Svar på interpellation 2011/12:411 om Fehmarnförbindelsen,
            länken som knyter Sverige till kontinenten
          </note>
          <note type="speaker" xml:id="i-9ced0293f6619d15-0">
            Anf. 42 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-20">
            <seg xml:id="i-b79491d2cd3dfd77-0">
              Fru talman! Leif Jakobsson har frågat mig på vilket sätt jag
              arbetar med frågan om Fehmarnförbindelsen och vilken bedömning
              jag gör om förutsättningarna att förbindelsen blir en högklassig
              länk mellan järnvägssystemen i Sverige och kontinenten.
            </seg>
            <seg xml:id="i-d386ef742d80c549-0">
              Sverige har under lång tid arbetat för att Fehmarnförbindelsen
              ska komma till stånd. Det är den viktigaste länken utanför Sverige
              som nu realiseras. Fehmarnförbindelsen är en del i stomnätet i
              det transeuropeiska transportnätet (TEN-T) som bidrar till att
              skapa ett väl fungerande europeiskt transportsystem i syfte att
              stärka EU:s konkurrenskraft och tillväxtpotential.
            </seg>
            <seg xml:id="i-a3e5c0118a70b0cc-0">
              För tillfället pågår en revidering av TEN-T-riktlinjerna. I oktober
              2011 lade EU-kommissionen fram ett förslag till ny förordning
              för TEN-T. Riktlinjerna innehåller ett antal bindande tekniska
              krav på infrastrukturen som i flera fall kommer att underlätta
              för gränsöverskridande järnvägstrafik.
            </seg>
            <seg xml:id="i-3128d4f27a8934dd-0">
              Fehmarn bält-förbindelsen kommer inte enbart att förbättra förutsättningarna
              för persontrafik med tåg mellan Sverige och Tyskland. Det är minst
              lika betydelsefullt att godstrafiken får förbättrade villkor.
              Enligt en EU-förordning ska en godskorridor inrättas mellan Helsingfors
              och Palermo. Det är troligt att denna korridor kommer att sträcka
              sig över Fehmarn bält. Även för godstrafikens del är det viktigt
              att förbindelsen utformas för att klara den framtida efterfrågan
              på godstransporter från Sverige till de mellersta och södra delarna
              av Europa och vice versa.
            </seg>
            <seg xml:id="i-d9a199ca3ffce1ac-0">
              Ifall det finns tveksamheter om att godstransporternas behov
              kommer att tas om hand kommer jag att ta initiativ till en dialog
              med Danmark och Tyskland för att framföra Sveriges synpunkter
              på utformningen av Fehmarn bält-förbindelsen.
            </seg>
          </u>
          <note type="speaker" xml:id="i-10d859fcc9082b3e-0">
            Anf. 43 LEIF JAKOBSSON (S):
          </note>
          <u who="leif_jakobsson_79f517" xml:id="i-d15bd304a13bb8e1-0">
            <seg xml:id="i-9ee128605f8c531f-0">
              Fru talman! Tack för svaret! Jag tycker att det finns anledning
              att ha lite mer uppmärksamhet på den planering som sker utanför
              Sverige men som i högsta grad är väsentlig för framtiden. Tittar
              man på kartan över Skandinavien och Europa ser man att det handlar
              om livlinan till kontinenten. Vill man vara nära marknader och
              nära platser där tillväxten kommer att ske är det oerhört väsentligt
              att vi i Sverige inser att vi måste vara aktiva på det här området.
            </seg>
            <seg xml:id="i-579bc1fe1c1c0ced-0">
              Det finns två perspektiv på Fehmarnförbindelsens betydelse. Det
              ena är ett mer regionalt intresse som handlar om att bygga en
              region där Köpenhamn, Malmö och Hamburg byggs samman, det så kallade
              Stringprojektet. Det är jag naturligtvis väldigt engagerad i.
              Men jag vet att de frågorna inte alltid väcker lika stort intresse
              och engagemang här i Helsingfors, så jag tänker vänta med det
              perspektivet.
            </seg>
            <seg xml:id="i-8074024822cd7c2a-0">
              Däremot ser i alla fall jag framför mig att Sverige och Norge
              kommer att bygga ett höghastighetsnät för järnväg. Visionerna
              handlar naturligtvis om att knyta samman våra huvudstäder. Om
              ingenting görs när det gäller Fehmarnförbindelsen bygger vi i
              så fall tyvärr bara en ringlinje i Norden där man kan åka runt.
              Det är i och för sig gott och väl. Men det är väl självklart att
              framtida tågförbindelser måste knytas ihop med det kontinentala
              höghastighetsnätet, och det kräver en förbindelse ned till Hamburg.
            </seg>
            <seg xml:id="i-f1b9704e080b6681-0">
              Den planering som finns i dag från Danmarks sida är inte speciellt
              uppgraderad när det gäller hastigheter. Det är tvärtom så att
              det inte ens går att köra tåg ned till Puttgarden på grund av
              den bro som är sönder. Det är klart att det är stora investeringar
              som Danmark står inför.
            </seg>
            <seg xml:id="i-8af0ed0c9821a197-0">
              I Tyskland är planeringen hittills inte heller sådan att man
              ska bygga höghastighetståg, utan det är på en mycket lägre ambitionsnivå.
              Självklart förstår man att den tyska debatten handlar om att använda
              resurserna för att bygga samman det tyska nätet. Detta blir lite
              av en blindtarm upp eller som jag sade innan vår livlina ned till
              kontinenten.
            </seg>
            <seg xml:id="i-e3f329df1beada27-0">
              Det som är glädjande är att delstaten Hamburg har intagit en
              mycket mer aktiv roll. Sedan Ulaf Scholz, socialdemokrat, tog
              över som borgmästare har Hamburg en mycket uttalad målsättning
              att knyta sig mot Norden och agerar mycket aktivt för en regionbildning
              mellan Köpenhamn och Hamburg men också för att knyta samman järnvägsnäten
              med det skandinaviska systemet. Det gäller för oss att hänga på
              här.
            </seg>
            <seg xml:id="i-dcf546d47083b4ea-0">
              Jag tackar som sagt för svaret. Men jag konstaterar att ministern
              i slutet av svaret säger att hon är beredd att agera om förutsättningarna
              för godstrafiken inte skulle bli högklassiga. Men jag pratar om
              höghastighetstågen.
            </seg>
            <seg xml:id="i-e2e9d4e19da70016-0">
              Jag ska väl inte tolka svaret så att ministern inte tänker engagera
              sig för persontågstrafiken när det gäller Fehmarnförbindelsen?
              Det vore förödande för framtiden.
            </seg>
          </u>
          <note type="speaker" xml:id="i-79307e1819df7cb0-0">
            Anf. 44 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-21">
            <seg xml:id="i-d41dc9d0548d020b-0">
              Fru talman! Det var en viktig poäng som Leif Jakobsson kom med
              på slutet huruvida det gäller godstrafik eller persontrafik. Jag
              kommer naturligtvis att vara engagerad i båda.
            </seg>
            <seg xml:id="i-e4ee2f5ec21d2a7d-0">
              Däremot vill jag tala om att det pågår kanske desto mer på godssidan
              just nu, om vi tänker oss olika tidsperspektiv. Då är det oerhört
              viktigt att hela tiden ha med någon form av omvärldsanalys: Vad
              händer utanför Sveriges gränser?
            </seg>
            <seg xml:id="i-937dddf3037848e6-0">
              Öresundsregionen, som är en viktig förbindelse mellan Sverige
              i sin helhet och resten av Europa, blir ibland mycket av ett transitområde,
              där man ser hur det går att knyta ihop Europa mycket mer tätt.
              Där finns det ett arbete som pågår just för att öka konkurrenskraften
              för järnvägen som trafikslag. Det är framför allt på godssidan
              som det arbetet har påbörjats.
            </seg>
            <seg xml:id="i-b66bb226b0d02790-0">
              Det handlar egentligen om godskorridoren mellan Helsingfors och
              Palermo. Bara inom några veckor är man på väg att i Öresundsregionen
              lokalisera ett kontor där Sverige har tagit lead tillsammans med
              Danmark och där det känns som om vi har börjat få med Tyskland
              också. Då handlar det om att mer harmoniserat kunna öka tillförlitligheten.
              Bara genom att ordna tåglägen går det att få upp hastigheten.
            </seg>
            <seg xml:id="i-277d6d9984f43511-0">
              Den andra delen gäller persontåg och är också kopplad till godståg
              och hur vi kan knyta ihop järnvägen. Det skulle jag vilja säga
              är en rätt stor utmaning. Det finns en berömd bokstavsförkortning:
              ERTMS. Det är det nya signalsystemet, där vi har tagit på oss
              att använda det systemet vartefter vi bygger ny järnväg.
            </seg>
            <seg xml:id="i-9f1db4417732ba4f-0">
              Danmark har precis bestämt sig för det kanske är en av anledningarna
              till att man inte satsar så mycket på höghastighetsbanor att under
              den närmaste tioårsperioden byta ut hela sitt signalsystem till
              det nya. Ska det få en mereffekt, vilket är tanken, skulle Tyskland,
              som också har åtagit sig detsamma, göra det. Men de är i situationen
              att de har ett ganska nytt signalsystem som de i grunden tycker
              fungerar bra. Då blir frågan vad de ska lägga pengarna på.
            </seg>
            <seg xml:id="i-baf1e238a543cd3b-0">
              Jag skulle nog säga att Danmark och Tyskland är i ungefär samma
              situation som vi här i Sverige: Vad kan vi göra för att i första
              hand vårda den infrastruktur vi har?
            </seg>
            <seg xml:id="i-d5867592f4144f7a-0">
              Däremot finns fortfarande diskussionen om snabba förbindelser
              och höghastighetståg för att koppla ihop, där även Norge är en
              del. I den pågående revidering av TEN-T, det transeuropeiska nätverket,
              har vi målat ut de viktiga sträckorna, där det framför allt är
              gränsöverskridande.
            </seg>
            <seg xml:id="i-cd6bc28317260dc2-0">
              Den stora frågan är väl bara när i tiden och i så fall med vilken
              hastighet det ska gå. Tittar vi på den kapacitetsutredning som
              Trafikverket lämnade i slutet av maj, där man också hade med frågeställningarna
              och diskussioner kring höghastighetståg, ser man att det finns
              olika varianter. Man skulle kunna tänka sig 250 kilometer i timmen.
              När vi bygger nya banor bör man inte göra förgävesinvesteringar
              utan tänka sig hur det blir i förlängningen.
            </seg>
            <seg xml:id="i-930571b4cb5eace4-0">
              Det jag gör vartefter jag träffar mina kolleger är att hålla
              ihop diskussionen. Vi kan ju inte ensamma i Sverige tänka inom
              landet, utan det måste hänga ihop med våra grannar runt omkring.
            </seg>
            <seg xml:id="i-94506e81517b52f0-0">
              Då har Norge möjlighet och rätt att ansluta sig till godskorridoren,
              men vi har också samarbete mellan myndigheterna när Norge har
              utrett höghastighetståg och vi har med detta. Vi jobbar alltså
              tillsammans. Men Leif Jakobssons frågeställning är helt relevant.
            </seg>
          </u>
          <note type="speaker" xml:id="i-32a489c380e75c5c-0">
            Anf. 45 LEIF JAKOBSSON (S):
          </note>
          <u who="leif_jakobsson_79f517" xml:id="i-d15bd304a13bb8e1-1">
            <seg xml:id="i-456510232d84e3a5-0">
              Fru talman! Jag undviker att föra diskussion om huruvida Sverige
              ska ha höghastighetståg och så vidare av den anledningen att jag
              tycker att frågan om utformningen av den här länken är så viktig.
              Jag vill därför inte polemisera om huruvida regeringen eller oppositionen
              har bäst ambitioner och liknande.
            </seg>
            <seg xml:id="i-fd946c8b62e69de6-0">
              Jag känner en oro. När man nu bygger en sådan här förbindelse
              är det väldigt viktigt att den blir framtidssäkrad och att man
              anpassar den till ett modernt järnvägsnät. Vi vet vad som händer
              på kontinenten och att Hamburg så att säga kommer att bli ett
              rundningsmärke i det höghastighetsjärnvägsnät som kommer att finnas
              i Europa. Där är det viktigt att vi kan koppla på och finnas med.
              Sådan är dock inte planeringen i dag.
            </seg>
            <seg xml:id="i-e42f803ddd266e59-0">
              På den tyska sidan handlar det om hastigheter på kanske 120 eller
              160 kilometer i timmen, och i Danmark är det inte speciellt mycket
              mer. Själva förbindelsen i sig är inte heller dimensionerad för
              snabbtågstrafik. Därför är det viktigt att vi i det här skedet
              är aktiva. Besluten kommer att fattas, och en del är redan fattade.
              När det gäller den tyska delen har man förbundit sig att bygga
              nya förbindelser först några år efter att tunneln är klar. Det
              innebär att det finns åtminstone fem sex år att agera på. Det
              måste vi göra.
            </seg>
            <seg xml:id="i-3e5bb160af04a19c-0">
              Vad är då problemet? Det finns en diskussion där man pekar på
              att det är danskarna som finansierar förbindelsen, och vad har
              då vi och andra för rätt att säga något om hur den ska utformas?
              Det är viktigt att ha klart för sig att danskarna bara finansierar
              den de betalar inte förbindelsen. Huvuddelen av betalningen kommer
              svenskar och tyskar att stå för. Det är Sverige och Tyskland som
              kommer att betala, medan Danmark står för finansieringen. Man
              kan vara ganska övertygad om att om det hela inte hade varit en
              god affär hade danskarna inte gått med på det.
            </seg>
            <seg xml:id="i-e99e0220da077d66-0">
              Tyskland kom undan en intern debatt om att lägga pengar på en
              investering utanför landet när man behöver bygga samman sitt eget.
              Detta är dock en dålig konstruktion när det gäller ansvaret för
              och intresset av att göra det bästa möjliga av förbindelsen. Där
              menar jag att Sverige borde tagga upp lite. Om vi ska betala avgifter
              ska vi också ha synpunkter på hur tillfartsvägar och annat ska
              ordnas.
            </seg>
            <seg xml:id="i-a3894e97d808f1bc-0">
              Man kan göra en jämförelse med Öresundsbron. Där var danska staten
              innovativ och lyckades få in den första delen av metrobygget till
              Köpenhamn i finansieringen av Öresundsbron. Man kan umgås med
              liknande tankar för att lösa detta. Danmark har också en intern
              debatt om att knyta samman landet. Vi kan ju inte gärna komma
              till danskarna och säga att vi helst vill kunna åka fort genom
              deras land.
            </seg>
            <seg xml:id="i-312a856647e5b027-0">
              Jag inser problemen, men jag efterlyser lite mer engagemang och
              debatt. Det har vi kanske börjat med nu genom att diskutera det
              här i dag.
            </seg>
          </u>
          <note type="speaker" xml:id="i-30eea904bc84e7a0-0">
            Anf. 46 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-22">
            <seg xml:id="i-fd823c80fdda50bf-0">
              Fru talman! Frågorna är hur och på vilket sätt man kan följa,
              när man ska gå in och vara aktiv och hur vi håller i gång en bra
              dialog när varje land har sitt eget område att ta ansvar för.
            </seg>
            <seg xml:id="i-633f2e6ec4fab687-0">
              Inte minst när vi hade uppdraget att titta på behovet av och
              förutsättningarna för en ny HH-förbindelse mellan Helsingborg
              och Helsingör diskuterade vi också vad som händer när Fehmarn
              bält-förbindelsen kommer till. Då var förhoppningen att den skulle
              vara färdig omkring 2018, men nu handlar det kanske snarare om
              2021. Under det arbetet hade vi en tjänstemannagrupp på Näringsdepartementet
              hos mig som hade ett bra samarbete med sina danska motsvarigheter.
            </seg>
            <seg xml:id="i-54ccc574df00ee87-0">
              Ganska nyligen efter att min danska kollega, Henrik Dam Kristensen,
              hade tillträtt som minister pratade han och jag just om behovet
              av att upprätthålla den här dialogen. Det är alltså sanktionerat
              av oss som statsråd att denna tjänstemannagrupp ska fortsätta.
              Då är det kopplat till sådant som ska hända både på den svenska
              sidan tänkta landförbindelser för olika infrastrukturprojekt och
              på den danska sidan. Lite grann har det också en koppling till
              vad som händer när det gäller Fehmarn bält.
            </seg>
            <seg xml:id="i-d991831374eb31ac-0">
              Vi har börjat få i gång samarbetet med Danmark rörande korridorarbetet,
              och det tror jag kan vara bra även i fortsättningen när det gäller
              persontrafiken. Där skapar vi ett gemensamt kansli. Är vi väl
              inne i samarbete om godstrafik på järnväg är det ganska naturligt
              att se arbetet med persontrafiken som en utveckling av det. Det
              beror på hur det utvecklas och vad vi kan vara med och påverka.
            </seg>
          </u>
          <note type="speaker" xml:id="i-8ea66b32dee06d03-0">
            Anf. 47 LEIF JAKOBSSON (S):
          </note>
          <u who="leif_jakobsson_79f517" xml:id="i-d15bd304a13bb8e1-2">
            <seg xml:id="i-347eabe4ff772a45-0">
              Fru talman! Det finns en väldigt konkret möjlighet att starta
              detta på officiell nivå. Ministern har nämligen fått en inbjudan
              till Fehmarndagarna i september, och de andra ländernas infrastrukturministrar
              har tackat ja. Jag hoppas att vår minister också gör det och utnyttjar
              möjligheten att vara med i det som blir det första forumet där
              man kommer att diskutera allt det som hänger ihop med tillväxtmöjligheterna
              och hur vi stimulerar och utformar förbindelsen och arbetet med
              den på ett sådant sätt att vi får maximal nytta och så lite gränshinder
              som möjligt när den väl ska öppna.
            </seg>
            <seg xml:id="i-824eeeb9cf61388d-0">
              Det finns som sagt en inbjudan, och jag hoppas att ministern
              kommer att delta. Fortfarande är jag lite orolig för att så mycket
              handlar om gods. Det går inte att komma ifrån att det finns en
              viss konflikt i detta. Det finns ett större intresse hos ministern
              för att engagera sig i godstrafiken. Jag har inte det minsta emot
              det. Tvärtom är det väl bra att Helsingfors och Palermo knyts
              samman. Men om man tittar några decennier framåt i tiden skulle
              det vara förödande om vi byggde en förbindelse som innebär att
              vi inte kan koppla samman höghastighetståg i Norden med det kontinentala
              systemet.
            </seg>
            <seg xml:id="i-afd14ad40b1c179e-0">
              Med detta tackar jag för mig och hoppas att ministern får en
              trevlig helg.
            </seg>
          </u>
          <note type="speaker" xml:id="i-da6b0d76e5d348c1-0">
            Anf. 48 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-f1b54a6f4e010f75-23">
            <seg xml:id="i-e236770f66d0e253-0">
              Fru talman! Jag kan förstå att Leif Jakobsson gör reflexionen
              att det kanske är mer av godstrafik och mindre av persontrafik.
              Min värdering av det hela handlar dock inte om att det skulle
              vara skillnad på det ena eller andra. Snarare har det varit en
              fråga om hantering beroende på var i processen vi befinner oss.
              Just nu är vi nära att ta lead i fråga om godskorridoren, och
              då känns det relevant att få detta på plats. Det andra har vi
              haft ett längre tidsperspektiv på, även om jag har haft kontakter
              med Danmark och vi har sanktionerat att tjänstemännen är i gång
              och jobbar med frågan i den planering som finns.
            </seg>
            <seg xml:id="i-c08bf99e0a6e9dea-0">
              Jag hoppas att jag också kan vara med på Fehmarndagarna i september.
              Jag har ännu inte sett exakt hur planeringen ser ut.
            </seg>
            <seg xml:id="i-576a07cfd8c7919e-0">
              Det har varit extra kul att här i dag få ta upp frågor som gäller
              infrastruktur som egentligen inte ligger inom Sveriges gränser
              men som ändå berör Sverige väldigt mycket. Det är kanske för sällan
              vi debatterar sådant. Det sätter fokus på det som jag ägnade hela
              dagen i går åt på rådsmötet i Luxemburg, nämligen hur och på vilket
              sätt vi i EU:s länder knyter ihop vår infrastruktur för att skapa
              ett mervärde för EU och för varje enskilt land. Vi i Sverige är
              beroende av att knyta ihop oss med resten av världen. Jag tackar
              Leif Jakobsson för möjligheten till den här diskussionen.
            </seg>
          </u>
          <note xml:id="i-a476dabb95def8bc-5">
            Överläggningen var härmed avslutad.
          </note>
          <note xml:id="i-8430e14a3eef927e-0">
            11 § Bordläggning och beslut om förlängd motionstid
          </note>
          <note xml:id="i-036c86e67d6309cb-0">
            Anmäldes och bordlades
          </note>
          <note xml:id="i-4b1e1851501f2398-0">
            Kammaren biföll talmannens förslag att motionstiden för denna
            proposition skulle förlängas till onsdagen den 26 september .
          </note>
          <note xml:id="i-872f522a640cd6b5-0">
            12 § Anmälan om interpellationer
          </note>
          <note xml:id="i-ce0ff8c75f43389e-0">
            Anmäldes att följande interpellationer framställts
          </note>
          <note xml:id="i-0c3a53b7284eed8c-0">
            den 1 juni
          </note>
          <note xml:id="i-799b242ceff862c6-0">
            Eva-Lena Jansson
          </note>
          <note xml:id="i-799b242ceff862c6-1">
            Eva-Lena Jansson
          </note>
          <note xml:id="i-799b242ceff862c6-2">
            Eva-Lena Jansson
          </note>
          <note xml:id="i-46c249244a54c6b6-0">
            Pia Nilsson
          </note>
          <note xml:id="i-19fbd778c29221e4-0">
            Sven-Erik Österberg
          </note>
          <note xml:id="i-5afdf49fbe4628ed-0">
            Jens Holm
          </note>
          <note xml:id="i-5afdf49fbe4628ed-1">
            Jens Holm
          </note>
          <note xml:id="i-fa3728bf289a52fb-0">
            Amineh Kakabaveh
          </note>
          <note xml:id="i-6e0bf93897ad504a-0">
            den 8 juni
          </note>
          <note xml:id="i-083030a3c28c2133-0">
            Elin Lundgren
          </note>
          <note xml:id="i-19e89fdea463ed61-0">
            Interpellationerna 2011/12:413417 redovisas i bilaga som fogats
            till riksdagens snabbprotokoll tisdagen den 5 juni.
          </note>
          <note xml:id="i-91177a101606dedd-0">
            Övriga interpellationer redovisas i bilaga som fogats till riksdagens
            snabbprotokoll tisdagen den 12 juni.
          </note>
          <note xml:id="i-83c2294bd6f409bf-0">
            13 § Anmälan om frågor för skriftliga svar
          </note>
          <note xml:id="i-4c47920115a9b159-0">
            Anmäldes att följande frågor för skriftliga svar framställts
          </note>
          <note xml:id="i-6e0bf93897ad504a-1">
            den 8 juni
          </note>
          <note xml:id="i-5191ae5f26328c31-0">
            Fredrik Olovsson
          </note>
          <note xml:id="i-5191ae5f26328c31-1">
            Fredrik Olovsson
          </note>
          <note xml:id="i-f66af3bb86aac6c2-0">
            Johan Löfstrand
          </note>
          <note xml:id="i-cf86fe847acf7a77-0">
            Jasenko Omanovic
          </note>
          <note xml:id="i-a270d411ab22950d-0">
            Kerstin Engle
          </note>
          <note xml:id="i-90acff78f136ae3b-0">
            Hans Olsson
          </note>
          <note xml:id="i-2063c69b1ae397c2-0">
            Frågorna 2011/12:638641 redovisas i bilaga som fogats till riksdagens
            snabbprotokoll tisdagen den 12 juni.
          </note>
          <note xml:id="i-e0c1f9ced7fa0e84-0">
            Övriga frågor redovisas i bilaga som fogats till riksdagens snabbprotokoll
            tisdagen den 19 juni.
          </note>
          <note xml:id="i-199e28aa21fd16f1-0">
            14 § Anmälan om skriftliga svar på frågor
          </note>
          <note xml:id="i-ae71b92c4c503ed3-0">
            Anmäldes att skriftliga svar på följande frågor inkommit
          </note>
          <note xml:id="i-6e0bf93897ad504a-2">
            den 8 juni
          </note>
          <note xml:id="i-94f3fc9752522ba5-0">
            Maria Lundqvist-Brömster
          </note>
          <note xml:id="i-05e5641ed02f2e9b-0">
            Eva Sonidsson
          </note>
          <note xml:id="i-f4c92098de071c7a-0">
            Svaren redovisas i bilaga som fogats till riksdagens snabbprotokoll
            tisdagen den 19 juni.
          </note>
          <note xml:id="i-d5c7c1c96261d6be-0">
            15 § Kammaren åtskildes kl. 14.19.
          </note>
          <note xml:id="i-46487b5a8de12df5-0">
            Förhandlingarna leddes
          </note>
          <note xml:id="i-0ce3e91467cb1f9a-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
