<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--98</head>
          <docDate when="2012-04-25">2012-04-25</docDate>
        </div>
      </front>
      <body>
        <div>
          <note xml:id="i-950402360fafbfcb-0">
            ﻿
          </note>
          <note xml:id="i-e57b4d478e5f98cb-0">
            Riksdagens protokoll
          </note>
          <note xml:id="i-dffec00c10b1ba36-0">
            2012/13:98
          </note>
          <note type="date" xml:id="i-0471b7dce5365f84-0">
            Torsdagen den 25 april
          </note>
          <note xml:id="i-8fc911d7e8719c99-0">
            Kl. 12:00 - 22:05
          </note>
          <note xml:id="i-399b8bcf211ab782-0">
            1 § Justering av protokoll
          </note>
          <note xml:id="i-64f726d747ecf03e-0">
            Justerades protokollet för den 19 april.
          </note>
          <note xml:id="i-7c81d0628325e90e-0">
            2 § Anmälan om inkommen granskningsrapport från Riksrevisionen
          </note>
          <note xml:id="i-0caaa6a716f3b58a-0">
            Tredje vice talmannen anmälde att följande granskningsrapport
            inkommit från Riksrevisionen:
          </note>
          <note xml:id="i-07c554c0415fd7f8-0">
            3 § Anmälan om fördröjt svar på interpellation
          </note>
          <note xml:id="i-c4488468e32cc1cb-0">
            Till riksdagen hade inkommit följande skrivelse:
          </note>
          <note xml:id="i-0ef49e632cee9cae-0">
            Interpellation 2012/13:384
          </note>
          <note xml:id="i-7e4e6ba7f5442722-0">
            Interpellation 2012/13:384 Vårdnadsbidraget, arbetslinjen och
            jämställdheten
          </note>
          <note xml:id="i-f04db36821261177-0">
            Interpellationen kommer att besvaras den 3 maj.
          </note>
          <note xml:id="i-7d81e6bf604d5dd8-0">
            Skälet till dröjsmålet är redan inbokade engagemang.
          </note>
          <note xml:id="i-9bb76ed6d8466a11-0">
            Marianne Jenryd
          </note>
          <note xml:id="i-ce4e38090d1e57c5-0">
            4 § Hänvisning av ärenden till utskott
          </note>
          <note xml:id="i-1c5d004d9c2a8ae8-0">
            Föredrogs och hänvisades
          </note>
          <note xml:id="i-83910765ad814529-0">
            den 18 juni
          </note>
          <note xml:id="i-8437554bf6ec8f9a-0">
            5 § Näringspolitiska frågor
          </note>
          <note xml:id="i-e3414f8b6afc6284-0">
            Föredrogs
          </note>
          <note type="speaker" xml:id="i-e0b595063a46a263-0">
            Anf. 1 CARINA ADOLFSSON ELGESTAM (S):
          </note>
          <u who="carina_adolfsson_elgestam_02d747" xml:id="i-ecf13dbc783a324f-0" next="cont">
            <seg xml:id="i-bcc2449f5879e019-0">
              Herr talman! Noa, Tiffany, Matilda och Brinde är vinnare i Årets
              problemlösare 2013. Motiveringen är att de har ett engagemang,
              har undersökt ett verkligt behov och har använt befintlig teknik
              för att utveckla en lösning på ett trafiksäkerhetsproblem.
            </seg>
            <seg xml:id="i-7e16546c91c466f9-0">
              De här tjejerna går i nian och ska snart sluta grundskolan. De
              har drömmar om framtiden, precis som kvinnan med invandrarbakgrund
              som blev Årets nybyggare 2012, eller den ensamstående sexbarnsmamman
              som valde att starta eget för mer än 20 år sedan. Det var delvis
              en dröm om att få jobba på heltid med sin hobby. Men det var också
              en konsekvens av att det är oerhört svårt att jobba inom servicesektorn
              och få ihop barnomsorgen i förhållande till öppettiderna inom
              barnomsorgen.
            </seg>
            <seg xml:id="i-bb10bff94278a441-0">
              Det kan också handla om Lena, som just har startat ett arbetskooperativ,
              där hon nu känner: Det här arbetstempot funkar för mig, och mina
              insatser duger och räcker till.
            </seg>
            <seg xml:id="i-77893ed430ac1c14-0">
              Alla vi människor bär på drömmar om framtiden oavsett ålder och
              kön. Alla vi människor vill känna oss behövda och efterfrågade.
              För att det ska fungera behöver vi ha ett samhälle som går hand
              i hand, det vill säga vi måste ha en välfärd där förskolan fungerar
              och känns trygg när man som förälder är på jobbet, det måste finnas
              möjlighet till utbildning efter förmåga i livets olika skeden
              och det måste finnas trygghetsförsäkringar om det plötsligt händer
              något i livet och det förändras. Därtill behöver det finnas ett
              konsumentperspektiv.
            </seg>
            <seg xml:id="i-c2b1bcf6c0343399-0">
              Allt detta anser vi socialdemokrater måste fungera, och vi ska
              göra det tillsammans, så att vi står rustade i marknadsekonomin.
            </seg>
            <seg xml:id="i-535bd9206f6aa76d-0">
              Herr talman! Dagens betänkande Näringspolitiska frågor handlar
              om drömmar, då det är ett motionsbetänkande, det vill säga det
              innehåller förslag och idéer från oss riksdagsledamöter. Det handlar
              om kvinnors företagande, invandrares företagande, socialt företagande,
              turism, kreativa näringar och branscher som trä.
            </seg>
            <seg xml:id="i-6564a2bc561e0b89-0">
              Alliansen har valt att avstyrka samtliga motioner. Det är lite
              trist, herr talman, för det handlar ju om drömmar och visioner
              för framtiden.
            </seg>
          </u>
          <note xml:id="i-4027fda14405811f-0">
            Mot bakgrund av detta vill jag yrka bifall till reservation 1
            och 2.
          </note>
          <u who="carina_adolfsson_elgestam_02d747" prev="cont" xml:id="i-a67f72567a4b502c-0">
            <seg xml:id="i-0ee684990f12cf33-0">
              Kvinnors företagande har under de senaste 25 åren utvecklats,
              och allt fler driver i dag företag. Dock är det lång väg kvar
              till lika villkor, och det finns tyvärr alltför många som kan
              vittna om diskriminering. Det krävs, anser vi, insatser för en
              jämnare fördelning av ekonomisk makt mellan kvinnor och män för
              att öka kvinnors inflytande i näringslivet, precis som vi säger
              i motion N208.
            </seg>
            <seg xml:id="i-1da702c216e14f5e-0">
              Vi anser att det är en ojämn fördelning av ägandet och inflytandet
              i näringslivet och att det hämmar sysselsättningen och tillväxten
              i samhället. Vi förespråkar därför kvotering till bolagsstyrelser,
              vilket skulle ha en normsättande effekt på näringslivet i stort.
              Regeringen bär ansvaret för att det blir verklighet. Det blir
              intressant att höra i debatten i dag vad man säger från Alliansens
              sida.
            </seg>
            <seg xml:id="i-d64add82d54fb06b-0">
              Det sociala företagandet har stora möjligheter att bidra till
              en långsiktig och hållbar tillväxt i Sverige. Det stärker också
              omställningsförmågan i svensk ekonomi, vilket är en viktig del
              av vår övertygelse om människors vilja och förmåga att utvecklas
              och försörja sig själva. Näringslivet blir dessutom mer konkurrenskraftigt
              med en mångfald av företagsformer.
            </seg>
            <seg xml:id="i-1de360354bbf3a40-0">
              Kring detta har det funnits och finns en bred enighet i riksdagen.
              Vi behöver utveckla socialt företagande, inte minst utifrån att
              det sysselsätter många personer. Vi upplever dock att frågan har
              avstannat något och skulle också vilja se att det görs en nationell
              strategi utifrån att non-profit-företag och välfärdsföretag får
              en ökad möjlighet och bättre förutsättningar, inte minst i fråga
              om det som är kopplat till rådgivning och ekonomi inför framtiden.
            </seg>
            <seg xml:id="i-d22a8a3032923b86-0">
              Turism är en annan viktig och angelägen fråga. Vi är nog ganska
              överens om i riksdagen att det är en framtidsbransch och att det
              är en tillväxtnäring. Sverige har goda förutsättningar att fortsätta
              utvecklas som besöksland. Vi socialdemokrater tror att besöksnäringen
              kan utvecklas mer än i dag.
            </seg>
            <seg xml:id="i-068478057afe3150-0">
              En nationell strategi har utarbetats av den svenska besöksnäringen.
              Som en viktig del i strategin betonas behovet av att utveckla
              fler exportmogna destinationer för att stärka konkurrenskraften.
              Insatserna på det här området bör, som vi ser det, öka ytterligare.
            </seg>
            <seg xml:id="i-f4452b9b1d83da2c-0">
              Vi anser därför att det finns anledning för regeringen att återkomma
              till riksdagen och att vi bör göra en tydlig prioritering och
              en tydlig satsning på detta för att vara konkurrenskraftiga. Sett
              inte minst utifrån kronans värde i världen behövs det speciella
              satsningar för att vi ska synas mer som land.
            </seg>
            <seg xml:id="i-3cc4b62ecf390bf4-0">
              Kreativa näringar är också en viktig verksamhet. Här har alliansregeringen,
              får man säga, tidigare varit ganska kreativ i sin politik och
              gjort vissa satsningar. Men nu kan vi nog uppleva att det känns
              som att det har avstannat och att intresset inte är lika starkt.
              Det känns också lite grann att de satsningar som gjordes under
              förra mandatperioden kanske inte blev så lyckade som man hade
              önskat. Rättare sagt kanske det var för lite ekonomiska medel
              avsatta.
            </seg>
            <seg xml:id="i-2e166e7ed3b11998-0">
              Vi anser att vi måste fortsätta utveckla de kreativa näringarna.
              Inte minst i takt med att vi ser förändringar inom industrisamhället
              måste vi ha flera ben att stå på och kunna se nya näringar och
              deras möjligheter inför framtiden.
            </seg>
            <seg xml:id="i-2cad25698fbc101d-0">
              Herr talman! I dagens globaliserade ekonomi ska Sverige konkurrera
              med kunskap, innovation och kvalitet. Hur mycket regeringen än
              försöker kommer vi aldrig att kunna tävla med låga löner och dåliga
              arbetsvillkor. I stället måste den svenska arbetskraften vara
              världsledande när det handlar om kompetens.
            </seg>
            <seg xml:id="i-25aa3df89110e6c9-0">
              Strukturen i det svenska näringslivet förändras och utvecklas
              ständigt. En framgångsfaktor för Sverige är samspelet mellan starka
              världsledande storföretag och dynamiska små och medelstora företag.
            </seg>
            <seg xml:id="i-9ac694dbc5d7e0dc-0">
              En mycket stor andel av de nya jobben skapas i de små och medelstora
              företagen. Samtidigt har mindre företag särskilda förutsättningar
              och utmaningar som kräver en mycket bättre politik än i dag när
              det gäller att underlätta för dessa företag så att de kan expandera
              och nyanställa.
            </seg>
            <seg xml:id="i-c323c9da70ec47dd-0">
              Vi vet att mindre företag kan ha svårt att nå ut på en exportmarknad
              och att det kan vara riskfyllt med nyanställningar och svårt att
              få tillgång till det kapital som behövs för att expandera. Därför
              arbetar vi enträget och målmedvetet med förslag för att underlätta
              för de mindre företagen.
            </seg>
            <seg xml:id="i-d91d6be325954f39-0">
              Vi föreslår en nyföretagargaranti som går ut på att staten går
              in och tar en del av risken tillsammans med banken för att finansiera
              bärkraftiga företagsidéer.
            </seg>
            <seg xml:id="i-6722a8a099c41771-0">
              Vi vill satsa på exportstöd för att främja de små och medelstora
              företagens steg ut på världsmarknaden.
            </seg>
            <seg xml:id="i-25247d4ffb95b350-0">
              Vi vill slopa den andra sjuklöneveckan i sjukförsäkringen.
            </seg>
            <seg xml:id="i-44dd051b23db8934-0">
              Vi har också här i riksdagen drivit fram en lag om kortare betalningstider
              mellan företagen. Kort sagt: De små företagen ska få betalt i
              tid för sina varor och tjänster.
            </seg>
            <seg xml:id="i-b654e17bce0a77b4-0">
              Steg för steg vill vi skapa en framtidsinriktad plattform för
              fler jobb i Sverige. Så bygger vi genom investeringar i utveckling,
              kompetens och samverkan ett mer konkurrenskraftigt Sverige, där
              vi tillsammans går hand i hand, så att de drömmar Noa, Tiffany,
              Matilda och Brinde har om framtiden kan bli deras verklighet.
            </seg>
            <seg xml:id="i-ae41948cb2020b53-0">
              Vem vet, herr talman, det kanske är de som är morgondagens företagare
              och som är ute på en global marknad.
            </seg>
          </u>
          <note type="speaker" xml:id="i-a8dd77ffecb6ef9c-0">
            Anf. 2 JONAS ERIKSSON (MP):
          </note>
          <u who="jonas_eriksson_d455a5" xml:id="i-94f726f84b490a7f-0">
            <seg xml:id="i-cefab62d9afce229-0">
              Herr talman! Föregående talare har berört innehållet i det betänkande
              vi har som utgångspunkt för dagens debatt.
            </seg>
            <seg xml:id="i-fb5a7209d600d5d0-0">
              I betänkandet behandlas bara en motion från Miljöpartiet, men
              det är inte en signal om att näringspolitiska frågor inte är intressanta
              för Miljöpartiet, utan snarare det motsatta. Vi formulerar inte
              vår politik på näringslivsområdet huvudsakligen genom enskilda
              motioner, utan genom att samla dem och sätta in dem i ett större
              sammanhang, främst i våra budgetmotioner.
            </seg>
            <seg xml:id="i-abf6aaaa6e074a9b-0">
              Men vi har också väckt ett par specifika motioner om industripolitik,
              regelförenklingar och socialt företagande. De har behandlats i
              utskottet och debatterats tidigare i riksdagens kammare, men de
              är förstås också relevanta i denna debatt.
            </seg>
            <seg xml:id="i-b617d82c776ddf8c-0">
              Under det senaste året har jag fört dialog med ett stort antal
              företag och företagsrepresentanter om vad de ser för möjligheter
              och utmaningar för sin verksamhet och för Sverige på kort och
              på lång sikt. Det är några områden som särskilt har återkommit
              i dessa samtal.
            </seg>
            <seg xml:id="i-0b895da5ca128d2a-0">
              Först och främst har jag mött en stor oro hos företagen och företagarna
              över deras kompetensförsörjning. Många företagare skulle redan
              i dag, om de hittade rätt kompetens, anställa.
            </seg>
            <seg xml:id="i-a366f75782e58cbd-0">
              I den del av industrin och svenskt näringsliv som använder mycket
              energi är oron för prisutvecklingen och stabiliteten i den svenska
              energiförsörjningen också en central fråga.
            </seg>
            <seg xml:id="i-fe99709fed17af4d-0">
              Ett tredje område är våra exportföretags förutsättningar att
              konkurrera globalt med innovativa varor och tjänster och hur vi
              kan skapa förutsättningar för nya, framtida företag att utvecklas.
            </seg>
            <seg xml:id="i-ad8192b56dc07ec4-0">
              Det sista område som jag vill beröra i dag och som flertalet
              företag tagit upp är bristerna i den svenska transportinfrastrukturen.
            </seg>
            <seg xml:id="i-51c3753d7e86faa0-0">
              Kompetensförsörjning, en stabil och prismässigt konkurrenskraftig
              energiförsörjning, ett gott forsknings- och innovationsklimat
              och ett fungerande transportsystem är grundläggande förutsättningar
              för ett levande och konkurrenskraftigt näringsliv.
            </seg>
            <seg xml:id="i-55a5ae1cdf4e59c0-0">
              Ett levande och konkurrenskraftigt näringsliv är i sin tur en
              förutsättning för människors möjlighet att utvecklas och försörja
              sig och för samhället att utvecklas och klara av de utmaningar
              samhället står inför.
            </seg>
            <seg xml:id="i-845e9560fd66f82e-0">
              Herr talman! Alliansregeringen har suttit vid makten i snart
              sju år. I stort sett i varje debatt i denna kammare får vi höra
              anföranden om hur fantastisk den moderatledda regeringen varit
              med sin politik. Vi kommer säkerligen att få höra det också i
              dag.
            </seg>
            <seg xml:id="i-e083d06b7902b286-0">
              Vi har mycket att vara stolta över i Sverige, mycket som vi har
              byggt upp tillsammans under lång tid. Men det är också mycket
              gott som under alliansregeringen snabbt raserats och som inte
              går i rätt riktning. Arbetslösheten har aldrig varit så hög i
              modern tid som nu. Allt fler unga fastnar i arbetslöshet och riskerar
              att förlora tron på både sig själva och samhället. Företag med
              potential att växa och anställa fler finner trots det inte den
              arbetskraft de söker. Klyftorna i det svenska samhället ökar.
              Utbildningsresultaten i den svenska skolan sjunker drastiskt.
            </seg>
            <seg xml:id="i-2ee3c6f92db97a63-0">
              Även vad det gäller de globala utmaningarna ett par exempel handlar
              om att bromsa och begränsa klimatförändringarna och om utarmningen
              av den biologiska mångfalden har Sverige tappat tempo.
            </seg>
            <seg xml:id="i-b447160118e97462-0">
              I sin första regeringsförklaring 2006 utlovade statsminister
              Fredrik Reinfeldt ambitiösa miljö- och klimatmål, tydliga handlingsplaner
              och kraftfulla åtgärder. Han utlovade också att utanförskapet
              skulle minska.
            </seg>
            <seg xml:id="i-3c07aa43a928ca1d-0">
              Nu kännetecknas regeringens agerande av passivitet och uppgivenhet.
              I stället för att satsa på att uppnå miljömålen försöker man revidera
              ned dem eller skjuta måluppfyllelsen på framtiden.
            </seg>
            <seg xml:id="i-fd253ae3d49c24c7-0">
              När det gäller att satsa på dem som står utanför ser vi också
              en stor avsaknad av konkreta aktiviteter.
            </seg>
            <seg xml:id="i-f7c72b9500d44f80-0">
              Sverige kan bättre. Vi i Miljöpartiet har presenterat flera möjligheter
              att bryta den negativa utvecklingen. Vi ser näringslivet som en
              viktig medspelare när det gäller att få Sverige på fötter igen
              och när det gäller att lösa de utmaningar vi står inför, tillsammans
              med alla andra på vårt klot.
            </seg>
            <seg xml:id="i-afb0a92520781447-0">
              Herr talman! Miljöpartiets vision för Sverige är ett hållbart
              Sverige. Att seriöst ta sig an klimat- och miljöfrågorna är inte
              ett hot mot näringslivet och jobben. Det skapar snarare förutsättningar
              för Sverige och ett svenskt näringsliv att vara världsledande
              och konkurrenskraftiga inom många områden.
            </seg>
            <seg xml:id="i-b4950946063a9c8a-0">
              Miljöpartiet driver en företagarvänlig politik. Vi vill sänka
              kostnaderna för att hålla anställda och minska företagens regelbörda.
              Ett par konkreta förslag är sänkta arbetsgivaravgifter, slopat
              sjuklöneansvar för företag med upp till tio anställda och en samordning
              av myndigheternas inhämtning av uppgifter från näringslivet.
            </seg>
            <seg xml:id="i-bc51bf4c6d2ad72a-0">
              Vi vill stimulera forskning och utveckling, kommersialisering
              av innovationer, bland annat genom att förändra modellen för universitets
              och högskolors ersättning från staten, förbättra stödet till test-
              och demonstrationsanläggningar, inrätta en grön innovationsfond
              och förbättra skattevillkoren för personaloptioner i unga små
              forskningsintensiva företag.
            </seg>
            <seg xml:id="i-9ca7bd255f5eabc3-0">
              Vi vill kraftigt öka resurserna till den svenska skolan, till
              komvux, till grundvux och till yrkeshögskolorna. Vi kan inte acceptera
              att människor ska behöva misslyckas i skolan för att samhället
              inte ger dem det stöd de behöver eller att de ska behöva gå arbetslösa
              samtidigt som industrin och näringslivet efterfrågar arbetskraft.
            </seg>
            <seg xml:id="i-7018943ea2a0c80e-0">
              Miljöpartiets satsningar på en fungerande transportinfrastruktur
              är också en långsiktig och reell ökning av de insatser som krävs.
              Regeringens så kallade satsningar är i huvudsak inte några nya
              pengar och svarar inte mot det behov av underhåll och nysatsningar
              som måste fyllas för att möta medborgarnas och näringslivets behov
              av miljövänliga och effektiva transportlösningar.
            </seg>
            <seg xml:id="i-ef35e4a36845351e-0">
              Slutligen, herr talman, vill jag framhålla att ett hållbart samhälle
              och ett hållbart näringsliv är beroende av en hållbar och pålitlig
              energiförsörjning. Vi behöver lämna vårt fossilbränsleberoende.
              Även kärnkraften är en ändlig energikälla med stora risker och
              miljöproblem som vi menar inte hör hemma i ett hållbart energisystem.
            </seg>
            <seg xml:id="i-d5886fd908981840-0">
              Ett hållbart energisystem måste till hundra procent vara baserat
              på förnybara energislag. En energipolitik som är tydlig på den
              punkten skapar långsiktiga spelregler för näringslivet och ger
              förutsättningar för både gamla och nya företag inom energibranschen
              att utvecklas.
            </seg>
            <seg xml:id="i-f8b0b46207c89775-0">
              Det är otydligheten och bristen på reella satsningar från regeringens
              sida vad gäller energieffektiviseringar och förnybar energiproduktion
              som skapar en osäkerhet kring den svenska energiförsörjningen
              och den tunga industrins konkurrenskraft.
            </seg>
            <seg xml:id="i-d529155fc6cb4d52-0">
              Jag står förstås bakom samtliga reservationer som jag lämnat,
              men för tids vinnande yrkar jag bifall endast till reservation
              2.
            </seg>
          </u>
          <note type="speaker" xml:id="i-b36af70f76a71fd0-0">
            Anf. 3 KENT PERSSON (V):
          </note>
          <u who="kent_persson_8dd737" xml:id="i-d36a521d48872c63-0">
            <seg xml:id="i-b3b5eef489e2eab3-0">
              Herr talman! Dagens debatt handlar om näringspolitik i Sverige.
              Lite grann hade jag tänkt ta min utgångspunkt i Almegas rapport,
              som presenterades i dag, om sysselsättningens utveckling och den
              ekonomiska utvecklingen samt deras prognos för Sverige. Det var
              en dyster läsning. Den var betydligt dystrare än Anders Borg var
              när han presenterade förutsättningarna för framtiden.
            </seg>
            <seg xml:id="i-e023fc78c12ab643-0">
              Arbetslösheten kommer att öka enligt deras prognos, över 4 procent.
              Samtidigt konstaterar de att det också finns brist på arbetskraft,
              att det finns företag i dag som söker arbetskraft. Den här bristen
              har sin grund i en misslyckad arbetsmarknadspolitik, där regeringen
              inte har klarat av att matcha arbetssökande med de lediga jobb
              som finns. Det är ett ansvar som givetvis vilar tungt på nuvarande
              regering.
            </seg>
            <seg xml:id="i-a833190fd4943e9f-0">
              Vänsterpartiet har ju föreslagit en rad åtgärder inom andra utgiftsområden
              när det gäller arbetsmarknadspolitiken för att få en bättre fungerande
              arbetsmarknad. Men jag tänker inte gå in närmare på det här och
              nu.
            </seg>
            <seg xml:id="i-2618865560c66571-0">
              En del av förutsättningarna för att näringspolitiken ska fungera
              på ett bra sätt är att den grundläggande infrastrukturen i samhället
              fungerar. Transporter tänker jag närmast på. Vi kan inte ha ett
              järnvägssystem som våra företag inte kan lita på, där det blir
              stopp i systemet under kalla vintrar. Man får inte in råvaror
              eller delar, och man får inte heller ut dem.
            </seg>
            <seg xml:id="i-4ccd1a2971809acc-0">
              Den andra delen är att kunskapen i skolan måste höjas radikalt
              för att vi ska kunna möta den globala utvecklingen och konkurrensen
              därifrån. Därför är det oerhört nödvändigt att det finns insatser
              där.
            </seg>
            <seg xml:id="i-f1cb0cc222948fcf-0">
              Den tredje delen handlar egentligen om hur vi ska möta våra samhällsutmaningar,
              klimatutmaningen, globaliseringen och människans åldrande. Vänsterpartiet
              har de senaste två åren lagt fram förslag här i riksdagen som
              på många sätt skulle kunna vara en del i att möta de utmaningarna.
              Vi har lagt fram förslag om en innovationsstrategi. Tillsammans
              med Socialdemokraterna och Miljöpartiet presenterade vi en sådan
              strategi inför valet 2010.
            </seg>
            <seg xml:id="i-abf498d5b3b9cb61-0">
              Nu har riksdagen antagit en forsknings- och innovationsstrategi.
              Det kan jag säga här och nu att det finns delar i den som är bra,
              men det finns också brister som skulle behöva åtgärdas om man
              ska få ut full kraft och fulla möjligheter ur den delen.
            </seg>
            <seg xml:id="i-c302fcec9f289ef9-0">
              Det handlar framför allt om att se till att den möjlighet vi
              har med innovationsupphandling blir verklighet och inte bara prat
              från regeringens sida. Därför behövs det också stöd, som Vänsterpartiet
              har föreslagit, för att höja kunskapsnivån om vilka möjligheter
              vi har att använda och utnyttja den stora potential som den offentliga
              upphandlingen har. Det handlar om att bättre kunna utnyttja den
              kapacitet som finns när statliga myndigheter upphandlar eller
              när landsting och kommuner upphandlar. Det handlar om ungefär
              600 miljarder kronor per år i offentlig upphandling.
            </seg>
            <seg xml:id="i-fff20d0adf2328f4-0">
              Men det handlar också om att mer få en inriktning på morgondagen
              för att vi ska kunna möta de klimatutmaningar och samhällsutmaningar
              vi har. Därför måste upphandlingen och politiken vara mer innovationsdriven,
              alltså ta fram förslag på nya produkter och tjänster eller produktionsprocesser
              som vi i dag inte ser eller har riktigt klart. Det är det som
              menas med innovationsupphandling och innovationsdriven tillväxt.
              Det handlar alltså inte om att köpa upp befintlig teknik, utan
              vi måste ligga i framkant, höja värdet av de varor och tjänster
              som vi producerar för att på det sättet möta globaliseringen och
              den ökade konkurrensen från vår omvärld.
            </seg>
            <seg xml:id="i-ca0a1f967e4e42c2-0">
              Varför då? Har vi det inte bra som vi har det? Nej, vi tappar
              exportmarknadsandelar till våra konkurrenter. Det är allvarligt.
              Det är allvarligt därför att det på sikt kommer att urholka våra
              möjligheter att finansiera vår välfärd, vår skola och vår infrastruktur.
              Därför måste vi hela tiden ligga i framkant när det gäller forskning
              och utveckling.
            </seg>
            <seg xml:id="i-763b8381121964a3-0">
              En del i en sådan strategi är att ge stöd till forskning och
              utveckling i de små och medelstora företagen, som Vänsterpartiet
              har föreslagit. Vi har gjort det under flera år, och vi anser
              att det är en viktig del för att få en mer hållbar utveckling
              för de små och medelstora företagen. Majoriteten av forskningen
              sker i dag i en handfull stora företag. Vi måste öka möjligheterna
              för de små och medelstora företagen när det gäller den delen.
            </seg>
            <seg xml:id="i-5cc7e3c191ec8391-0">
              Men vi måste också se till att vi har en infrastruktur som understöder
              kommersialisering av de forskningsresultat som vi får fram här
              i Sverige. Vi är duktiga. Vi satsar relativt mycket pengar på
              forskning och utveckling, men vi får egentligen ut väldigt lite
              i nya produkter och tjänster. Det är ju det som skapar vår välfärd
              och vår tillväxt för framtiden. Det skapar sysselsättning och
              framtidstro som gör att vi också som nation kan utvecklas.
            </seg>
            <seg xml:id="i-276e149720521698-0">
              Herr talman! Det finns också delar som vi kan göra direkt i dag
              för företagen. Jag har under åren här i riksdagen föreslagit en
              rad åtgärder, och det finns anledning att ta upp några av dem
              för att visa på att det trots allt är möjligt att i opposition
              bedriva en politik som så småningom vinner gehör, som ett tankefrö
              som vi har sått. Det gäller det sjuklöneansvar som företag har
              i dag för 14 dagar. Vi har sedan slutet av 90-talet varje år drivit
              frågan här i riksdagen om att slopa sjuklöneansvaret för företag
              med upp till tio anställda, med en avtrappning upp till 15.
            </seg>
            <seg xml:id="i-ad170a5801bc6771-0">
              Det här har varit en oansvarig politik, har jag fått höra från
              regeringen. I dag kan jag konstatera att Miljöpartiet är med.
              Bra! Socialdemokraterna diskuterar detta, fast med en annan utformning.
              Centerpartiet diskuterar det. Jag har tagit del av Kristdemokraternas
              diskussioner när det gäller sjuklöneansvaret, också intressant,
              och Folkpartiets.
            </seg>
            <seg xml:id="i-1074a25b125c4762-0">
              Från Moderaterna har jag inte hört någonting. Det är kanske inte
              så konstigt. Det är ändå ni som styr regeringen. Ni sitter där
              som en bromskloss i frågan. Vi skulle kunna lösa frågan. Vi har
              lagt fram förslaget igen, och vi kommer att driva frågan ända
              till dess att den är löst.
            </seg>
            <seg xml:id="i-c03583dccc1c838f-0">
              Det finns också frågor som berör den sociala tryggheten för företagare.
              Vi menar att personer som driver eget företag med F-skattsedel
              ska ha samma rätt till trygghet som anställda. Det är rimligt.
              Frågan berör många företag i dag, framför allt de som har eget
              företag med få anställda och även de som berörs av ett generationsskifte.
              Vi anser att det behövs förstärkning av medlen till Almi så att
              man bättre kan bistå i rådgivningen. Den här frågan är ett problem
              eller snarare en utmaning i landsbygdskommunerna. Där kommer Almi
              att i framtiden behövas i större utsträckning än tidigare.
            </seg>
            <seg xml:id="i-e76fa063c96393a6-0">
              Jag har tidigare tagit upp frågan om offentlig upphandling. Här
              kan vi se att de mindre företagen missgynnas väsentligt i offentlig
              upphandling. Här behöver regelverket ses över. Det måste ges större
              möjligheter för företag med få anställda att vara med och ta del
              av den offentliga upphandlingen. Så är det inte i dag. Därför
              har vi drivit att reglerna behöver ses över.
            </seg>
            <seg xml:id="i-e6ba84244e0edbde-0">
              Herr talman! Om vi ska klara samhällsutvecklingen måste det finnas
              en innovationspolitik och näringspolitik som utgår från våra samhällsutmaningar.
              Vi måste ha en politik som tar fasta på att vara mer resurseffektiv
              och uthållig i globaliseringen, och vi måste också se till att
              det finns en politik som underlättar och ger stöd för de mindre
              företagens möjligheter på exportmarknaden.
            </seg>
            <seg xml:id="i-683c728d8770d5cd-0">
              Herr talman! Jag yrkar bifall till reservation 3, som är en motivreservation.
              Jag står i övrigt bakom Vänsterpartiets förslag.
            </seg>
          </u>
          <note type="speaker" xml:id="i-a078ac833475c7a4-0">
            Anf. 4 JESSICA POLFJÄRD (M):
          </note>
          <u who="jessica_polfjard_6e7f8a" xml:id="i-c35efde2c6502cb7-0">
            <seg xml:id="i-2ba4763526eed57b-0">
              Herr talman! Jag börjar med att yrka bifall till förslaget i
              betänkandet och avslag på samtliga motioner. Jag kommer också
              att presentera delar av betänkandet, och sedan kommer vi i Moderaterna
              att hjälpas åt och fördela frågorna. Hans Rothenberg kommer att
              tala om innovation, Boriana Åberg om kvinnors företagande och
              Olof Lavesson om kreativa näringar.
            </seg>
            <seg xml:id="i-a113e5437801f568-0">
              Innan jag går in på mitt anförande tänkte jag ge Carina Adolfsson
              Elgestam ett litet försprång. Fundera på en sak, och sedan hoppas
              jag att du begär replik så att vi kan diskutera frågan vidare.
              Jag tänkte räkna upp några namn och se om du kan hitta sambandet:
              Johan, Lars, Anders, Jim, Torbjörn, Lars-Göran, Bengt-Erik, Roland,
              Kjell-Åke, Christian, Tomas, Thomas, Leif och Magnus. Fundera
              lite om vad detta kan vara, och sedan hoppas jag att du begär
              replik på mig så att jag kan utveckla detta vidare.
            </seg>
            <seg xml:id="i-80ce81c59fdfb5b3-0">
              Alliansen har under snart sju år tagit ansvar för ekonomin i
              Sverige och lotsat Sverige igenom en historiskt djup finansiell
              kris. Vi har kommit torrskodda ut på andra sidan, och detta hade
              aldrig varit möjligt om vi inte hade fört en ansvarsfull politik
              på flera plan.
            </seg>
            <seg xml:id="i-1c026d29c05cf340-0">
              Avundsjukt tittar världen mot norr för att lära och hämta kunskap
              om vad vi har gjort, vad vi gjorde så väl och vilka lärdomar man
              kan dra av detta. Det betyder inte att vi har lutat oss tillbaka
              och säger att vi är nöjda, inte behöver göra mer. Om vi ska bibehålla
              tillväxt och sysselsättning ställer det naturligtvis krav på många
              politikområden. Det vi hanterar i näringsutskottet är bara en
              del av den näringspolitik som vi vill ska vara en symbol för ett
              starkt näringslivsklimat i Sverige. Det finns andra saker som
              starkt påverkar, naturligtvis hela skattepolitiken, arbetsmarknadspolitiken
              och inte minst utbildningspolitiken. På alla områden har alliansregeringen
              sett att det behövs reformer, och vi införde också många av reformerna
              redan när vi tillträdde. Det här har naturligtvis kritiserats
              av oppositionen, och det tar tid att se effekter av till exempel
              förändringar i skolan och i politiken som rör utbildning.
            </seg>
            <seg xml:id="i-355127888c546560-0">
              Vi vet att det kommer nya kriser. Vi vet att omvärldsfaktorer
              påverkar oss och att vi i allra högsta grad måste vara på tå.
              Sverige är ett exportberoende land, och en stor del av marknaden
              är utanför Sveriges gränser. Därför är vi naturligtvis påverkade
              av hur ekonomin sköts i andra länder och de politiska signalerna
              i andra länder. Men vi fortsätter att kämpa för ett gott företagsklimat
              i Sverige. Det handlar om företagande och jobb, att Sverige kan
              bibehålla en stark konkurrenskraft.
            </seg>
            <seg xml:id="i-1628bc7683ee4312-0">
              Herr talman! Det är många faktorer som påverkar allt detta. Det
              ser vi inte minst i den undersökning som presenterades av Svenskt
              Näringsliv i måndags. Man har tittat på respektive kommun i Sverige
              och gjort en rankning av vem som har det bästa lokala företagsklimatet.
              Man har mätt attityder bland tjänstemän, medborgare och politiker.
              Man har också tittat på skatter och bemötande.
            </seg>
            <seg xml:id="i-ca5dce8c29e7fe4e-0">
              Det framgick att tre kommuner var i topp, nämligen Solna, Vellinge
              och Trosa. Vad har de tre kommunerna gemensamt? Jo, de är alla
              tre alliansstyrda. Det spelar roll vad man gör på det lokala planet.
              Det finns inte annorlunda regelverk i Vellinge, Solna och Trosa
              än i andra kommuner. Man har samma lagar och regler att förhålla
              sig till. Men det handlar om attityder och vad som kan göras på
              det lokala planet. Det är lätt att stå här och diskutera näringslivsfrågor,
              vilket vi tycker är roligt, och att vi alla förstår att företagare
              och människor som vågar satsa fullt ut på sina drömmar om att
              bli företagare är viktiga för Sverige. Men vad vi gör i den lokala
              politiken är också viktigt.
            </seg>
            <seg xml:id="i-0355678696ae66eb-0">
              Vad kan vi lära av detta? Jag tror att ni också har mött detta
              när vi talar om regelförenkling. Många gånger handlar det inte
              om de stora reformerna, till exempel sänkta arbetsgivaravgifter.
              Det är inte vad man vill diskutera, utan huruvida det går att
              få en bättre dialog med tjänstemännen på miljökontoret så att
              de även kan fullfölja sitt serviceuppdrag och inte bara titta
              på myndighetsutövningen. Som företagare kan man känna sig jagad
              någon vill sätta dit mig, men det är ingen som vill hjälpa mig
              att göra rätt. Därför är det som görs i den kommunala politiken
              och i den lilla kommunen viktigt.
            </seg>
            <seg xml:id="i-af5d7e0a72639f52-0">
              Mycket handlar om regelförenkling. Vad kan vi göra? Kan man bedriva
              näringspolitik bara via näringslivsenheten i kommunen, eller måste
              man ha denna syn på företagande genom hela den kommunala verksamheten?
            </seg>
            <seg xml:id="i-bd4cc469ede7af99-0">
              Trosa har använts som ett gott exempel på integration. Många
              företag har behov av kompetens och kan anställa människor med
              utländsk bakgrund, så att de på så sätt kan få en snabb introduktion
              i näringslivet och i det svenska samhället.
            </seg>
            <seg xml:id="i-4166b0ca8d11b09b-0">
              Herr talman! Arbetslinjen börjar i företagandet. För att en stark
              arbetslinje ska bli trovärdig krävs ett starkt företagande. Vi
              menar att detta är en förutsättning för att människor ska få arbete
              och egen försörjning. Vi menar att alla jobb behövs. Jobb och
              en egen inkomst är en starkt bidragande faktor till trygga och
              självständiga människor.
            </seg>
            <seg xml:id="i-667e409139916a80-0">
              Vår politik har hela tiden syftat till att jobben ska bli fler,
              att fler människor ska komma i sysselsättning och på så sätt bidra
              till samhället. Men det är också för den egna personliga utvecklingen
              och för att känna trygghet i den gemenskap som finns på en arbetsplats
              och i en egen försörjning.
            </seg>
            <seg xml:id="i-f7948cded2bf22a1-0">
              Därför måste jag fråga Socialdemokraterna varför man säger nej
              till arbeten i vissa branscher.
            </seg>
            <seg xml:id="i-bb721f339848c9e7-0">
              Vi sänkte restaurangmomsen från 25 procent till 12 procent på
              restaurang- och cateringtjänster. Det tillsammans med sänkta arbetsgivaravgifter
              för unga människor har bidragit till att många har fått arbete
              i branschen.
            </seg>
            <seg xml:id="i-c09adbd64c18f0f1-0">
              Detta gav resultat nästan omedelbart. Inom tre månader efter
              att det infördes hade man 14 500 fler jobb inom restaurangnäringen
              på Arbetsförmedlingen. Det är 20 procent fler än vid samma mätpunkt
              året innan. Detta verifieras också av branschföreningen Visita,
              som säger att detta var en direkt följd av den sänkning av momsen
              som gjordes.
            </seg>
            <seg xml:id="i-3d588c07d1664180-0">
              Socialdemokraterna vill vifta bort detta med att det bara handlar
              om Toast Skagen. Men hur kan ni med den retoriken vifta bort 14
              500 arbeten? Många av dem som fick arbete kom direkt från arbetslöshet
              och utanförskap. Vad är Socialdemokraternas besked till människor
              som har fått arbete tack vare denna sänkning?
            </seg>
            <seg xml:id="i-41f84abb46ad9286-0">
              Är det detta vi menar med ökat företagande? Eller är det så att
              politiken ska visa var företagandet behövs bäst? Vi säger nej
              till företagare i en bransch men ja till någon annan. Här vill
              man återinföra och fördubbla restaurangmomsen.
            </seg>
            <seg xml:id="i-160cacfc24c4063e-0">
              Ni frågade snabbt efter en utvärdering av effekterna av sänkningen.
              Nu frågar de : Varför vill ni fördubbla restaurangmomsen och arbetsgivaravgifterna
              för unga människor?
            </seg>
            <seg xml:id="i-ef05eeb2e18e5b2f-0">
              Herr talman! Restaurangerna kanske inte har sänkt priserna, men
              de har banne mig sänkt arbetslösheten.
            </seg>
            <seg xml:id="i-9f58cf20b3b0e81e-0">
              Det är genom kunskap och idéer som omsätts i lönsamma verksamheter
              som vi skapar långsiktigt hållbar tillväxt och ökad sysselsättning.
            </seg>
            <seg xml:id="i-42ef5949294c99b9-0">
              Alliansen är fast besluten att fortsätta att bedriva en politik
              för goda villkor för att Sverige ska ha ett entreprenörs- och
              företagsklimat i världsklass. Det är genom kunskap och idéer som
              omsätts i lönsamma verksamheter som grunden för långsiktigt hållbar
              tillväxt och ökad sysselsättning kan skapas.
            </seg>
          </u>
          <note xml:id="i-629ecf80e0c733c2-0">
            I detta anförande instämde Ann-Charlotte Hammar Johnsson, Jonas
            Jacobsson Gjörtler, Olof Lavesson, Hans Rothenberg och Boriana
            Åberg (alla M), Anders Ahlgren och Helena Lindahl (båda C) samt
            Mats Odell (KD).
          </note>
          <note type="speaker" xml:id="i-a19d28ad0856a33c-0">
            Anf. 5 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-0">
            <seg xml:id="i-af4a2d8a2d5a6a06-0">
              Herr talman! Det var ett intressant anförande Jessica Polfjärd
              hade på flera olika sätt. Jag skulle ändå vilja börja med ungdomsarbetslösheten.
            </seg>
            <seg xml:id="i-fdad6103657963f2-0">
              Jessica Polfjärd säger att det är 14 500 unga människor som har
              fått arbete tack vare den fantastiska reformpolitik som alliansregeringen
              för, det vill säga med sänkt arbetsgivaravgift för unga och sänkt
              restaurangmoms. Trots denna fantastiska reformpolitik är det i
              dag 25 procents ungdomsarbetslöshet.
            </seg>
            <seg xml:id="i-c41628ad9836f185-0">
              Jag skulle nog inte vara så stolt och nöjd om jag vore moderat
              och hade ansvaret och majoriteten i detta land. Jag skulle nog
              snarare vara ganska så ödmjuk och fundera över: Hur ska vi hitta
              bra lösningar så att alla unga människor kommer ut i arbete? Det
              tål nog att fundera på från Alliansens sida.
            </seg>
            <seg xml:id="i-81521457f580eea2-0">
              Sedan har jag en fråga till Jessica Polfjärd, och den utgår från
              vad ni säger och skriver i betänkandet om det som är kopplat till
              kvinnors företagande.
            </seg>
            <seg xml:id="i-30a775cffee1833f-0">
              När man läser i betänkandet får man en känsla av att ni är relativt
              nöjda med hur läget är. Mot bakgrund av att vi vet att kvinnor
              fortfarande alltför ofta är diskriminerade, inte minst vad gäller
              riskkapital och möjligheten att få låna pengar, blir min fråga
              till Jessica Polfjärd: Tänker ni göra någonting för att vi ska
              få ett mer jämställt företagande?
            </seg>
          </u>
          <note type="speaker" xml:id="i-95e57fb15520e799-0">
            Anf. 6 JESSICA POLFJÄRD (M) replik:
          </note>
          <u who="jessica_polfjard_6e7f8a" xml:id="i-c35efde2c6502cb7-1">
            <seg xml:id="i-928dbc2ae6c76d23-0">
              Herr talman! Vi är naturligtvis inte nöjda med den ungdomsarbetslöshet
              som råder. Det är allvarligt att så många unga människor fortfarande
              inte har ett arbete och att det blir nästan en vardaglig verksamhet
              att gå och söka jobb men lika mycket tillhör vardagen att få ett
              nej på det jobb som man har sökt. Det är klart att vi inte är
              nöjda.
            </seg>
            <seg xml:id="i-7bb0ea4221096399-0">
              Men det vore skam av oss att inte välkomna 14 500 nya arbeten,
              som i mångt och mycket riktar sig till unga människor. Hur skulle
              det se ut om vi inte hade haft det här, om vi inte hade genomfört
              reformen med halverad restaurangmoms? Då hade dessa människor
              stått kvar på Arbetsförmedlingen och fortfarande inte haft ett
              arbete. Detta är människor som nu har försvunnit ur arbetslöshet
              och kommit in i arbete i arbete och i gemenskap.
            </seg>
            <seg xml:id="i-6fdc110ab648f64a-0">
              Jag skulle bara vilja ta ett lokalt exempel härifrån Helsingfors.
              Jag träffade förra veckan företagare som berättade att de har
              anställt 200 unga personer i restaurangbranschen. Det är företagare
              som har legat vakna på natten och undrat om de vågar anställa.
              De har tagit steget, och de har anställt. De har anställt unga
              människor. De erbjuder utbildning, kompetensutveckling och ledarskap.
              De förmedlar yrkesstolthet, för de är stolta över den bransch
              de arbetar i och vill att fler ska få möjligheten att göra det.
            </seg>
            <seg xml:id="i-7d34d0e3bd94a8ed-0">
              Som sagt kan det vara så att det inte märks på Carina Adolfsson
              Elgestams lunchtallrik att den har gått ned i pris. Men det man
              har gjort är att öka marginalerna, vilket gör att dessa företagare
              kan starta ett företag till eller en restaurang till där de anställer
              ännu fler unga människor. Det är så vi får unga människor i arbete.
            </seg>
          </u>
          <note type="speaker" xml:id="i-4cd1bd477d1a1614-0">
            Anf. 7 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-1">
            <seg xml:id="i-df661f01bcb83828-0">
              Herr talman! Med det arvode som vi riksdagsledamöter har är inte
              priset på min lunchtallrik ett stort problem för mig. Det stora
              problemet är för alla de människor som i dag är arbetslösa och
              lever på marginalen eller för alla dem som på grund av er politik
              inte längre har råd att vara medlemmar i a-kassan utan gick ut
              ur facket 20072008 av ekonomiska skäl. För dem är priset på mattallriken
              ett jätteproblem. Det är en himla skillnad. Det handlar om fördelningspolitik.
            </seg>
            <seg xml:id="i-80848fd640dfbd26-0">
              Det handlar också om fördelningspolitik när vi talar om de unga
              människorna. De miljarder som ni har valt att stoppa i fickorna
              på företagen inom restaurangbranschen kunde vi ha använt till
              utbildning i stället, såväl till alla dessa ungdomar som i dag
              är arbetslösa som till dem som är lite äldre och behöver ha förnyelse
              eller omställning för att kunna få ett jobb. Det kunde vi ha använt
              dessa pengar till.
            </seg>
            <seg xml:id="i-e97076963eb3a95e-0">
              Jag konstaterade också att Jessica Polfjärd valde att inte svara
              över huvud taget på min fråga angående kvinnors rätt till likabehandling
              som företagare, inte minst inom det som är kopplat till riskkapital,
              och hur ni ställer er till kvotering i bolagsstyrelser.
            </seg>
            <seg xml:id="i-cc6e50a7930e71c9-0">
              Avslutningsvis ska jag säga, herr talman, att Jessica Polfjärd
              räknade upp en massa namn på män men inte sade vad hon menade
              med det. Jag har funderat över det. Utöver att de är män låter
              det på namnen som om de är i min ålder. Skulle de komma från min
              valkrets är det inte omöjligt att en del av dem är arbetslösa,
              och en och annan av dem kanske inte ens har någon a-kassa i dag
              utan lever på socialbidrag.
            </seg>
          </u>
          <note type="speaker" xml:id="i-108e5752f238e1cb-0">
            Anf. 8 JESSICA POLFJÄRD (M) replik:
          </note>
          <u who="jessica_polfjard_6e7f8a" xml:id="i-c35efde2c6502cb7-2">
            <seg xml:id="i-d9ed9ffe22b62f0e-0">
              Herr talman! Jag tror att vi har lite olika ingångsvärden i detta
              replikskifte. Du oroar dig, Carina Adolfsson Elgestam, för att
              människor inte kan betala sin a-kassa. Jag är mer orolig för att
              människor inte har ett arbete. Det är klart att det inte handlar
              om fördelningspolitik huruvida man har råd att betala 10 kronor
              extra för sin lunchtallrik i Gamla stan eller inte, även om vi
              skulle kunna kalla det tallriksmodellen. Det är inte det.
            </seg>
            <seg xml:id="i-2250ea70100f008b-0">
              Det handlar om unga människor som inte har råd att flytta hemifrån
              därför att de inte har någon inkomst. Det handlar om unga människor
              som inte ens har råd att köpa köttbullar på Ica därför att de
              inte har någon inkomst och inte har något jobb att gå till. Det
              är det som jag tycker är viktigt och centralt i att unga människor
              får arbete. Och du har inte svarat på frågorna: Varför vill ni
              fördubbla restaurangmomsen, och varför vill ni höja arbetsgivaravgiften
              för unga människor?
            </seg>
            <seg xml:id="i-aab1d25a1edd6cb8-0">
              Jag ska använda min sista replik till att förklara för Carina
              Adolfsson Elgestam vad de här namnen har gemensamt. Du identifierade
              alla som svenska män någonstans i medelåldern, och det är ganska
              korrekt. Det är nämligen Byggnads förbundsstyrelse. Så här ser
              Byggnads förbundsstyrelse ut. Men Carina Adolfsson Elgestam kräver
              att regeringen ska införa kvotering i näringslivet. Det finns
              andra styrelser och inflytelserika och viktiga organ i Sverige
              att peka på i stället för bara näringslivet och sedan stå här
              och berätta för oss att vi inte gör vad vi kan för att regelförenkla.
              Nej, i stället lägger vi en börda till på näringslivet. Sedan
              säger vi att de här ska gå fria, men de andra ska vi minsann tillämpa
              lagstiftning på.
            </seg>
            <seg xml:id="i-9d481d9341a09dc2-0">
              Jag tycker att det här är ett märkligt resonemang. Och jag liksom
              du tror att Byggnads också har en plats i samhället och en ganska
              viktig roll där.
            </seg>
          </u>
          <note type="speaker" xml:id="i-e2f85bf1e19f9100-0">
            Anf. 9 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-1">
            <seg xml:id="i-2e02ab6d3e8df050-0">
              Herr talman! Det var länge sedan som jag hörde Jessica Polfjärd
              så engagerad i talarstolen som i sitt anförande här i dag.
            </seg>
            <seg xml:id="i-e9df3d0edaf5a8b8-0">
              I dag har vi i Sverige ungefär 786 000 enmansföretag och ungefär
              230 000 mikroföretag med en till nio anställda. Det är alltså
              en stor andel företagare med väldigt få anställda i Sverige. Det
              är faktiskt närmare 90 procent eller mer.
            </seg>
            <seg xml:id="i-77228d93634d069b-0">
              Vänsterpartiet har under många år drivit frågan om att ta bort
              sjuklönekostnaderna. Det finns väldigt mycket som talar för att
              dagens regler påverkar företagens vilja att anställa. Det finns
              också risk för en utestängningseffekt på arbetsmarknaden om människor
              med återkommande sjukdomsperioder stängs ute. Det är en av bakgrunderna
              till att vi har drivit den här frågan.
            </seg>
            <seg xml:id="i-63006aad67ffcef6-0">
              Jag undrar nu givetvis hur Moderaterna tänker när det bland de
              politiska partierna i dag diskuteras ett slopande av sjuklöneperioderna
              på ett eller annat sätt. Är du, Jessica Polfjärd, beredd att inom
              Moderaterna driva frågan om att slopa sjuklöneperioderna för de
              mindre företagen?
            </seg>
          </u>
          <note type="speaker" xml:id="i-66cf9a6d8f5d1641-0">
            Anf. 10 JESSICA POLFJÄRD (M) replik:
          </note>
          <u who="jessica_polfjard_6e7f8a" xml:id="i-c35efde2c6502cb7-3">
            <seg xml:id="i-1a6e27983f74dcae-0">
              Herr talman! Ja, jag förstår att Kent Persson är nyfiken på detta.
              Förutom att vi har samma vackra dialekt har vi också haft samma
              replikskifte tidigare. I budgetdebatten undrade du nämligen samma
              sak.
            </seg>
            <seg xml:id="i-bd082bf070e331b0-0">
              Jag kan nog tyvärr inte glädja dig med att ge dig ett besked
              i dag, utan jag kommer att svara på samma sätt. På samma sätt
              som du ställer samma fråga kommer jag att svara på samma sätt.
            </seg>
            <seg xml:id="i-282c9e6463de4a46-0">
              Vi vet att det pågår en utredning just nu. Det är ett tråkigt
              politikersvar, men jag tycker ändå att vi ska avvakta och se vad
              den ger vid handen. Vi har full representation där från alla partier.
              Och är det så att alla andra tycker en sak och Moderaterna en
              annan? Det vet vi inte. Jag har inte insyn i vad man diskuterar
              eller vad man vet. Däremot vet jag att man har ett särskilt uppdrag
              att titta på vad sjuklöneansvaret får för effekter för dem som
              har mindre företag.
            </seg>
            <seg xml:id="i-ea85c13d59a8dd46-0">
              Men jag tycker att det är lite falsk marknadsföring. Här utger
              sig Kent Persson för att vara företagens vän, men det han egentligen
              säger är: Nu belyser vi det här. Vi säger att det är vad småföretagen
              behöver och att det är en viktig fråga. Ja, det är en viktig fråga.
              Men det man också gör från Vänsterpartiets sida är att öka kostnaderna
              för företagen på många plan. Med kostnadsökningar, skattehöjningar
              och borttagande av jobbskatteavdrag rycker man undan mycket av
              det konsumtionsutrymme som finns.
            </seg>
            <seg xml:id="i-2136d67c51d9da2d-0">
              Man fokuserar på en sak här, men vi ska inte glömma att det är
              ganska mycket falsk marknadsföring från Vänsterpartiets sida,
              tycker jag.
            </seg>
          </u>
          <note type="speaker" xml:id="i-bf4124448bd11038-0">
            Anf. 11 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-2">
            <seg xml:id="i-8c8c18bc5d604c80-0">
              Herr talman! Givetvis kan vi ta en debatt om helheten i budgetpolitiken.
              Men nu är jag faktiskt intresserad av vad Jessica Polfjärd tycker
              i den här frågan, om hon är beredd att driva frågan om sjuklöneansvaret
              inom Moderaterna. Det var det som var min fråga, och den kvarstår.
            </seg>
            <seg xml:id="i-f5e97a15dea66b8f-0">
              Vad tycker du? Kommer du att driva frågan om slopande av sjuklöneansvar?
              Du kan ju inte vara omedveten om problemet. Det känner du till
              sedan många år tillbaka. Du träffar också på det när du är ute
              och träffar företagare. Det är jag övertygad om. Det är inte bara
              jag som säger det här, utan det gör också väldigt många enskilda
              företagare. Du behöver inte tala med deras organisationer, utan
              om du har träffat företag ute måste du ha hört att en av grunderna
              till att de funderar på om de törs anställa eller inte är sjuklöneansvaret.
              Ett slopande av sjuklöneansvaret skulle också påverka regelbördan
              väsentligt.
            </seg>
            <seg xml:id="i-65637ac93149c5a8-0">
              Är du beredd att driva det här? Jag vet att du vet.
            </seg>
          </u>
          <note type="speaker" xml:id="i-d8ea926fa8b843a6-0">
            Anf. 12 JESSICA POLFJÄRD (M) replik:
          </note>
          <u who="jessica_polfjard_6e7f8a" xml:id="i-c35efde2c6502cb7-4">
            <seg xml:id="i-965e4723c3e69f5f-0">
              Herr talman! Jag tycker att det är bra att Kent Persson besöker
              många företag. Jag tror att vi alla i utskottet är ganska måna
              om att höra vad företagare säger, och då inte bara specifikt träffa
              de organisationer som företräder företagarna utan även träffa
              dem som kanske inte har tid att gå på möten och höra vad de har
              för problem.
            </seg>
            <seg xml:id="i-915845b15f0e085a-0">
              Visst har jag också stött på oro för vad som händer om man har
              anställda som blir långvarigt sjukskrivna, vad det gör med ekonomin
              och vad man har för möjligheter att förutse detta. Men jag skulle
              inte säga att det är den enskilt största frågan.
            </seg>
            <seg xml:id="i-3301e1519ffb6d59-0">
              Den enskilt största frågan som man beskriver handlar mer om kompetensförsörjning.
              Man är orolig att inte hitta krafter att anställa över huvud taget,
              och då kommer ändå sjuklöneveckan som del två, det vill säga du
              måste hitta människor att anställa.
            </seg>
            <seg xml:id="i-88524b96da0c7264-0">
              Senast besökte jag ett företag utanför Kungsör där man först
              hade letat efter arbetskraft i Kungsör, sedan i hela Västmanland,
              därefter i hela Sverige, och nu är man nere i Tyskland och letar
              efter arbetskraften och kompetensen som man behöver.
            </seg>
            <seg xml:id="i-03583d7c19669fc5-0">
              Det finns många delar i det här som jag tror att man ska vara
              vaksam på. Vi har också sett det i motionerna. Analysen av vad
              som behöver göras tror jag är ganska samstämmig, men analysen
              av hur vi gör det är lite olika.
            </seg>
            <seg xml:id="i-657ecb57c8f2395f-0">
              Svaret på frågan om sjuklöneveckan är att jag tycker att vi ska
              avvakta den utredning som är igångsatt. Annars är det ingen idé
              att vi har några utredningar. I så fall kan vi strunta i utredningen
              och så kan du och jag göra upp här.
            </seg>
          </u>
          <note type="speaker" xml:id="i-d745374cee77a5e8-0">
            (KENT PERSSON (V):
          </note>
          <u who="kent_persson_8dd737" xml:id="i-d36a521d48872c63-3">
            <seg xml:id="i-5060a7b1af796536-0">
              Det hade varit bra.)
            </seg>
          </u>
          <note type="speaker" xml:id="i-33fab79c33267545-0">
            Anf. 13 JONAS ERIKSSON (MP) replik:
          </note>
          <u who="jonas_eriksson_d455a5" xml:id="i-94f726f84b490a7f-1">
            <seg xml:id="i-b38a66756e981679-0">
              Herr talman! Jag skulle delvis också vilja fokusera på sjuklöneansvaret.
              Precis som Jessica Polfjärd säger är kompetensförsörjningen en
              oerhört viktig fråga. Men den har jag mött främst hos de stora
              företagen, alltså de som har flera anställda och som har anställda
              redan i dag, medan frågan om sjuklöneansvar är en fråga för de
              företag som har väldigt få anställda.
            </seg>
            <seg xml:id="i-bcdee15ab1bacc7e-0">
              Miljöpartiet har identifierat det här som en viktig faktor. Jag
              har också uppmärksammat att det här förslaget får stöd av flera
              allianspartier, att det i stort sett bara är Moderata samlingspartiet
              som bromsar i frågan.
            </seg>
            <seg xml:id="i-9b03b4860d3e44d9-0">
              I början av året presenterade Centerpartiet sitt så kallade jobbpaket.
              De vill liksom vi se ett minskat sjuklöneansvar. De har också
              samma syn som vi vad gäller att sänka arbetsgivaravgifterna. Även
              Kristdemokraterna vill ändra på företagens sjuklöneansvar och
              har tidigare lagt fram förslag om sänkta arbetsgivaravgifter för
              de små företagen.
            </seg>
            <seg xml:id="i-ba33cefc89df7034-0">
              Det är uppenbart att det skulle gå att få majoritet i riksdagen
              för sådana reformer. Dina allianskolleger har i alla fall inte
              hittills sagt att de inte tycker att det här är rätt politik.
              De hänvisar inte till utredningen, utan de har redan tydligt uttalat
              att de vill se förändringar på sjuklöneansvarsområdet och på arbetsgivaravgiftsområdet.
            </seg>
            <seg xml:id="i-a0a7355981a8f4d3-0">
              Vad är det egentligen i grunden som hindrar Moderaterna från
              att göra verklighet av den här frågan redan i dag?
            </seg>
          </u>
          <note type="speaker" xml:id="i-6a117296bebb4c8e-0">
            Anf. 14 JESSICA POLFJÄRD (M) replik:
          </note>
          <u who="jessica_polfjard_6e7f8a" xml:id="i-c35efde2c6502cb7-5">
            <seg xml:id="i-711ba80d9da90812-0">
              Herr talman! Jag vill backa lite grann och bara påminna om att
              detta med medfinansiering var någonting som den socialdemokratiska
              regeringen införde. Successivt har alliansregeringen försökt att
              lätta även på medfinansieringen och också infört ett högkostnadsskydd,
              så att det ska vara förutsägbart vad jag max måste betala som
              egen företagare. Detta är förbättringar och steg på vägen, tycker
              jag.
            </seg>
            <seg xml:id="i-411ebf364e47b5b0-0">
              Det är klart att man kan säga att allianspartierna är oeniga
              och att vi har olika syn på detta, men det har fortfarande inte
              kommit något förslag som det finns majoritet för i riksdagen.
            </seg>
            <seg xml:id="i-d1409b4c5ad599de-0">
              Jag frågar Jonas Eriksson, som är en klok person, om arbetsgivaravgifter
              för unga eller restaurangmomsen. Där kanske vi kan samskriva något
              och komma överens, för då har vi en majoritet i riksdagen.
            </seg>
            <seg xml:id="i-0b971eecd9d58c2f-0">
              Det finns olikheter. Vi är en allians, men det är högt i tak.
              Jag tror att vi i grunden har en gemensam syn på vad som behöver
              göras till skillnad från oppositionspartierna som inte är överens
              om lika mycket.
            </seg>
            <seg xml:id="i-2d6bde13ec489538-0">
              Vi har påbörjat en resa när det gäller medfinansiering, och vi
              har infört en del förbättringar. Men vi fortsätter vänta på den
              utredning som kommer att bli klar nu i vår.
            </seg>
          </u>
          <note type="speaker" xml:id="i-26f8e55b59e6250b-0">
            Anf. 15 JONAS ERIKSSON (MP) replik:
          </note>
          <u who="jonas_eriksson_d455a5" xml:id="i-94f726f84b490a7f-2">
            <seg xml:id="i-f825ad5388858e16-0">
              Herr talman! Sjuklönefrågan är inte bara en kostnadsfråga för
              företagen, för precis som Jessica Polfjärd nämnde finns det ett
              högkostnadsskydd i det systemet. Det är lika mycket en regelkrångelfråga.
              Människor känner en osäkerhet för hur de ska hantera frågan och
              upplever en belastning, och det gör att företag inte vågar anställa.
            </seg>
            <seg xml:id="i-4ae098f260af76f7-0">
              Under de senaste 20 åren har fyra av fem nya jobb skapats i företag
              med färre än 50 anställda. Ännu fler arbetstillfällen skulle kunna
              skapas om regeringen minskade kostnaderna för att hålla anställda.
            </seg>
            <seg xml:id="i-8e1ae9d2d908c295-0">
              Vi tycker att det är viktigt att satsa på ett slopat sjuklöneansvar.
              Vi tycker också att det är viktigt att sänka arbetsgivaravgiften
              för de minsta företagen. Detta har stöd i flera partier inom Alliansen
              men uppenbarligen inte av Moderaterna.
            </seg>
            <seg xml:id="i-68361ecde8ec6c46-0">
              Småföretagarnas Riksförbund menar att sjuklöneansvaret är ett
              av de största hindren för småföretag att nyanställa och låta företaget
              växa.
            </seg>
            <seg xml:id="i-a6f6756d41b44e9a-0">
              Jag hoppas att vi kan hitta en majoritet i riksdagen för detta.
              Det tycks ju finnas en sådan, men än så länge hänger det på Moderaterna.
            </seg>
          </u>
          <note type="speaker" xml:id="i-857c00546647ddb7-0">
            Anf. 16 JESSICA POLFJÄRD (M) replik:
          </note>
          <u who="jessica_polfjard_6e7f8a" xml:id="i-c35efde2c6502cb7-6">
            <seg xml:id="i-cf215298d0963b1e-0">
              Herr talman! Det jag sade i mitt inledningsanförande om att arbetslinjen
              börjar i företagandet är centralt. Det är klart att vi vill att
              företagare ska anställa. Det är så nya arbeten skapas. Är detta
              ett hinder för att man ska våga anställa får vi titta på det,
              och det görs i utredningen. Det var också därför den fick ett
              särskilt uppdrag att titta på detta.
            </seg>
            <seg xml:id="i-d3fbd119b1b89396-0">
              Vi är måna om att Sverige ska ha ett bra klimat där människor
              vågar satsa och anställa. Vi vill inte göra regler för reglers
              skull, utan tvärtom har vi ett ambitiöst regelförenklingsarbete
              och allt detta för att vi ska vara trovärdiga i den arbetslinje
              vi driver.
            </seg>
          </u>
          <note type="speaker" xml:id="i-75b967bb3bce0f93-0">
            Anf. 17 EVA FLYBORG (FP):
          </note>
          <u who="eva_flyborg_45b8be" xml:id="i-ba1b9526ac3354b5-0">
            <seg xml:id="i-9cde684e5fedff85-0">
              Herr talman! Sveriges välstånd byggs av företagsamma och strävsamma
              människor. I ett dynamiskt samhälle möts företagare och entreprenörer
              av positiva attityder. Goda villkor för företag och företagare
              skapar tillväxt och fler jobb, vilket i sin tur säkrar den generella
              och gemensamma välfärden.
            </seg>
            <seg xml:id="i-7f8da5a0e1367dc1-0">
              Jag har flera gånger tagit upp denna aspekt när vi talar om närings-
              och företagspolitik. Det är inte så konstigt att jag gör det,
              för redan när folkpartiledaren Bertil Ohlin var handelsminister
              i Sverige för övrigt den bästa statsminister Sverige aldrig haft
              myntade han begreppet de välståndsbildande krafterna, vilket syftade
              på de företag som bygger Sveriges välstånd och gör så än i dag.
            </seg>
            <seg xml:id="i-443abd4c4c101d88-0">
              Ett fritt och starkt näringsliv ger människor arbete och trygghet
              och inte minst ett socialt sammanhang. Dessa krafter är grunden
              för all den politik vi tar för given och som kallas just välfärd.
            </seg>
            <seg xml:id="i-6aac457c51bc2e77-0">
              Herr talman! Då är det extra roligt att se Entreprenörskapsbarometern
              2012 , Sveriges största attitydundersökning om företagsamhet,
              som visar att från 2004 till 2012 har kunskapen om företagande
              och tron att man ska klara av att starta eget företag ökat. Denna
              ökning är störst bland kvinnorna, och det är särskilt roligt.
              Här ska också nämnas Tillväxtverkets fyraåriga program för kvinnors
              företagande och de drygt 100 miljoner kronor som satsats på detta.
            </seg>
            <seg xml:id="i-786efbc50b89f343-0">
              För att vi ska kunna trygga de välståndsbildande krafterna också
              i framtiden krävs reformer som stärker näringslivet. Alliansregeringen
              har under sina snart sju år vid styret genomfört många reformer
              för att förbättra företagsklimatet i landet. Det handlar om sänkta
              skatter, jobbskatteavdrag, rejält höjda anslag till forskning
              och utveckling, reformerad skola, sänkta arbetsgivaravgifter för
              unga och mycket mer.
            </seg>
            <seg xml:id="i-ff859ef00e7e566c-0">
              Allt detta är bra, herr talman, men mer måste göras. För min
              och Folkpartiets del handlar nästa steg om att regelbördan för
              småföretag ska minska ytterligare och att offentliga beslut ska
              analyseras ur småföretagarperspektiv.
            </seg>
            <seg xml:id="i-7b48cca541fb1107-0">
              Trygghetssystemen för företagare måste bli bättre. Det gäller
              till exempel möjligheten att göra avsättningar till den egna pensionen.
              Den som vill starta företag ska ha större rätt till tjänstledighet
              än i dag. Goda möjligheter att försörja sig själv genom företagande,
              så kallat levebrödsföretagande, vidgar arbetsmarknaden och ökar
              människors personliga frihet.
            </seg>
            <seg xml:id="i-3d80e7b147b18610-0">
              Skattesystemet behöver förändras för att förbättra investeringsklimatet
              och möjliggöra en vital marknad för privat riskkapital. En skatterabatt
              för forskning och utveckling ska finnas. Företagandet ska ha så
              goda villkor att fler internationella bolag väljer att ha huvudkontoret
              i Sverige och inte tvärtom.
            </seg>
            <seg xml:id="i-e6d7d41b1b18d098-0">
              Företagens sjuklöneansvar bör slopas samtidigt som arbetsgivarnas
              incitament att förebygga arbetsrelaterade skador och sjukdomar
              och därmed också bidra till rehabilitering av anställda måste
              bli tydligare.
            </seg>
            <seg xml:id="i-842894350ed83289-0">
              Tillsammans kommer vi i Alliansen att ha många goda förslag framöver
              för våra företagare.
            </seg>
            <seg xml:id="i-1234406308df35b8-0">
              Herr talman! Enskilda alternativ i välfärdssektorn spelar en
              viktig roll för att driva på kvalitetsarbetet och öka mångfalden
              och därmed den enskildes valfrihet. Det är alternativ som dess
              värre hotas om vi skulle få en annan regering efter valet 2014.
            </seg>
            <seg xml:id="i-49808b9a9322607f-0">
              Jag tänker på det förslag om kommunalt veto mot välfärdsföretag
              som Socialdemokraterna antog på sin kongress nyligen. Detta veto
              är närmast att betrakta som ett slags näringsförbud för alla med
              ambition och vilja att starta en fristående skola, eller något
              annat välfärdsföretag för den delen. Tänk om vi skulle ha lika
              hårda krav på alla andra företag!
            </seg>
            <seg xml:id="i-e9c5f23586d57be4-0">
              Dessutom drivs många företag inom skol- och, kanske framför allt,
              vårdsektorn av kvinnor. Vinstförbud och veto slår direkt mot gruppen
              kvinnor som företagare.
            </seg>
            <seg xml:id="i-4d05dbdc54554e53-0">
              Naturligtvis finns det oseriösa företag också inom dessa sektorer,
              precis som inom alla andra sektorer. Ett sätt att komma åt problemen
              är att sätta stopp för de skattedrivna upplägg genom räntesnurror
              som har förekommit. Det är därför bra att regeringen aviserade
              förslag på detta område häromdagen så att denna möjlighet starkt
              begränsas.
            </seg>
            <seg xml:id="i-ecc23af9d1458961-0">
              Herr talman! Begreppet entreprenör är större än begreppet företagare.
              En entreprenör är någon som ser nya affärsmöjligheter, nya kombinationer
              och nya marknader. Då måste vi ha ett samhällsklimat som uppmuntrar
              entreprenörskap. Utan alla tänkande och kreativa människor skulle
              Sverige inte överleva. Därför är det positivt att entreprenörskap
              och entreprenöriellt lärande numera löper som en röd tråd genom
              hela det svenska utbildningssystemet. Det startas redan i det
              som man förr kallade småskolan med Snilleblixtarna, fortsätter
              med Finn upp och avslutas i eget företagande genom Ung Företagsamhet.
            </seg>
            <seg xml:id="i-42777824e9b08ecd-0">
              Ett bra historiskt exempel på just entreprenörskapets viktiga
              roll i Sverige är Volvo, som startades på en servett på en kräftskiva
              där Assar Gabrielsson och Gustaf Larsson tecknade ned det som
              än i dag utgör grunden för denna världskoncern. Det är ett företag
              som nu storsatsar i Göteborg och Västsverige. 35 miljarder investeras
              de närmaste åren. Det är denna och liknande investeringar som
              bygger inte bara bilar utan Sverige.
            </seg>
            <seg xml:id="i-73221e553b802400-0">
              Herr talman! Näringspolitiken handlar i mångt och mycket om generella
              åtgärder som inte är inriktade på en bransch. Jag kan dock inte
              låta bli att nämna turismen i Sverige som en riktig framtidsbransch.
              Turistbranschen är en av de snabbast växande näringarna i Sverige.
              År 2011 omsatte turistnäringen i Sverige, enligt Tillväxtverket,
              264 miljarder kronor och bidrog till 162 300 arbetstillfällen.
              Det är fantastiska siffror. 2,9 procent, snart 3 procent, av bnp
              utgörs av turistnäringen. Intäkterna från turismen är i Sverige
              nu större än vad de är i härliga turistländer som Portugal och
              Kroatien.
            </seg>
            <seg xml:id="i-0bf956f01e4bd7a4-0">
              En hel del har också gjorts för att göra livet enklare och lite
              bättre för turismföretagare. Bland annat har restaurangmomsen
              sänkts, pengar har satsats på utveckling av destinationer, revisionsplikten
              har tagits bort, perioden för momsinbetalning har förlängts och
              ett målmedvetet arbete pågår för att minska regelkrånglet, vilket
              även gynnar denna bransch. Just sänkningen av restaurangmomsen
              i kombination med de sänkta arbetsgivaravgifterna för ungdomar
              har gjort att många jobb för unga har skapats inom turistbranschen,
              vilket vi har hört här tidigare.
            </seg>
            <seg xml:id="i-2e9a1ec439ba0535-0">
              Tillväxtverket har förra året fått ett uppdrag att genomföra
              insatser för hållbara turistdestinationer och stärka de små och
              medelstora företagen. Regeringskansliet har också startat ett
              projekt som kallas Attraktionskraft Sverige, och det arbetet ska
              redovisas under nästa år.
            </seg>
            <seg xml:id="i-22f38dff67ada3cb-0">
              År 2010 presenterade besöksnäringen en gemensam strategi för
              hur turismen ska öka fram till år 2020. Visionen är att omsättningen
              ska fördubblas till 500 miljarder kronor. Det gemensamägda bolaget
              Svensk Destination har bildats för att bidra till fler mogna destinationer
              i Sverige. Bolaget verkar tillsammans med regioner, destinationer
              och företag i ett strategiskt samarbete. Det ska bli mycket spännande
              att följa detta arbete framöver. Som vi hör laddas det rejält
              i ladorna, och mycket arbete håller på att göras.
            </seg>
            <seg xml:id="i-66b2dec015533b02-0">
              Herr talman! Till sist: De kreativa näringarna är sannerligen
              en spännande del av näringslivet. Sverige är faktiskt mycket duktigt
              på att producera internationella hits inom musikens område och
              utveckla spel för en världsmarknad. Och vem känner inte till det
              svenska deckarundret?
            </seg>
            <seg xml:id="i-9f11228de9a1862d-0">
              Här beslutade regeringen om en handlingsplan 2009 och avsatte
              dessutom 70 miljoner kronor för detta arbete. Rådgivning, inkubatorer
              och samarbete i nätverk prioriterades för en ökad konkurrenskraft
              och innovationsförmåga. Just nu arbetas det vidare med att ta
              till vara alla goda erfarenheter för att kunna peka ut en fortsättning.
            </seg>
            <seg xml:id="i-324754d51e2027c4-0">
              När det gäller bolagsstyrelser vill jag lyfta fram de statliga
              bolagen som ett föredöme. Kvinnor utgjorde 29 procent i gruppen
              vd:ar i december 2011. Andelen kvinnor i ledningsgruppen i statliga
              företag uppgick samma år till 38 procent, och av styrelseledamöterna
              var 49 procent kvinnor. Dessa siffror visar att vi är på god väg,
              och på rätt väg, mot ökad jämställdhet i de statliga bolagen även
              utan kvotering. Och jag tror att vi är där också i de privata
              bolagen om några år, även utan kvotering.
            </seg>
          </u>
          <note xml:id="i-a03aec5331865c23-0">
            Därför, herr talman, yrkar jag bifall till utskottets förslag
            och avslag på reservationerna.
          </note>
          <note type="speaker" xml:id="i-8f1cf6d290dd8e93-0">
            Anf. 18 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-2">
            <seg xml:id="i-6124f1be2c9f85cd-0">
              Herr talman! Jag ska börja med en liten rättelse. I mitt anförande
              råkade jag säga reservation 2, men jag avsåg reservation 4.
            </seg>
            <seg xml:id="i-1dd2e24669b5c871-0">
              Det är lite spännande att Eva Flyborg tar upp ett av våra mest
              fantastiska företag i Sverige, Volvo, eller jag rullar. Mot bakgrund
              av den betydelse fordonsindustrin har och vad den betyder för
              sysselsättningen i vårt land, inte minst kopplat till forskning
              och utveckling, underleverantörer och så vidare, är det väldigt
              många som har sin utkomst av fordonsindustrin på ett eller annat
              sätt. Här har Sverige under många år legat i framkant, inte minst
              när det har gällt säkerhet.
            </seg>
            <seg xml:id="i-fb9c68335ba62749-0">
              Därför kan jag inte låta bli att undra hur det kan komma sig
              att, när Eva Flyborg och Folkpartiet ändå talar så väl om detta,
              ni inte är beredda att ställa er bakom det vi föreslår om samarbete
              och strategisk samverkan mellan akademin, politiken, facket och
              näringslivet. Skulle det inte vara ytterligare en möjlighet att
              vidareutveckla all den kompetens som finns inom fordonsindustrin?
            </seg>
            <seg xml:id="i-2573b50b2ad3ecfc-0">
              Jag har också en annan fråga till Eva Flyborg som är kopplad
              till kvinnors företagande. Det är ju bra att Eva Flyborg talar
              sig varm för kvinnors företagande om detta skriver också utskottsmajoriteten
              och om ökade medel till innovatörer och resurscentrum för kvinnor,
              det vill säga Winnet. Ändå har Winnet runt om i landet i nuläget
              jätteproblem med ekonomin. Kan kanske Eva Flyborg ge oss lite
              kött på benen i den här frågan?
            </seg>
          </u>
          <note type="speaker" xml:id="i-f2acc102425a6fbb-0">
            Anf. 19 EVA FLYBORG (FP) replik:
          </note>
          <u who="eva_flyborg_45b8be" xml:id="i-ba1b9526ac3354b5-1">
            <seg xml:id="i-d0fbf719e4559ee4-0">
              Herr talman! Volvo, Saab och många andra industrier inom fordonsklustret
              har varit och är fortfarande en viktig och stor del av den svenska
              industrin. Som jag nämnde i mitt anförande har man också genom
              fordonsindustrin och fordonsklustret varit med och byggt upp det
              välstånd vi ser här i dag, och det gör man fortfarande. Jag är
              glad över att Carina håller med om det.
            </seg>
            <seg xml:id="i-ec21deb3a10e1104-0">
              När det gäller branschprogram har vi lite olika utgångspunkter.
              Socialdemokratin har under i alla fall de senaste 20 åren varit
              väldigt förtjust i branschprogram och annat där man sätter en
              stämpel: Så här gör vi, de här är med, och här är pengarna. Sedan
              har det dock inte blivit så mycket av det där under åren.
            </seg>
            <seg xml:id="i-91799bc5c247bfe6-0">
              Vi har en lite annan tanke om hur man samarbetar med industrin,
              för det gör den här regeringen. I flera av våra alliansbudgetar
              genom åren kan man se satsningar på samarbete med fordonsindustrin,
              till exempel när det gäller motorutveckling.
            </seg>
            <seg xml:id="i-791d0a9d1f7ae884-0">
              På förmiddagen i dag, alldeles före den här debatten, hade vi
              en hearing, en öppen utfrågning, om en fossiloberoende fordonsflotta.
              Här är det väldigt intressant just hur man jobbar med industrin.
              Där ligger Volvo väldigt långt framme med olika lösningar.
            </seg>
            <seg xml:id="i-340006a3062c8b57-0">
              Man tittar också på materialutveckling. Det är något man glömmer
              när man talar om fordonsindustrin och den fossilfria fordonsflottan.
              Hur mycket en bil väger spelar naturligtvis också en roll när
              det gäller materialutveckling, och där ligger man väldigt långt
              framme.
            </seg>
            <seg xml:id="i-29b3e2e212ab387e-0">
              När det gäller fordonsbränslen i sig taggar man verkligen i branschen
              hur man arbetar tillsammans, och där har också regeringen gått
              in och stött med 200 miljoner kronor, tror jag, för att utveckla
              fordonsbränslen för en fossilfri fordonsflotta så småningom.
            </seg>
            <seg xml:id="i-642540f453033c1a-0">
              Det sker alltså mängder med samarbete, men allt måste inte stämplas
              som branschprogram. Det klarar vi oss utmärkt utan.
            </seg>
          </u>
          <note type="speaker" xml:id="i-91310be5b0e36870-0">
            Anf. 20 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-3">
            <seg xml:id="i-bc41b85f31120689-0">
              Herr talman! Jag lade särskilt märke till att Eva Flyborg valde
              att endast tala om fordonsindustrin och inte svara på min fråga,
              men jag antar att hon återkommer i nästa replik med svar om kvinnors
              företagande och resurscentrumet Winnet. Vi var alla väldigt glada
              när det i december togs beslut om 108 miljoner till resurscentrum
              och Winnet, som i dag inte vet hur framtiden kommer att bli. Det
              lutar åt att många aktiebolag ska få del av pengarna, det vill
              säga någon form av bidrag till företaget, och där ska de konkurrera
              med Winnet. Jag vet inte om det har varit avsikten från alliansregeringen.
              Det skulle vara bra om Eva Flyborg kunde ge ett svar på det.
            </seg>
            <seg xml:id="i-f907f38e771c8e2f-0">
              Sedan måste även jag komma tillbaka till fordonsindustrin. Eva
              Flyborg försökte utifrån att hon kommer från Västsverige skapa
              en bild av att hon kunde och visste mycket om fordonsindustrin,
              men det lät inte riktigt så i replikskiftet när hon påstod att
              branschprogrammen som vi har genomfört och de samarbeten som vi
              har haft mellan industrin och politiken knappt skulle ha påverkat
              alls. Jag undrar hur det kan komma sig att höga företrädare för
              Volvos ledning har hört av sig till det socialdemokratiska partiet
              och velat föra samtal med oss. De har sagt: Vi får ingen kontakt
              med alliansregeringen. De svarar inte när vi ringer och vill inte
              tala med oss. Det känns lite märkligt. Fordonsindustrin i Sverige
              har ändå utvecklats under årtionden.
            </seg>
          </u>
          <note type="speaker" xml:id="i-fedd94a73ed27e84-0">
            Anf. 21 EVA FLYBORG (FP) replik:
          </note>
          <u who="eva_flyborg_45b8be" xml:id="i-ba1b9526ac3354b5-2">
            <seg xml:id="i-701a25eb91de42dc-0">
              Herr talman! Jag återkommer i alla fall till detta med branschprogram,
              som Carina Adolfsson Elgestam tar upp. Det är inte så enkelt som
              att man sätter en etikett på något. Har man inte något bra innehåll
              blir det i alla fall ingenting.
            </seg>
            <seg xml:id="i-c74c911135ff2c21-0">
              Alliansregeringen har gjort tvärtom. Vi bekymrar oss inte om
              att sätta etiketter på saker och ting. Vi koncentrerar oss på
              innehåll och resultat i stället. Det är faktiskt mycket bättre.
            </seg>
            <seg xml:id="i-0a5ef2a9c21f4a8d-0">
              När det gäller kontakter med fordonsindustrin är det mycket bra
              att man därifrån också hör av sig till Socialdemokraterna och
              andra oppositionspartier. Det ingår naturligtvis i deras arbetsuppgifter
              att göra. Självfallet är det så.
            </seg>
            <seg xml:id="i-86c92d013e76e9d0-0">
              Jag kan svara för mig själv. Jag har många kontakter med de flesta
              inom fordonsklustret och de är många. Vi talar i dag om Volvo
              som är mycket stort. Vi kan också nämna Scania för balansens skull,
              om inte annat, som deltog i vår utfrågning.
            </seg>
            <seg xml:id="i-93c738c70c48c610-0">
              Men det gäller också att träffa de mindre företagen inom fordonsklustret.
              Det gäller inte minst underleverantörer med tanke på den situation
              som de befinner sig i.
            </seg>
            <seg xml:id="i-d821787c3679c9c3-0">
              Dessa besök är många och livliga, och kontakterna är mycket bra.
              Det är, som sagt, bra att även Socialdemokraterna träffar företag
              inom fordonsklustret. Fortsätt med det.
            </seg>
          </u>
          <note type="speaker" xml:id="i-c9033dfb3ee264f5-0">
            Anf. 22 JONAS ERIKSSON (MP) replik:
          </note>
          <u who="jonas_eriksson_d455a5" xml:id="i-94f726f84b490a7f-3">
            <seg xml:id="i-82263518ec8f9cbd-0">
              Herr talman! Eva Flyborg svarade delvis på en fråga som jag tänkte
              ställa i detta replikskifte. Det handlar just om sjuklöneansvaret,
              som jag också ställde en fråga till Jessica Polfjärd om.
            </seg>
            <seg xml:id="i-12da52e66e37d85c-0">
              Sjuklöneansvaret innebär ett ökat risktagande för företagare.
              Sjuklöneansvaret innebär också att arbetsmarknaden fungerar sämre.
              För att undvika att stå med kostnader för sjuklön har arbetsgivaren
              starka ekonomiska skäl att välja bort personer med lång sjukdomshistoria
              och människor som inte har referenser från andra jobb och är nya
              på arbetsmarknaden.
            </seg>
            <seg xml:id="i-5ff1bd9eabe79d93-0">
              Jag står bakom detta, men det är inte mina ord. Detta är hämtat
              från Folkpartiets hemsida där Folkpartiets programkommitté föreslår
              att sjuklöneansvaret slopas.
            </seg>
            <seg xml:id="i-58f4c23f032ed941-0">
              Eva Flyborg sade i sitt anförande att sjuklöneansvaret bör avskaffas,
              om jag förstod det hela rätt.
            </seg>
            <seg xml:id="i-5ef938156873573c-0">
              När frågan diskuterades medialt för en tid sedan såg jag däremot
              att Folkpartiets ekonomisk-politiska talesperson Carl B Hamilton
              var tveksam till att slopa sjuklöneansvaret för den andra veckan.
              Han tyckte i stället att det möjligen kan vara bra att förbättra
              högkostnadsskyddet.
            </seg>
            <seg xml:id="i-f7c16788f06356be-0">
              När Eva Flyborg säger att det bör avskaffas undrar jag: Vad är
              Folkpartiets hållning i denna fråga? Är man beredd att stödja
              Miljöpartiets uppfattning? Står man för det som Eva Flyborg tog
              upp i sitt anförande?
            </seg>
          </u>
          <note type="speaker" xml:id="i-a301f7e068f2b0e8-0">
            Anf. 23 EVA FLYBORG (FP) replik:
          </note>
          <u who="eva_flyborg_45b8be" xml:id="i-ba1b9526ac3354b5-3">
            <seg xml:id="i-48b2c92b490ffeea-0">
              Herr talman! Det är alltid en bra regel att lyssna på vad Eva
              Flyborg säger, för då blir det rätt och bra.
            </seg>
            <seg xml:id="i-b988db4f58016f8b-0">
              När det gäller sjuklönekostnaderna för företagen har vi sagt
              att vi är öppna för att gå vidare i just den riktningen och ta
              bort sjuklöneansvaret för företagen.
            </seg>
            <seg xml:id="i-0df72d0b5cec745c-0">
              I vår interna diskussion, som Jonas Eriksson refererade till,
              har det i första hand gällt den andra sjuklöneveckan. Men vi anser
              att sjuklöneansvaret även för den första sjuklöneveckan ska tas
              bort så fort som möjligt. Det är stor skillnad på vilket ekonomiskt
              åtagande det blir för just dessa två veckor, och skillnad för
              staten.
            </seg>
            <seg xml:id="i-48986b3130e7c90c-0">
              Jag ser samma problem som Jonas Eriksson just med sjuklöneansvaret
              för företagen. Det finns en risk att man utestänger svagare grupper,
              om jag får kalla dem så, alltså människor som kanske har en sjukdomshistoria
              bakom sig eller som är sjuka. Men när det gäller den andra vågskålen
              är det en bra tanke med det som gäller i dag eftersom det tvingar
              företagen att ta ett stort ansvar för till exempel sin arbetsmiljö
              vilket Jonas Eriksson också brukar tala om vid andra tillfällen
              men också för rehabilitering och att rätt insatser sker mycket
              tidigt. Jag tror att vi kan vara överens om att det är bra att
              denna drivkraft och detta incitament behålls hos företagen men
              att man också tar bort sjuklöneansvaret för företagen så småningom.
            </seg>
            <seg xml:id="i-3bdaee9258714989-0">
              Mitt korta svar på Jonas Erikssons fråga är ja.
            </seg>
          </u>
          <note type="speaker" xml:id="i-e1ff2ac3280b3845-0">
            Anf. 24 JONAS ERIKSSON (MP) replik:
          </note>
          <u who="jonas_eriksson_d455a5" xml:id="i-94f726f84b490a7f-4">
            <seg xml:id="i-8221f711213ab684-0">
              Herr talman! Det var bra med ett tydligt besked från Eva Flyborg.
              Man kan säga att ett slopande av sjuklöneansvaret för den andra
              veckan är ett steg i rätt riktning. Men det hjälper inte till
              att minska det som företagarna upplever som ett regelkrångel med
              att hantera sjuklönefrågan. Det kvarstår så länge de har detta
              ansvar.
            </seg>
            <seg xml:id="i-bf1a5590adfd21d5-0">
              En annan fråga som dyker upp på Folkpartiets hemsida är att man
              också delar Miljöpartiets syn vad gäller behovet av sänkta arbetsgivaravgifter.
              Detta återfinns även hos en del andra allianspartier.
            </seg>
            <seg xml:id="i-03ddbc91c0fdf494-0">
              Jag vill fråga Eva Flyborg vad hon bedömer att det egentligen
              är som hindrar att Sveriges företagare ska få se förslagen om
              ett slopat eller minskat sjuklöneansvar och sänkta arbetsgivaravgifter
              förverkligas.
            </seg>
          </u>
          <note type="speaker" xml:id="i-f95bbccff3ebfb37-0">
            Anf. 25 EVA FLYBORG (FP) replik:
          </note>
          <u who="eva_flyborg_45b8be" xml:id="i-ba1b9526ac3354b5-4">
            <seg xml:id="i-7a9a6d7c2e0dbef7-0">
              Herr talman! Som Jonas Eriksson vet är det i grund och botten
              ekonomin som det handlar om. Vi har i alla tider alltid använt
              våra företag som mjölkkor för staten. Vi måste ha in pengar någonstans
              ifrån, och vi betalar alla skatt. Men företagen står också för
              en stor del av statens inkomster.
            </seg>
            <seg xml:id="i-c2ac7d496844a286-0">
              Så krass är egentligen verkligheten ibland att det inte alltid
              finns pengar till allting. Då måste man i oroliga tider, som under
              de år som vi nu har genomlevt och fortfarande lever i, koncentrera
              sig på de skatter som gör att man får fler människor i arbete.
              Då kan man välja att göra det generellt. Ibland kan man också
              välja att göra mer branschvisa insatser eller punktinsatser.
            </seg>
            <seg xml:id="i-5f6dd73f65a9d86e-0">
              Jag hoppas att detta står på agendan och kommer att bli verklighet
              inom en inte alltför avlägsen framtid. Men det får vi helt enkelt
              se.
            </seg>
          </u>
          <note type="speaker" xml:id="i-1bf968867e12b504-0">
            Anf. 26 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-4">
            <seg xml:id="i-b1e3922f68a59cd5-0">
              Herr talman! Jag tackar Eva Flyborg för klargörande när det gäller
              sjuklöneansvaret för företag med få anställda. Jag hoppas att
              ni landar i detta så småningom eftersom det är där som det gör
              störst nytta.
            </seg>
            <seg xml:id="i-fb73b8c9d18dff52-0">
              Eva Flyborg tog upp de gamla branschprogrammen, och hon antydde
              att de inte hade varit så bra. Men de utvärderingar som är gjorda
              har visat på mycket bra resultat. Jag tycker därför att det är
              en helt felaktig uppfattning från henne.
            </seg>
            <seg xml:id="i-9b2fe3e5b8212eec-0">
              Däremot anser jag och Vänsterpartiet att de behöver utvecklas,
              och vi talar om samverkansprogram. Det handlar om samverkansprogram
              där bland andra akademin, näringslivet och det offentliga samverkar
              på olika sätt. Men det ska också vara tvärvetenskapligt. Vi behöver
              ha in även humanistiska värderingar när vi ska ta itu med våra
              samhällsutmaningar om vi ska klara av dem för morgondagens samhälle.
              Det är det som vi menar med dessa samverkansprogram.
            </seg>
            <seg xml:id="i-a835ada6375133b4-0">
              Då är det viktigt att ge incitament för de mindre företagen att
              forska och utvecklas ytterligare. Vi har föreslagit just ett stöd
              för forskning och utveckling.
            </seg>
            <seg xml:id="i-8bd3f2269b78e971-0">
              Nu noterar jag att Eva Flyborg är inne på något liknande. Men
              hon talade om skatterabatt för forskning och utveckling. En skatterabatt
              kan man per definition bara få om företaget betalar skatt. Är
              det så jag ska tolka Eva Flyborg, eller är det ett rent stöd för
              forskning och utveckling för de små och medelstora företagen?
              Det är ju någonting annat.
            </seg>
          </u>
          <note type="speaker" xml:id="i-9c909971adaa7cbc-0">
            Anf. 27 EVA FLYBORG (FP) replik:
          </note>
          <u who="eva_flyborg_45b8be" xml:id="i-ba1b9526ac3354b5-5">
            <seg xml:id="i-fea2550b4b3a204d-0">
              Herr talman! Det är som sagt inte formen som är det viktiga.
              Jag tycker att oppositionen, framför allt Socialdemokraterna men
              även Vänsterpartiet, har en övertro på att just sätta etiketter
              på saker och ting och få in saker och ting i fix och färdig form.
              Jag försökte säga att det är innehållet som är det viktigaste.
              När vi talar om fordonsindustrin handlar det om motorutveckling,
              materialutveckling, komponentutveckling och alla möjliga saker.
              Det är det viktigaste.
            </seg>
            <seg xml:id="i-11877d3f959a0b68-0">
              När vi talar om utveckling för fordonsindustrin och andra industrier
              vi kanske inte ska tala bara om fordonsindustrin är det viktigt
              med forskningen. Det är A och O. Jag tror att Kent Persson kan
              hålla med om det. Därför är jag mycket nöjd med att vi gör historiska
              satsningar på just forskning och utveckling. Det betyder någonting
              när man kan lägga så många miljarder på detta som vi gör. Det
              är en historisk satsning, och det innebär någonting i praktiken.
              Det kommer också att innebära mer resultat som industrin kan tillgodogöra
              sig framöver.
            </seg>
            <seg xml:id="i-21379ae23b3dc3cc-0">
              Det är också så att akademin och industrin arbetar tillsammans,
              och det är en avgörande komponent för framtiden, precis som Kent
              Persson säger. Det håller jag med om.
            </seg>
            <seg xml:id="i-060b107df5d8a80f-0">
              En skatterabatt för forskning och utveckling är en del av vårt
              nya partiprogram som vi ska diskutera och besluta om i november.
              Vi får se hur den kommer att utformas exakt; det kan jag inte
              tala om här i talarstolen i dag. Vi får återkomma till detta.
              Just att det finns ett sådant moment tror jag dock är viktigt
              för framtiden.
            </seg>
          </u>
          <note type="speaker" xml:id="i-2d636b54030b1d4e-0">
            Anf. 28 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-5">
            <seg xml:id="i-bf190c9639093f8d-0">
              Herr talman! Att påstå att de gamla branschprogrammen inte hade
              något innehåll är helt fel. Det är helt fel! Man startar inte
              upp någonting om man inte har ett syfte med det. Det fanns ett
              behov som ledde fram till olika branschprogram inom olika områden.
              Däremot menar jag att det här behöver utvecklas ytterligare och
              mer utgå från de samhällsutmaningar vi står inför. Då behövs det
              mer bredd i de satsningar som behövs för framtiden. Jag uppfattar
              det också som att det är vad Vinnova säger när de nu presenterar
              sina samverkansprogram.
            </seg>
            <seg xml:id="i-87750b92016ad551-0">
              Jag får väl acceptera att Folkpartiet behandlar just frågan om
              stöd till forskning och utveckling för företag och hur den ska
              utformas, men jag har ett medskick: Se det som ett stöd och inte
              som en skatterabatt eller ett skatteincitament. Det är nämligen
              något helt annat. Det är just i uppstartsskedet för de små och
              mindre stora företagen man behöver ha incitamentet för att gå
              vidare med forskning och själv stimulera detta. Då är själva stödet
              väldigt viktigt i den delen.
            </seg>
          </u>
          <note type="speaker" xml:id="i-3800d27506f46c40-0">
            Anf. 29 EVA FLYBORG (FP) replik:
          </note>
          <u who="eva_flyborg_45b8be" xml:id="i-ba1b9526ac3354b5-6">
            <seg xml:id="i-9f0d859051d1f23c-0">
              Herr talman! Det är klart att vi har samhällsutmaningar, och
              det är klart att företagen det vill säga industrin som helhet,
              tillsammans med akademin, regioner, företag i övrigt och föreningar
              i stort har en hel del att bidra med och måste göra detta mer
              tillsammans.
            </seg>
            <seg xml:id="i-212061d4527f2ae8-0">
              Det är väl också som Kent Persson egentligen antyder, nämligen
              att ett av problemen förr har varit att man har jobbat för mycket
              med skilda stuprör. Nu kritiserar jag inte något enskilt parti
              utan talar om detta som samhällsutveckling, om vi kan lyfta diskussionen
              dit. Det har varit för mycket enskilda stuprör där man inte har
              samverkat. Jag håller med om att det inte har varit bra, utan
              man behöver mer kontakter emellan i till exempel samverkansprogram,
              som Kent Persson nu också antyder att Vinnova satsar på. Jag tror
              att det är 200 miljoner kronor man i det här skedet kommer att
              satsa på till exempel ökade partnerskap mellan enskilda aktörer.
            </seg>
            <seg xml:id="i-f057379e68d83a06-0">
              Det är alltså viktigt, och det är väldigt bra. Det kommer också,
              tror jag, att innebära att man får in fler samhällsvetare och
              fler från humaniora även inom den lite hårdare delen av industrin.
              Det kommer att vara väldigt bra, inte minst för användarvänlighet,
              konkurrenskraft och i slutändan konsumenterna. Där tror jag alltså
              att vi alla är vinnare på ett mer holistiskt sätt att se på samhället.
              Industrin är inte i en box för sig, utan den ingår i hur vi formar
              samhället framöver. Det handlar om en positiv välståndsbildande
              kraft, och det var just det jag började med att tala om, de välståndsbildande
              krafterna, som är så viktiga.
            </seg>
            <seg xml:id="i-3ac375148c0b73d9-0">
              Som slutkläm kommer jag att kunna säga jag vet att Kent Persson
              inte har någon replik kvar att det också är viktigt att vi vårdar
              de välståndsbildande krafterna och inte lägger på ökade skatter
              på dem. Då blir det nämligen inte fler jobb.
            </seg>
          </u>
          <note type="speaker" xml:id="i-e964a10581d978fe-0">
            Anf. 30 ANDERS AHLGREN (C):
          </note>
          <u who="anders_ahlgren_ea61d4" xml:id="i-f1d83714f8c912a5-0">
            <seg xml:id="i-fb5c92d009707800-0">
              Herr talman! Jag ska börja med att yrka bifall till förslaget
              i betänkandet och avslag på samtliga motioner.
            </seg>
            <seg xml:id="i-9cdbdd19a06bc499-0">
              Jag skulle också vilja passa på att beröra näringslivsklimatet,
              som generellt sett är bra och där arbetsmarknadens parter verkar
              under stort samförstånd. Långsiktiga och stabila spelregler präglar
              Sverige, vilket gör att människor vågar satsa på att utveckla
              sina företag. Detta lägger grunden för Sveriges välstånd.
            </seg>
            <seg xml:id="i-3da62ddc67e03661-0">
              I den senaste Entreprenörskapsbarometern som Tillväxtverket presenterade
              framgår det att 49 procent av svenskarna skulle kunna tänka sig
              att bli företagare men det är bara 10 procent som är företagare.
              Därför måste vi fortsätta arbetet med att förenkla för människor
              att starta och driva företag.
            </seg>
            <seg xml:id="i-8546748c221390d8-0">
              I tider av hög arbetslöshet blir satsningar på jobb och tillväxt
              extra viktiga. Centerpartiet och alliansregeringen har de senaste
              fem åren sänkt kostnaderna och förenklat för företagande. För
              2014 presenterade regeringen en offensiv tillväxtbudget, och därtill
              lägger vi insatser som föreslås i VÅP:en. Pengarna läggs framför
              allt på infrastruktur, utbildning, innovation och forskning, bättre
              förutsättningar för investeringar i små företag, sänkt bolagsskatt
              och fler vägar till jobb för unga, där utbildning är en tung del.
            </seg>
            <seg xml:id="i-fa735eba442a6dda-0">
              Tack vare att Centerpartiets förslag om ett investeraravdrag
              nu blir regeringspolitik får fler möjlighet att vara med och investera
              i svenska företag. När fler får chansen att investera i små och
              växande företag kommer jobben på sikt att öka.
            </seg>
            <seg xml:id="i-b428ebd81b471806-0">
              Om vi ska klara de utmaningar vi står inför krävs att vi använder
              våra fördelar, både i städerna och på landsbygden. Sverige utanför
              Helsingforss tullar är allt annat än tärande. Tvärtom det är där
              vi hämtar de råvaror världen efterfrågar, som mat, mineraler och
              energi för att bara nämna några exempel. Allt fler gör dock sitt
              bästa för att förvandla landsbygden till Skansen, alltså en vacker
              plats där tiden förväntas stå stilla en oas för storstadsbor i
              behov av rekreation. Säkert har ni alla hört uttrycket till helgen
              åker vi till landet. Man säger sig vilja ha en levande landsbygd,
              men ofta uppstår motsättningar när landsbygden vill utvecklas.
            </seg>
            <seg xml:id="i-7555320dfb567f8f-0">
              Låt mig ge några exempel på landsbygdens storhet. Jag börjar
              med Sveriges utrikeshandel, som har ett starkt överskott. Utan
              skogen, malmen och stålet skulle vi i stället ha ett underskott.
              Det innebär att hela den svenska nettoexporten kommer från basindustrin.
              Dessa bas- och exportföretag sysselsätter 82 000 människor, och
              enligt en studie som organisationen Industriarbetsgivarna har
              låtit göra är upp till 400 000 jobb inom andra branscher beroende
              av basindustrin. Med andra ord har bas- och exportindustrin stor
              betydelse för arbetsmarknaden, särskilt utanför storstäderna.
            </seg>
            <seg xml:id="i-22fa74f57fcb0f1b-0">
              Per Hidesten, vd för Industriarbetsgivarna det vill säga gruvorna,
              sågverken och pappers- och stålindustrin säger: I Helsingfors
              kan det vara svårt att förklara, men utanför storstäderna finns
              inte den här okunnigheten. Där ser man fabrikerna, lastbilarna
              och tågen varje dag.
            </seg>
            <seg xml:id="i-6ac16afd04125486-0">
              I flera av landets kommuner står svensk bas- och exportindustri
              för en stor del av arbetstillfällena. Orter som Oxelösund, Grums,
              Hofors, Sandviken och Hylte är exempel på orter där andelen av
              den lokala sysselsättningen är mellan 25 och 46 procent.
            </seg>
            <seg xml:id="i-eba98527f07c351b-0">
              Ett annat område är utländska turister, som spenderar nästan
              100 miljarder kronor. Det innebär att turisterna står för nästan
              6 procent av Sveriges totala export. Turistbranschen svarar för
              drygt 160 000 årsarbetare. Allt detta är uppgifter från Tillväxtverkets
              årsrapport i juni 2012.
            </seg>
            <seg xml:id="i-22a3d82b3e893040-0">
              Den framtida utvecklingen för besöksnäringen spås bli mycket
              kraftig. FN:s vision är att globala turistresor ska öka med 45
              procent under de närmaste sju åren och nästan dubbleras fram till
              2030. Detta innebär att starka besöksområden utanför Helsingfors
              och Göteborg, som Dalarna, Jämtland, Lappland, Halland, Bohuslän,
              Öland och Gotland, också kommer att ha en fortsatt stark utveckling.
            </seg>
            <seg xml:id="i-4d36058b8f5f4283-0">
              Landsbygden är naturligtvis beroende av tätorter och städer,
              men den som bor i Helsingfors, Göteborg eller Malmö är också i
              hög grad beroende av att hela Sverige lever och kan leverera.
              Vi behöver helt enkelt varandra. Centerpartiet vill ge människor,
              företag och organisationer förutsättningar att skapa attraktiva
              miljöer, jobb och tillväxt. Det är dessa som är landsbygdsutvecklarna,
              inte politiker eller byråkrater.
            </seg>
            <seg xml:id="i-25030b7b326e0f78-0">
              Vi behöver inte en miljöpartistisk politik som försämrar reseavdragen
              eller höjer lastbilsbeskattningen. Vi behöver inte heller Socialdemokraternas
              förtal av företagande en jakt på företag som man kryddar med kraftigt
              höjda skatter och mer byråkrati och krångel.
            </seg>
            <seg xml:id="i-40c70d685a3c257f-0">
              Vi behöver göra det billigare att anställa. Vi behöver ytterligare
              sänka kostnaderna för svenskt jordbruk som producerar nära, klimatsmart
              och sund mat. Vi behöver plocka bort ännu mer av onödiga regler
              inte lägga på mer byråkrati, vilket exempelvis månadsrapporteringen
              skulle innebära. Vi måste förbättra kommunikationerna ytterligare.
            </seg>
            <seg xml:id="i-7d00d1c5e9bd13d3-0">
              Herr talman! Låt mig vara tydlig: Landsbygden behöver inte räddas.
              Landsbygden behöver ges luft under vingarna. Landsbygden behöver
              fria tyglar.
            </seg>
            <seg xml:id="i-c4dc9e9f57f3fc97-0">
              En levande landsbygd är inte något valfritt, något vi kan kosta
              på oss när alla andra räkningar i statens hög av utgifter är betalda.
              En levande landsbygd är en förutsättning för hållbarhet och välstånd.
            </seg>
            <seg xml:id="i-4f364ad3fdba591b-0">
              Det du åt till frukost, biogasen till din bil, stålet i bron
              du passerade på väg till jobbet, vindkraftselen som du laddar
              din telefon med eller trästommen i ditt hus allt har levererats
              av landsbygden. Det är här naturtillgångarna finns. Det är här
              vår framgångsrika bas- och exportindustri finns. Det är här som
              stora delar av besöksnäringens expansionsmöjligheter finns.
            </seg>
            <seg xml:id="i-92add4688ed960cf-0">
              För oss Centerpartister är detta naturligt: Vi ser hela landet.
            </seg>
            <seg xml:id="i-a041ffc5716c890c-0">
              Socialdemokraterna vill fortfarande fördubbla arbetsgivaravgifterna
              för unga. Här har Miljöpartiet gjort en klok helomvändning som
              Centerpartiet noterar med glädje bra för ungdomarna, bra för företagen
              och bra för Sverige.
            </seg>
            <seg xml:id="i-d2ea2928b01f1d03-0">
              Socialdemokraterna lovar på nytt dubbelt så hög moms på mat som
              köps på restaurang jämfört med andra matinköp vi gör. Dessutom
              föreslår man höjd bolagsskatt, begränsat RUT-avdrag och att EU-stödet
              till svenskt jordbruk ska halveras. Totalt handlar det om runt
              30 miljarder kronor i skattehöjningar på företagen. Hur allt detta
              ska leda till fler jobb är ett mysterium som Socialdemokraterna
              måste reda ut.
            </seg>
            <seg xml:id="i-c090ae3efe91ee6b-0">
              Herr talman! Jag tycker att det är på sin plats att den socialdemokratiska
              företrädaren i dagens debatt, Adolfsson Elgestam, här i kammaren
              nu berättar hur dessa pålagor på företag skapar fler jobb.
            </seg>
            <seg xml:id="i-0f5a69172ea00584-0">
              Riksdagsledamöter! Jag tror att alla vi som är här i kammaren
              just nu vill ha rätten att välja vem som ska hjälpa oss duscha
              när vi blir gamla och hjälplösa. För Centerpartiet är det en självklarhet
              att få välja vem som ska utföra äldreomsorg, utbildning och barnomsorg.
              Det är en rättighet som vi inte vill beröva någon. Centerpartiet
              ser ett Sverige växa fram där fler utförare ger mer service till
              människor, där jobben inom välfärdssektorn ökar och där många
              kvinnor äntligen ges möjlighet att starta och driva företag eller
              kan välja bland flera arbetsgivare. För oss är det naturligt att
              lägga kraften på upphandling och uppföljning av välfärdstjänster
              och se hur de kan förbättras, detta för att säkerställa god kvalitet
              och fortsatt utveckling. Det som utlovats av utförarna, oavsett
              om det är i kommunal eller i privat regi, ska absolut levereras.
            </seg>
            <seg xml:id="i-24a430db09eaa96c-0">
              Men i Socialdemokraternas Sverige ska det inte vara möjligt för
              invånarna att själva välja utförare av skola, vård och omsorg.
              I Socialdemokraternas Sverige kommer man att kräva att det bara
              är non-profit-företag, godkända av kommunen, som får utföra välfärdstjänster.
              I praktiken innebär det att kommunen har vetorätt mot konkurrenter
              till sin egen verksamhet. Det parti som vill kalla sig framtidspartiet
              söker lösningar bakåt i tiden, där politiker alltid visste bäst
              och styrde människornas liv i detalj.
            </seg>
            <seg xml:id="i-d2beabde7e2ba8d9-0">
              Jag vill gärna avsluta med att citera Lena Mellin som i Aftonbladet
              den 5 april skriver:
            </seg>
            <seg xml:id="i-a1a3752ca3f6e3b9-0">
              Men kan man vara emot vinster i vissa delar av näringslivet och
              inte i andra? Uppenbarligen. Det är i alla fall den ståndpunkt
              som Socialdemokraterna intagit. Det finns massor av företag som
              säljer tjänster till den kommunala, landstingskommunala och statliga
              sektorn. Byggjätten NCC är ett av dem. Förra året gjorde NCC Construction,
              som bland annat bygger skolor, sjukhus, sportarenor, bostäder,
              vägar, järnvägar och kraftverk en vinst efter skatt på 801 miljoner
              kronor. NCC Roads är ett annat bolag i samma koncern. De tillverkar
              vägbeläggningar och utför vägunderhåll. Deras vinst under förra
              året var 413 miljoner efter skatt. Mycket litet av den summan
              kom från någon annan källa än skatter. De kvinnodominerade Carema
              Care och Carema sjukvård och bemanning ägs av Ambea AB som kan
              vara hur läskigt som helst, det har jag ingen aning om. Men skär
              vårdguld med täljkniv gör de inte. Enligt senaste årsredovisningen
              på Bolagsinfo var förlusten 230 miljoner på mindre än ett år.
              Även de bolagen betalas till största delen av skattepengar. Det
              borde vara besvärande för Socialdemokraterna att de har så olika
              syn på bolagsvinster beroende på vad företagen sysslar med.
            </seg>
            <seg xml:id="i-71e28a37bb56a275-0">
              Herr talman! Tydligare än så här kan det väl knappast sägas.
              Hur ska de entreprenörer som satsar tid och pengar på att utveckla
              den svenska vården och omsorgen veta vad som händer efter en eventuell
              socialdemokratisk valseger? Hur ska de våga anställa? Hur ska
              de våga lita på att deras vårdmottagningar eller skolor får finnas
              kvar? Och hur ska patienter och elever veta det, för att inte
              tala om de drygt 100 000 människor som jobbar inom privat drivna
              välfärdsföretag?
            </seg>
          </u>
          <note xml:id="i-a5ad069bf4a9ad1b-0">
            I detta anförande instämde Daniel Bäckström och Helena Lindahl
            (båda C) samt Hans Rothenberg (M).
          </note>
          <note type="speaker" xml:id="i-46f9d65c9d917114-0">
            Anf. 31 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-4">
            <seg xml:id="i-a9908fb4dc98a43d-0">
              Herr talman! Det var många intressanta saker som Anders Ahlgren
              sade i sitt anförande. Jag tänkte börja med att säga till Anders
              Ahlgren: Jag är en sådan där, jag bor på Skansen. Jag bor ute
              på landsbygden och vet ganska väl hur det är i vardagen. Det kändes
              inledningsvis, de första minuterna i Anders Ahlgrens anförande,
              som att han också visste och kände till villkoren i vardagen när
              man bor på landsbygden, eller i glesbygden. Det är lite olika
              hur man identifierar sig i förhållande till dessa beroende på
              om man bor i en liten tätort eller i en liten by.
            </seg>
            <seg xml:id="i-a057e4ee39beb2f3-0">
              Mot bakgrund av det och anklagelserna angående vinster i välfärden
              vill jag säga hur det är hemma hos mig i Lenhovda där jag bor.
              Vi är väldigt glada att vi har en skola. Hitintills har vi inte
              sett att det finns någon som vill konkurrera om skolan. Vi är
              väldigt glada att vi har en vårdcentral. Vi har hitintills inte
              sett att det är någon som vill etablera en konkurrerande vårdcentral.
              Det är lite grann detta som är villkoren ute på landsbygden.
            </seg>
            <seg xml:id="i-c2cdcbb327190ac5-0">
              Därför känns det lite tudelat när Anders Ahlgren i den ena stunden
              säger att han vill ha en fördelningspolitik i landet som gör att
              hela Sverige kan leva och i nästa andetag säger att det ska vara
              på marknadsmässiga villkor. Hur ska den politiken gå ihop? Det
              kan man fundera över.
            </seg>
            <seg xml:id="i-58bebf88d82abd24-0">
              Jag trodde ett tag att Centerpartiet hade gått i opposition tillsammans
              med oss, för det kändes lite så. Kanske vi kan få svar på frågorna.
              Ska det bli minskad centralisering?
            </seg>
          </u>
          <note type="speaker" xml:id="i-3e1d73f6ec20c5f3-0">
            Anf. 32 ANDERS AHLGREN (C) replik:
          </note>
          <u who="anders_ahlgren_ea61d4" xml:id="i-f1d83714f8c912a5-1">
            <seg xml:id="i-986c8f62fdcda72d-0">
              Herr talman! Carina Adolfsson Elgestam använde nästan hela sin
              replik till att ställa nya frågor utan att svara på en enda. Det
              är väldigt intressant, tycker jag, hur ni på kongressen kan lägga
              fram förslag där ni begränsar vinstuttaget i en del företag men
              inte i andra. Hur ska ni reda ut det? Hur ska företagen veta det?
              Eller ska kanske även de stora företagen, som är mer ROT-betingade
              än RUT-betingade, prövas som non-profit-företag?
            </seg>
            <seg xml:id="i-12eb79e22fc4b3d5-0">
              För min del pratar jag inte om glesbygd, jag pratar mycket landsbygd.
              Jag tycker att det i det här perspektivet är landsbygd som ligger
              utanför de stora städerna. För första gången i Sveriges historia
              kommer majoriteten av ledamöterna i denna kammare från Helsingfors,
              Västra Götaland och Skåne. Det tror jag långsiktigt kommer att
              få effekter för svensk landsbygd, och det får vi förhålla oss
              till på ett alldeles speciellt sätt.
            </seg>
            <seg xml:id="i-34731ed97143565e-0">
              När det gäller resonemang kring vårdcentraler skulle jag kunna
              referera till ett par fall som inte är särskilt smickrande för
              det parti som Carina Adolfsson Elgestam företräder. I mitt hemlän
              Dalarna, där socialdemokratiska majoriteter styrt länet i 82 år,
              öppnades det så småningom efter visst tvång en möjlighet att starta
              alternativa vårdcentraler.
            </seg>
            <seg xml:id="i-86dfe5c99c7afe0f-0">
              I Hedemora skulle man få möjlighet att anmäla sig till detta.
              Men när den här vårdcentralen ville öppna en liten filial i ett
              samhälle strax intill som heter Stora Skedvi fick man inte göra
              det, utan man skulle bli tvungen att ge en komplett vård. Det
              skulle vara en totalt utrustad vårdcentral som i de stora orterna.
              Då blev det inget av. Vågar vi däremot utveckla nya alternativ
              här tror jag att det kommer att gynna landsbygden.
            </seg>
          </u>
          <note type="speaker" xml:id="i-bbe03861669dd4a4-0">
            Anf. 33 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-5">
            <seg xml:id="i-9e0190a01f66c4ae-0">
              Herr talman! Jag vill påminna Anders Ahlgren om att det inte
              är vi socialdemokrater som har majoritet här i riksdagen, utan
              det är Centerpartiet tillsammans med Moderaterna, Folkpartiet
              och Kristdemokraterna som har det. Det betyder att oppositionen
              ställer frågor till majoriteten i debatter, och vi förväntar oss
              kanske ett och annat svar också.
            </seg>
            <seg xml:id="i-1898c991e68a8418-0">
              Mot bakgrund av det som Anders Ahlgren sade i sitt anförande,
              och också återkommer till i sin replik, angående landsbygden är
              det intressant för oss i oppositionen att få reda på om Centerpartiet
              har ändrat sig i apoteksfrågan. Är det verkligen en utveckling
              för landsbygden? Samma sak gäller bensinmackar, Posten och möjligheten
              att ta ut pengar. Jag skulle kunna räkna upp hur många frågor
              som helst. Det har centraliserats väldigt mycket under de senaste
              sju åren, och det är Alliansen som har haft majoritet.
            </seg>
            <seg xml:id="i-77f5a3a5ba598532-0">
              Anders Ahlgren talade sig också varm för basindustrin. Den ligger
              såväl mig som Socialdemokraterna varmt om hjärtat. Jag kommer
              själv från industrin och har min anställning inom industrin. Det
              är mycket viktiga frågor.
            </seg>
            <seg xml:id="i-2d27c3c50420a711-0">
              En annan sak som också slår oerhört hårt mot landsbygden, framför
              allt i södra Sverige, är de elprisområden som ni har infört. Det
              betyder att det är ett dyrare elprisområde för de småföretag som
              finns på landsbygden i södra Sverige. Med anledning av det Anders
              Ahlgren säger i sitt anförande undrar jag: Tycker Centerpartiet
              att det är okej? Samma sak gäller svaveldirektivet i förhållande
              till vikten av jobb på landsbygden.
            </seg>
          </u>
          <note type="speaker" xml:id="i-f69265f6a81209e5-0">
            Anf. 34 ANDERS AHLGREN (C) replik:
          </note>
          <u who="anders_ahlgren_ea61d4" xml:id="i-ebdf5c33d3364e95-0" next="cont">
            <seg xml:id="i-ba0dfd2dd947526e-0">
              Herr talman! I mitt anförande frågade jag hur många jobb som
              skapas om man belastar företagen med 30 miljarder ytterligare
              i form av höjd bolagsskatt och begränsat RUT-avdrag. Och det kom
              ett utspel förra sommaren från Socialdemokraternas ekonomiska
              talesperson om att halvera EU-stödet till svenskt jordbruk. Carina
              Adolfsson Elgestam har inte svarat på några av de frågorna i det
              här replikskiftet.
            </seg>
            <seg xml:id="i-676fe8469e4cc965-0">
              Hon har inte heller svarat på hur Socialdemokraterna ska skilja
              på välfärdsföretag och företag som skottar snö, städar eller klipper
              gräsmattorna med vinst i en kommun. Välfärdsföretagen ska tydligen
              bedömas för sig. Det verkar som om de har två olika skattkistor
              i den här verksamheten där den ena får användas på det ena sättet
              och den andra på det andra sättet.
            </seg>
            <seg xml:id="i-bda26ec1d787f60b-0">
              Det är fler apotek i dag än tidigare. Om jag kan det här rätt
              är det bara ett apotek i Lima som har stängt. I övrigt är det
              fler apotek och större tillgänglighet än tidigare.
            </seg>
            <seg xml:id="i-7278439b26640c86-0">
              Det finns ett särskilt stöd för att skapa service när det gäller
              bensinmackar. Det finns ett särskilt stöd för service på landsbygden.
            </seg>
            <seg xml:id="i-9133f446b7410622-0">
              Jag bor också i en liten by, Gagnefs kyrkby, med 1 600 invånare.
              Där har vi en alldeles utmärkt service sedan vi lät Posten få
              tillgång till den lokala Icabutiken. Det fungerar mycket bra och
              är betydligt mer decentraliserat än vad det var tidigare.
            </seg>
          </u>
          <note xml:id="i-3a1a0b9aaddf56a1-0">
            Ajournering
          </note>
          <note xml:id="i-74350a7e7f83c69a-0">
            Kammaren beslutade kl. 13.54 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="anders_ahlgren_ea61d4" prev="cont" xml:id="i-824731c862542e21-0">
            <seg xml:id="i-c141f9f77b364568-0">
              Återupptagna förhandlingar
            </seg>
            <seg xml:id="i-f29b52b74794a74c-0">
              Antalet högskoleplatser
            </seg>
          </u>
          <note xml:id="i-46629df2375f9eef-0">
            Förhandlingarna återupptogs kl. 14.00.
          </note>
          <note xml:id="i-7d6ad0b41e31b377-0">
            6 § Frågestund
          </note>
          <note xml:id="i-5067061b861dc82f-0">
            Anf. 35 ANDRE VICE TALMANNEN:
          </note>
          <note xml:id="i-9c05ba00d89f6abf-0">
            Jag hälsar utbildningsminister Jan Björklund, kultur- och idrottsminister
            Lena Adelsohn Liljeroth, statsrådet Birgitta Ohlsson, statsrådet
            Erik Ullenhag och miljöminister Lena Ek välkomna till dagens frågestund.
          </note>
          <note type="speaker" xml:id="i-de79454e4b89fd35-0">
            Anf. 36 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-8c6b9f3a6cb744be-0">
            <seg xml:id="i-f4e7768765d320c9-0">
              Herr talman! Jag vill rikta min fråga till utbildningsminister
              Jan Björklund.
            </seg>
            <seg xml:id="i-4a4da25a80c8d4ce-0">
              Den 18 april i år kom ny statistik över antalet sökande till
              landets högskolor och universitet. Den visar att vi för sjätte
              året i rad har ett rekordstort antal sökande till universitet
              och högskolor. Det var närmare bestämt 381 440 tjejer och killar,
              män och kvinnor som sökte sig till våra högskolor och universitet.
            </seg>
            <seg xml:id="i-924fc1076a6d5ad8-0">
              Det är kanske inte så konstigt med tanke på den höga ungdomsarbetslösheten
              i vårt land. Det är många ungdomar som resonerar så att i ett
              läge med hög arbetslöshet kan det vara väldigt bra att utbilda
              sig och hoppas på att det ser bättre ut om tre till fem år.
            </seg>
            <seg xml:id="i-9985ef8fb015ba43-0">
              Min fråga till statsrådet är: När vi nu har så oerhört många
              ungdomar som vill studera på landets högskolor och universitet,
              varför väljer då den borgerliga regeringen att skära ned på antalet
              platser?
            </seg>
          </u>
          <note type="speaker" xml:id="i-1c360ab10dbf855d-0">
            Anf. 37 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-0" who="unknown">
            <seg xml:id="i-c6b847ce59df6b98-0">
              Herr talman! Det är inte en korrekt beskrivning. Vi bygger ut
              med 5 200 platser.
            </seg>
            <seg xml:id="i-1ff7bbc4221e60a6-0">
              Det är helt korrekt att vi har fler sökande nu än vad vi har
              haft på många år. Vi har också under de här åren haft fler platser
              än vad vi har haft på många år. Det är fler studenter och fler
              platser i högskolan i dag än vad det var när Ibrahim Baylan var
              utbildningsminister. Ibland försöker ni beskriva det som att vi
              har skurit ned. Det har vi inte. Det är fler platser i dag än
              vad det var när Ibrahim Baylan hade ansvaret.
            </seg>
            <seg xml:id="i-67436eed9125e78f-0">
              Vi är också medvetna om att det blir konjunkturtoppar, och det
              är väl det vi har nu när det gäller söktryck. Konjunkturen är
              i botten. Det gör att det blir ett extra högt söktryck, och därför
              bygger vi ut med 5 200 platser.
            </seg>
            <seg xml:id="i-f73df8fe3d257408-0">
              Vi får väl återkomma i höst om vi ser ytterligare behov. Vår
              bedömning är att detta är rätt väl avvägt. Vi bygger också ut
              mängder av platser inom vuxenutbildning och annat, men det är
              rätt väl avvägt att göra den här utbyggnaden vi nu gör. Behövs
              det mer får vi återkomma i höstpropositionen.
            </seg>
          </u>
          <note type="speaker" xml:id="i-b9ce08e19d694aab-0">
            Anf. 38 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-8c6b9f3a6cb744be-1">
            <seg xml:id="i-f28fd849fe134a05-0">
              Herr talman! Jag känner en oro över väldigt mycket när det gäller
              utvecklingen i svensk skola. Ett av de ämnen som oroar mest är
              utvecklingen inom matematikämnet, och när jag nu hör på utbildningsministern
              är det helt uppenbart att problemen med matematiken har nått ända
              upp i regeringen.
            </seg>
            <seg xml:id="i-9c586124ae01ef9f-0">
              När man tittar på fakta, herr talman, ser man att antalet högskoleplatser
              minskade med nära 12 000 förra året och beräknas i år minska med
              ytterligare 10 000 platser. De senaste två åren, när vi har haft
              ett rekordstort antal sökande, har antalet högskoleplatser enligt
              siffror från utbildningsminister Jan Björklunds myndigheter minskat
              med närmare 22 000 platser.
            </seg>
            <seg xml:id="i-d221999f19559e3b-0">
              Var ligger klokskapen i detta? Varför inte låta de ungdomar som
              i dag går utan arbete och vill skaffa sig en utbildning få göra
              det? Är det inte en klok investering, både för landet och för
              dem? Vari ligger klokskapen att skära ned på högskolor och universitet
              i ett läge med en rekordhög ungdomsarbetslöshet?
            </seg>
          </u>
          <note type="speaker" xml:id="i-7fc52cdd25e9b72d-0">
            Anf. 39 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-1" who="unknown">
            <seg xml:id="i-bb427559b46b81af-0">
              Herr talman! Vi har långt över 400 000 personer som studerar
              vid svenska högskolor. Det är ju inte så att det gör en jätteskillnad
              om man bygger ut eller drar ned med några tusen, utan då talar
              vi om krusningar på ytan.
            </seg>
            <seg xml:id="i-45fc1e51dd79e7cb-0">
              Det är korrekt att det drogs ned med 10 000 platser för ett par
              år sedan. Det gjorde vi i enighet därför att vi införde avgifter
              för utomeuropeiska studenter. Tidigare betalade svenska staten
              för utomeuropeiska studenter. Men det drabbar ju inte de svenska
              studenter som Ibrahim Baylan nu talar om. Under den allra djupaste
              finanskrisen gjordes det en tillfällig utbyggnad med 10 000 platser
              som upphörde 2011. Det är korrekt.
            </seg>
            <seg xml:id="i-8b514ae658921459-0">
              Nu bygger vi ut med 5 200 platser igen på grund av konjunkturläget.
              Vi bygger också ut vuxenutbildning med statliga anslag som den
              inte har haft på mycket länge.
            </seg>
            <seg xml:id="i-2f4d7f2d2ec68789-0">
              Jag tycker därför att det är välavvägt. Skulle det vara så att
              vi ser behov av det så får vi återkomma i höstbudgeten med eventuella
              ytterligare beslut. Men det här är den bedömning vi gör nu.
            </seg>
            <seg xml:id="i-1df72de32f224363-0">
              Bemanningen på skolbibliotek
            </seg>
          </u>
          <note type="speaker" xml:id="i-f76973ae7dd3a132-0">
            Anf. 40 TINA EHN (MP):
          </note>
          <u who="tina_ehn_94fa72" xml:id="i-f356cfd858ce0ed8-0">
            <seg xml:id="i-ce95983e348ade80-0">
              Herr talman! Min fråga går förmodligen till utbildningsminister
              Björklund.
            </seg>
            <seg xml:id="i-c9d6907e73fe4242-0">
              Biblioteksfrågan är i dagarna aktuell, och ett förslag till ny
              bibliotekslag har precis överlämnats till riksdagen. Det som saknas
              i regeringens politik runt bibliotek är hur man ser på bemanningen
              av bibliotek.
            </seg>
            <seg xml:id="i-48dec7450f5ea8be-0">
              Min fråga i dag rör specifikt skolbibliotek. I den nya skollagen
              finns i dag inskrivet att skolor ska ha skolbibliotek. Men det
              står ingenting om att dessa ska ha utbildad personal. Många med
              mig ställer sig frågan vad regeringen har tänkt sig med skolbibliotek.
              Ska bemanning med utbildad personal ingå?
            </seg>
          </u>
          <note type="speaker" xml:id="i-0da45d68fdc66a08-0">
            Anf. 41 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-2" who="unknown">
            <seg xml:id="i-f7461ae0c57ecd05-0">
              Herr talman! Jag tror att utbildningsministern och jag delar
              på svaret här som jag inleder med att berätta att vi mycket riktigt
              har lagt fram ett förslag till en ny bibliotekslag på riksdagens
              bord. Det är en lag som är tydligare och skarpare än den föregående
              lagen.
            </seg>
            <seg xml:id="i-7749baaed9c72e42-0">
              Den nya lagen slår fast att det ska vara fritt att låna böcker,
              såväl fysiska böcker som e-böcker, liksom att biblioteken har
              en särskild uppgift för barns och ungas läsande, informationsteknik,
              ett demokratiuppdrag och mycket annat.
            </seg>
            <seg xml:id="i-c173e6eb6cef9fd8-0">
              Skälet till att det inte står någonting om bemanningen i bibliotekslagen
              det gör det inte heller i den lag som nu finns är att situationen
              för biblioteken skiljer sig åt. Det är annorlunda att ha ett bibliotek
              i en storstad än på glesbygden, och hur man väljer att utforma
              biblioteken är huvudmannens uppgift, det vill säga kommunen eller
              skolan.
            </seg>
            <seg xml:id="i-4e3938b7797b905a-0">
              Däremot är kraven väldigt tydliga på vad som är ett bibliotek.
              Men vi kan inte gå in och detaljstyra. Det tror jag inte heller
              att Tina Ehns partikamrater ute i regionerna och kommunerna skulle
              uppskatta.
            </seg>
          </u>
          <note type="speaker" xml:id="i-81af86b010ed86f7-0">
            Anf. 42 TINA EHN (MP):
          </note>
          <u who="tina_ehn_94fa72" xml:id="i-f356cfd858ce0ed8-1">
            <seg xml:id="i-aeea921806b3798b-0">
              Herr talman! Jag skulle vilja göra jämförelsen att ett skolbibliotek
              utan en bibliotekarie är som ett klassrum utan lärare, och det
              säger vi ju någonting om.
            </seg>
            <seg xml:id="i-ac6407f14d7e5921-0">
              Att det ska finnas biblioteksutbildad personal på bibliotek och
              specifikt på skolbibliotek tas upp i den aktuella Litteraturutredningen
              som presenterades i höstas. Att det ska finnas biblioteksutbildad
              personal tas upp av remissinstanserna till den nya bibliotekslagen,
              och det togs också upp inför skolbibliotekslagen.
            </seg>
            <seg xml:id="i-d1121260a9183d10-0">
              Regeringen verkar dock inte ha tagit till sig de här viktiga
              synpunkterna, en av de viktigaste ingredienserna i biblioteksverksamhet.
            </seg>
            <seg xml:id="i-c39d0d5ceaf279ab-0">
              Min fråga kvarstår, för jag förstår inte riktigt om vi inte har
              ett uttalat önskemål eller krav på att det ska finnas utbildad
              bibliotekspersonal på bibliotek.
            </seg>
          </u>
          <note type="speaker" xml:id="i-3f3bbf16645fa1d9-0">
            Anf. 43 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-3" who="unknown">
            <seg xml:id="i-6e42bdd607ae1521-0">
              Herr talman! Jag fortsätter svaret.
            </seg>
            <seg xml:id="i-6007c6b302954bd1-0">
              Vad jag kan konstatera är att vi nu med alliansregeringen har
              krav på att det ska finnas skolbibliotek, att elever ska ha tillgång
              till skolbibliotek. Det är en skarpare skrivning än vad som tidigare
              funnits och som inte fanns när Tina Ehns parti var stödparti till
              Socialdemokraterna. Det är alltså en klar skärpning.
            </seg>
            <seg xml:id="i-f1173876d2b7bf90-0">
              När det gäller bemanningen av biblioteken var det mycket riktigt
              en fråga som togs upp i Litteraturutredningen. Den arbetar vi
              med nu på Kulturdepartementet och även tillsammans med Utbildningsdepartementet.
              Vi återkommer om det. Men det är inte en fråga som i första hand
              hör hemma i bibliotekslagen, som är en ramlag med mål för vad
              biblioteken ska arbeta med.
            </seg>
            <seg xml:id="i-558fde70d74a34fc-0">
              Exakt hur bemanningen ser ut är en annan fråga, och den hör hemma
              på skolområdet. Men jag lovar att det här är någonting som är
              högt prioriterat, så vi kommer att återkomma.
            </seg>
            <seg xml:id="i-202c7c6af932ee18-0">
              Försvarsanslaget
            </seg>
          </u>
          <note type="speaker" xml:id="i-1c7d778b4da07b52-0">
            Anf. 44 MIKAEL JANSSON (SD):
          </note>
          <u who="mikael_jansson_78d74b" xml:id="i-93c7783bdc4bcb73-0">
            <seg xml:id="i-9084f16a91506fec-0">
              Herr talman! Det svenska försvaret är bantat till oigenkännlighet.
              Under en tid saknade det svenska försvaret i det närmaste all
              kapacitet. Det kallades för en strategisk paus inom Försvarsmakten.
            </seg>
            <seg xml:id="i-60ace0610a5f76b5-0">
              Nu ska förmågan till territoriellt försvar återtas. En av orsakerna
              till det är Rysslands kraftiga upprustning.
            </seg>
            <seg xml:id="i-19b7fef032bd9075-0">
              Modellen för vårt försvar heter insatsorganisation 2014, IO 14.
              IO 14 blev inte intaget och färdigt år 2014 som det var tänkt,
              utan kommer att bli det till 2023, enligt den senaste planeringen.
              Målet är alltså att till år 2023 upprätta ett försvar som kan
              stå emot ett begränsat anfall under en vecka på en plats i Sverige.
              Ett stort problem är att det saknas 40 miljarder kronor i investeringsbudgeten
              för att fullt materielsätta IO 14.
            </seg>
            <seg xml:id="i-30dbec2db2b608c7-0">
              Min fråga till Jan Björklund är: Kommer regeringen att öka försvarsanslaget
              så att underskottet i försvarets investeringsbudget elimineras
              över tio år?
            </seg>
          </u>
          <note type="speaker" xml:id="i-11a23b19daf184ea-0">
            Anf. 45 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-4" who="unknown">
            <seg xml:id="i-0897dff5e8707bdf-0">
              Herr talman! Tack för frågan! Det har väl inte undgått någon
              att det pågår en rysk upprustning i vårt närområde. Det är den
              pågående parlamentariska Försvarsberedningen frågeställaren kanske
              ingår i den; alla partier finns med som gemensamt måste få expertiskunskap
              och analysera hur den upprustningen sker och sedan gemensamt försöka
              dra slutsatser av det inför det beslut som riksdagen ska fatta
              våren 2015.
            </seg>
            <seg xml:id="i-070d89738bbb8d22-0">
              Idén med försvarsbeslut är att de ska vara någorlunda långsiktiga,
              och frågeställaren belyste det med IO 14, 2023 och allt möjligt.
              Det går inte att ändra på besluten från ett år till nästa, utan
              vi fattar långsiktiga beslut. Skälet till det är att kunna titta
              på vad som hänt säkerhetspolitiskt. Situationen förändras ofta
              inte från det ena året till det andra, men den förändras över
              en längre tid.
            </seg>
            <seg xml:id="i-4b27ecc10c27a9c4-0">
              Jag ser från regeringens sida fram emot att kunna ta emot ett
              betänkande från Försvarsberedningen när den är färdig om något
              år. Därefter ska det naturligtvis beredas och läggas fram för
              riksdagen med de slutsatser som då ska dras.
            </seg>
          </u>
          <note type="speaker" xml:id="i-07414486c31147ed-0">
            Anf. 46 MIKAEL JANSSON (SD):
          </note>
          <u who="mikael_jansson_78d74b" xml:id="i-93c7783bdc4bcb73-1">
            <seg xml:id="i-adf2f6d908a4c554-0">
              Herr talman! Låt mig i stället ställa en fråga med kanske lite
              kortare varsel. I fredstid väljer olika nationer olika nivåer
              för sin incidentberedskap. Flygövningar som läggs nära ett annat
              lands territorium är ett test på ifall det landet kan och hinner
              skicka dit sitt flyg för att markera sin gräns och visa sin beredskapsförmåga.
              Hur det går noteras av alla länder med försvarsintressen i den
              regionen.
            </seg>
            <seg xml:id="i-0d2a2cc258eb1723-0">
              Försvarsmakten har i dag officiellt uttalat att vår incidentberedskap
              är så bra som våra politiker önskat sig. Det måste dock konstateras
              att läget har förändrats. Ryssland övar allt oftare och alltmer
              komplext sin försvarsmakt också i Östersjön. Min fråga till Jan
              Björklund är därför: Kommer regeringen att på grund av de ryska
              övningarna ge ett uppdrag till Försvarsmakten att ytterligare
              förstärka incidentberedskapen?
            </seg>
          </u>
          <note type="speaker" xml:id="i-1a68877c4a8d8e77-0">
            Anf. 47 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-5" who="unknown">
            <seg xml:id="i-c357e0c67f0fca1e-0">
              Herr talman! Det vore inte bara olämpligt, det vore ett lagbrott
              av mig att stå i denna talarstol och inför offentligheten tala
              om vilka direktiv regeringen ger till den svenska Försvarsmakten
              om den svenska beredskapsnivån.
            </seg>
            <seg xml:id="i-b49a1ad7dad16d24-0">
              Jag väljer att svara på så sätt att vi alla noterar en rysk ambitionsökning
              när det gäller militär upprustning och övningsverksamhet också
              i vårt närområde. Vilka slutsatser ska vi dra av det? Ni känner
              till att jag i den offentliga debatten framfört att jag anser
              att det måste påverka nästa försvarsbeslut. Det arbetet ligger
              hos Försvarsberedningen. Vi behöver därför invänta Försvarsberedningens
              bedömning.
            </seg>
            <seg xml:id="i-66cac09aa70f6660-0">
              Utifrån min utgångspunkt är det självklart att det som händer
              runt omkring oss, inte minst den ryska upprustningen, med nödvändighet
              måste påverka de beslut som så småningom ska fattas.
            </seg>
            <seg xml:id="i-a0120572aa7398c2-0">
              Tillgänglighet för funktionshindrade
            </seg>
          </u>
          <note type="speaker" xml:id="i-dcff822ba7694d76-0">
            Anf. 48 EVA OLOFSSON (V):
          </note>
          <u who="eva_olofsson_993bb0" xml:id="i-af9e2bebca72bec9-0">
            <seg xml:id="i-2e6fe075eb51ca5c-0">
              Herr talman! Jag vill ställa min fråga till statsrådet Erik Ullenhag.
            </seg>
            <seg xml:id="i-7668f19759a6bec6-0">
              I dag utestängs hundratusentals människor med funktionsnedsättning
              från möjligheten att ta del av mycket i vårt samhälle. Det kan
              vara att få ett jobb eller att ta del av samhällslivet och kulturlivet.
              Det är egentligen ren och skär diskriminering. Att inte kunna
              ta ett jobb, åka kollektivt, gå på bio eller komma in i en affär
              är särbehandling.
            </seg>
            <seg xml:id="i-266df032296d5af4-0">
              Det är i dag 888 dagar sedan remisstiden för regeringens utredning
              med det nu ironiska namnet Bortom fagert tal gick ut. Varje torsdag
              står Funktionshinderrörelsen utanför Rosenbad och försöker övertyga
              ministrarna i regeringen om att det måste hända något. Man kan
              inte bara prata. Dessutom har riksdagen gjort en hemställan om
              att det ska komma ett förslag. Därför undrar jag när vi i Sverige
              får ett lagförslag om att bristande tillgänglighet är diskriminering,
              på samma sätt som man har i Norge.
            </seg>
          </u>
          <note type="speaker" xml:id="i-7a1d624f144bfa24-0">
            Anf. 49 Statsrådet ERIK ULLENHAG (FP):
          </note>
          <u xml:id="i-ebea0c68da87b397-6" who="unknown">
            <seg xml:id="i-f6281a595fd95fff-0">
              Herr talman! Tack för frågan, Eva Olofsson! Vi har en jätteutmaning
              när det gäller personer med funktionsnedsättning i det svenska
              samhället. Vi har det på arbetsmarknaden. Vi har en verklighet
              där man handikappas på grund av att samhället inte är tillgängligt.
            </seg>
            <seg xml:id="i-c0b584c653ac117b-0">
              När det gäller diskrimineringslagstiftningen finns det ett skydd
              mot diskriminering, självklart, för personer med funktionsnedsättning.
              Det frågan gäller är om bristande tillgänglighet ska ses som diskriminering.
              Om en restaurangägare eller annan arbetsgivare inte ser till att
              det finns en ramp för den som är rullstolsburen, ska de då kunna
              dömas, utöver den lagstiftning som finns, för diskriminering?
            </seg>
            <seg xml:id="i-16883485bcfc3170-0">
              Det finns förslag på regeringens bord, precis som frågeställaren
              säger. Jag noterar varje torsdag att handikapprörelsen är på plats.
              Det är bra att de väcker frågan. Från min sida jobbar vi med att
              bereda frågan ifall bristande tillgänglighet är diskriminering.
              Det är ett arbete som pågår. Min ambition är att vi ska nå fram.
              Det har jag varit tydligt med både från min och från Folkpartiets
              sida.
            </seg>
          </u>
          <note type="speaker" xml:id="i-a9547e4969d34a86-0">
            Anf. 50 EVA OLOFSSON (V):
          </note>
          <u who="eva_olofsson_993bb0" xml:id="i-af9e2bebca72bec9-1">
            <seg xml:id="i-6cde6be3d5ba016d-0">
              Herr talman! Jag tycker fortfarande inte att jag fått svar på
              frågan hur länge vi ska vänta. Det är 888 dagar sedan remisstiden
              gick ut. Det är en ganska lång tid. Dessutom har riksdagen fattat
              beslut om att man vill ha ett förslag. Det handlar om att människors
              liv begränsas, att de inte kan leva självständigt. Det kan handla
              om att kunna vara förälder. Det kan handla om att resa med tåg,
              vilket i många fall nästan är en tragikomisk historia för människor
              som är rullstolsburna. Är man blind och utropen på bussar och
              annat inte fungerar begränsas man. Att inte kunna gå på bio, att
              teatern inte är teckentolkad allt sådant är ren och skär diskriminering.
            </seg>
            <seg xml:id="i-02f4be21f34b29b7-0">
              Det är många gånger tydligt att om det gäller hudfärg och kön
              ser vi det som diskriminering. Det tolererar vi inte. Men om det
              är fråga om en funktionsnedsättning fortsätter vi att tolerera
              det. Det är en bred fråga som berör många. En åldrande befolkning
              behöver också ett tillgängligt samhälle.
            </seg>
          </u>
          <note type="speaker" xml:id="i-32449834c51f00f2-0">
            Anf. 51 Statsrådet ERIK ULLENHAG (FP):
          </note>
          <u xml:id="i-ebea0c68da87b397-7" who="unknown">
            <seg xml:id="i-502056db2c1ad8bf-0">
              Herr talman! Jag tror att vi ska akta oss för att ställa olika
              diskrimineringsgrunder mot varandra. Vi ska sträva efter ett samhälle
              där varje människa behandlas för den han eller hon är och inte
              som en representant för en grupp. Jag är glad över att vi har
              stärkt diskrimineringslagstiftningen, men vi har diskriminering
              på olika grunder. Vi har diskriminering för att folk har ett arabiskklingande
              namn. Vi har diskriminering när en kvinna i fertil ålder söker
              jobb. Det finns i det svenska samhället, och det behöver vi bekämpa.
              Vi ska inte hamna i en situation där vi ställer olika diskrimineringsgrunder
              mot varandra.
            </seg>
            <seg xml:id="i-f1d69f3c1a1356c8-0">
              Det handlar om ifall vi ska utvidga skyddet mot diskriminering
              för personer med funktionsnedsättningar. Min ambition är att vi
              ska göra det. På flera av dessa områden har vi en lagstiftning
              på plats. Eva Olofsson nämner kollektivtrafiken. Det finns reglerat
              att den ska vara tillgänglig. Problemet är att den som drabbas
              exempelvis genom att inte kunna komma upp på bussen kan inte själv,
              individuellt, driva ett diskrimineringsärende. Slutsatser från
              andra länder, till exempel Norge, USA och Sydafrika, visar att
              arbetet med att få mer tillgänglighet i samhället gått framåt
              när de fått en sådan lagstiftning på plats.
            </seg>
            <seg xml:id="i-e018696003e37da9-0">
              Det korta svaret är att vi bereder frågan i Regeringskansliet.
            </seg>
          </u>
          <note xml:id="i-4e35fe9c20645978-0">
            Timplanen i matematik
          </note>
          <note type="speaker" xml:id="i-8ab2febed04a178d-0">
            Anf. 52 CAMILLA WALTERSSON GRÖNVALL (M):
          </note>
          <u who="camilla_waltersson_gronvall_e3fb3f" xml:id="i-9babccffbd600f1c-0">
            <seg xml:id="i-851219a0acdbf45d-0">
              Herr talman! Jag vill rikta frågan till utbildningsminister Jan
              Björklund.
            </seg>
            <seg xml:id="i-2c29f3fdd5a1d741-0">
              Vi moderater och alliansregeringen är mycket engagerade i svenska
              elevers kunskaper och utveckling i matematik. Sedan mer än 20
              år visar internationella mätningar att de har försämrats, alltså
              långt innan alliansregeringen tillträdde.
            </seg>
            <seg xml:id="i-f96b195c256a7734-0">
              I går fattade dock riksdagen ett mycket viktigt och välkommet
              beslut om att utveckla timplanen för ämnet matematik. Beslutet
              tillkom efter en proposition från alliansregeringen. Det beslutet
              välkomnades av hela Skolsverige och utgör en viktig del i att
              göra svenska elever mer konkurrenskraftiga och i längden anställbara.
            </seg>
            <seg xml:id="i-465190ffe205dc67-0">
              Hur ser statsrådet på implementeringen av reformen, och skulle
              statsrådet möjligen kunna säga några ord om bakgrunden till reformen?
            </seg>
          </u>
          <note type="speaker" xml:id="i-18ce9da8d806e972-0">
            Anf. 53 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-8" who="unknown">
            <seg xml:id="i-0234e29389916b06-0">
              Herr talman! Det är riktigt att kunskapsresultaten i svensk skola
              sjunkit i 20 år. Ett av de ämnen som de sjunkit allra mest i,
              enligt den statistik som finns, är matematik. Det beror på ett
              antal faktorer, och det är dem vi nu successivt försöker rätta
              till.
            </seg>
            <seg xml:id="i-98c963113b513888-0">
              Det första är att lärarutbildningen, som beslutades på 80-talet,
              var upplagd så att lärarstudenterna själva fick välja vilka ämnen
              de skulle läsa. Det gällde även lärare på låg- och mellanstadiet,
              lärare som normalt undervisar i alla ämnen. De fick själva välja,
              och många valde då bort matematiken men skulle ändå undervisa
              i det. Vi har haft en bristfällig kompetens i lärarkåren vad gäller
              matematik eftersom den totala valfriheten i lärarutbildningen
              var sådan att studenterna kunde välja bort matematiken men fick
              ändå undervisa i ämnet i nästa steg. Det styr vi nu upp.
            </seg>
            <seg xml:id="i-dd4eaa746b4a4d3e-0">
              Det andra är det som riksdagen röstade om i går, nämligen att
              vi nu utökar antalet lektioner i matematik i svensk grundskola.
              Det är ett viktigt steg. Det är en påtaglig ökning, ungefär 15
              procent.
            </seg>
            <seg xml:id="i-7e8ea79674c3f309-0">
              Det tredje är att vi måste fortbilda hela den svenska lärarkåren
              i hur man lär ut grundläggande räknesätt. Också den förmågan är
              i dag alltför låg.
            </seg>
          </u>
          <note type="speaker" xml:id="i-c18871ac044f500c-0">
            Anf. 54 CAMILLA WALTERSSON GRÖNVALL (M):
          </note>
          <u who="camilla_waltersson_gronvall_e3fb3f" xml:id="i-9babccffbd600f1c-1">
            <seg xml:id="i-42eedf55f96dd807-0">
              Herr talman! Jag tackar så mycket för svaret. Utökningen av timplanen
              i matematik är ett viktigt steg. I andra jämförbara länder läser
              eleverna betydligt fler timmar än vad de svenska eleverna gör.
              Detta gäller inte bara matten, utan också andra ämnen.
            </seg>
            <seg xml:id="i-2bb94fcf1e66cff3-0">
              Moderaterna föreslår i rapporten En modern skola för alla en
              ytterligare utökning av timplanen, men vi är också öppna för att
              diskutera förändringar i timplanen för andra ämnen. Hur ser utbildningsministern
              på ytterligare förändringar i timplanen? Det kan eventuellt gälla
              vidare justering av matematiktimplanen, men också andra ämnen,
              till exempel svenska, ett väldigt viktigt ämne som lägger grunden
              för de flesta andra ämnen.
            </seg>
          </u>
          <note type="speaker" xml:id="i-2ffed3734861c78c-0">
            Anf. 55 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-9" who="unknown">
            <seg xml:id="i-7bd9094256b84f45-0">
              Herr talman! Jag tackar naturligtvis för frågan. Jag är väldigt
              glad över att Moderaterna stöder mig genom att lägga fram detta
              förslag. Själv har jag drivit frågan under ett par år ensam.
            </seg>
            <seg xml:id="i-7d0d1ec2830c5fa4-0">
              Det handlar om att bygga ut timantalet och styra upp timplanen
              mer. Från både vänstersidan och högersidan i svensk politik har
              man varit för rädd för att styra upp timplanen i skolan. Den ena
              sidan har kallat det för lokal frihet, den andra för valfrihet,
              men allt har betytt att man ska kunna välja bort de svåra ämnena.
              Det är det som det har gått ut på.
            </seg>
            <seg xml:id="i-4a443825b62794d8-0">
              Men det kan man inte längre. Vi ökar matten och minskar utrymmet
              för elever att välja i skolan. En del tycker att det är jobbigt,
              men jag tror att det är helt rätt. Barn och ungdomar kan inte
              tillåtas att i valfrihetens namn få välja bort ämnen som är viktiga.
              Det är det som det går ut på. Vi bygger nu ut matematik, naturorientering
              och främmande språk, delvis på bekostnad av det utrymme som elever
              och skolor själva har fått förfoga över i en enligt mig missriktad
              tro på att barn och ungdomar ska kunna fatta dessa viktiga beslut
              själva. Matte är ofta tungt och jobbigt för elever, men vi som
              är vuxna inser att det är viktigt för livet.
            </seg>
            <seg xml:id="i-55b5bf18f08a3a38-0">
              Etableringsreformen
            </seg>
          </u>
          <note type="speaker" xml:id="i-1d25b6558c62fdf7-0">
            Anf. 56 ULF NILSSON (FP):
          </note>
          <u who="ulf_nilsson_b2871f" xml:id="i-45e337933abd0549-0">
            <seg xml:id="i-db2b924ffce74775-0">
              Herr talman! Sverige är och ska vara ett öppet land som bejakar
              invandring. Det gäller både arbetskraft och flyktingar. En viktig
              fråga blir då hur vi tar vara på kraften och kunskapen hos de
              människor som kommer hit och inte har ett arbete från början.
              Regeringens etableringsreform 2011 för nyanlända hade som mål
              att nyanlända skulle komma in i arbete eller studier, lära sig
              svenska och kunna försörja sig själva och bidra till Sveriges
              utveckling.
            </seg>
            <seg xml:id="i-52269cc948de5aff-0">
              Nu börjar vi se hur de första som berörts av reformen lämnar
              etableringsfasen och är färdiga att gå vidare. Även om det gäller
              ganska få människor frågar jag ändå om integrationsministern anser
              att man nu kan dra några slutsatser eller göra några reflexioner
              om hur etableringsreformen har fungerat. Blir det lite lättare,
              eller mycket lättare i bästa fall, för nyanlända att komma in
              i arbete och studier?
            </seg>
          </u>
          <note type="speaker" xml:id="i-3ad1d362ccba38ae-0">
            Anf. 57 Statsrådet ERIK ULLENHAG (FP):
          </note>
          <u xml:id="i-ebea0c68da87b397-10" who="unknown">
            <seg xml:id="i-b0e81909ae40ac56-0">
              Herr talman! Jag tackar Ulf Nilsson för frågan. Kan man dra några
              säkra slutsatser? Svaret är nej. Det är för få som har lämnat
              etableringsreformen. Kan man då dra några preliminära slutsatser?
              Svaret är ja. Vi har ett par tusen personer som har varit nyanlända
              i Sverige och har gått igenom etableringsreformen och lämnat den.
              Att döma av siffrorna för den gruppen vi kommer att återkomma
              med mer uppföljning av detta verkar det vara fler som kommer i
              arbete och fler som börjar studera. Det är det tydligaste sättet
              att mäta.
            </seg>
            <seg xml:id="i-b6feaded9188590f-0">
              Den skillnad vi framför allt ser är att man snabbare och tidigare
              får kontakt med arbetsmarknaden. När vi hade ett mottagande där
              vi inte i samma utsträckning ställde frågan vad folk kunde bidra
              med och inte kopplade in Arbetsförmedlingen på samma sätt var
              det vissa år nio av tio som inte hade någon kontakt med arbetsmarknaden
              över huvud taget under sitt första år i Sverige. Nu kommer den
              absoluta majoriteten ganska snabbt i kontakt med Arbetsförmedlingen
              och arbetsmarknadspolitiska program, vilket gör att man kommer
              närmare arbetsmarknaden. Det vågar jag säga.
            </seg>
          </u>
          <note type="speaker" xml:id="i-ff112086e8d6b3f8-0">
            Anf. 58 ULF NILSSON (FP):
          </note>
          <u who="ulf_nilsson_b2871f" xml:id="i-45e337933abd0549-1">
            <seg xml:id="i-a4df728ca94bee6e-0">
              Herr talman! Jag tackar för svaret. Inträdet på arbetsmarknaden
              hänger väldigt nära samman med inlärning av svenska språket och
              med språkutveckling. Ett hinder har länge varit att man inte får
              göra praktik om man inte kan svenska. Det blir som en ond cirkel.
              Hur lyckas regeringen med denna förändring, att snabbt låta den
              nyanlände lära sig svenska och samtidigt få praktikplatser? Jag
              har förstått att det är ganska ont om praktikplatser i Sverige.
              Vill ministern kommentera hur utvecklingen ser ut när det gäller
              praktik och språkinlärning?
            </seg>
          </u>
          <note type="speaker" xml:id="i-f45c39c44ec981bf-0">
            Anf. 59 Statsrådet ERIK ULLENHAG (FP):
          </note>
          <u xml:id="i-ebea0c68da87b397-11" who="unknown">
            <seg xml:id="i-c2bc6a308d5b39d3-0">
              Herr talman! Etableringsreformen innebar en avgörande omläggning
              av svensk integrationspolitik, men jag vill också säga till kammaren
              att vi kommer att fortsätta att reformera integrationspolitiken,
              för vi har fortfarande kvar utmaningar. Det här är steg i rätt
              riktning.
            </seg>
            <seg xml:id="i-b6cc2c162f5561ae-0">
              En av de utmaningar vi har är den som Ulf Nilsson beskriver.
              Hur ser man till att få de två verktyg man behöver för att komma
              in i samhället när man är ny i Sverige, det vill säga svenska
              språket och jobb? Traditionellt har det i Sverige varit så att
              man ska göra en sak i taget. Först ska man lära sig svenska, sedan
              ska man ut på arbetsmarknaden. Men det där passar inte alla människor.
              För väldigt många är det bättre att vara vid ett fikabord samtidigt
              som man lär sig svenska. Den typen av ökad individualisering och
              en utökad reform av svenska för invandrare är det jag ser framför
              mig under kommande år.
            </seg>
            <seg xml:id="i-bc7d9d9708330ea7-0">
              Jag har rader av exempel på kommuner som gör ett bra jobb. Men
              jag har tyvärr också rader av exempel på kommuner där man inte
              klarar av att ge till exempel yrkessvenska för att människor ska
              kunna få jobb, där man inte klarar av att ge den som vill plugga
              vidare på universitetet grunden i svenska tillräckligt snabbt.
              Vi kommer att återkomma till riksdagen med fortsatta reformer
              på integrationsområdet.
            </seg>
            <seg xml:id="i-c0ede8f626dfa372-0">
              Vargpolitiken
            </seg>
          </u>
          <note type="speaker" xml:id="i-e98c7a1a48c092ef-0">
            Anf. 60 DANIEL BÄCKSTRÖM (C):
          </note>
          <u xml:id="i-ebea0c68da87b397-12" who="unknown">
            <seg xml:id="i-e37de12b7929b64f-0">
              Herr talman! Jag vill ställa en fråga till miljöministern angående
              vargsituationen.
            </seg>
            <seg xml:id="i-cb131a5883a45e7d-0">
              Vi har vårväder nu. Då föds det många vargvalpar runt om i landet.
              Bara i Värmland har det skett en hel del föryngring det senaste
              året i 13 revir. Räknar man om det till individer innebär det
              52 nya vargar bara i Värmland. Vi har nu 27 vargrevir, och sju
              av dem är nya. Om det är sex vargar per revir innebär det att
              vi har 162 vargar bara i länet. År 2020 kan det med dagens tillväxttakt
              vara över 2 000 vargar i Sverige. Väldigt många människor berörs
              av detta i vardagen. Många är frustrerade och upplever maktlöshet.
              Konsekvenserna är stora.
            </seg>
            <seg xml:id="i-157a3b2b575277a0-0">
              Jag skulle därför vilja fråga miljöministern vad som händer med
              rovdjursfrågorna i allmänhet och vad gäller vargen i synnerhet.
            </seg>
          </u>
          <note type="speaker" xml:id="i-010fa26e77f77550-0">
            Anf. 61 Miljöminister LENA EK (C):
          </note>
          <u xml:id="i-ebea0c68da87b397-13" who="unknown">
            <seg xml:id="i-14990f6693207d9e-0">
              Herr talman, ledamöter och åhörare! Jag tackar Daniel Bäckström
              för frågan. Jag tror att det är väldigt viktigt att vi diskuterar
              frågan om de svenska rovdjuren och hela tiden för en dialog. Det
              är väldigt viktigt att vi har en gynnsam bevarandestatus för våra
              stora svenska rovdjur. Vi försöker nu genomföra detta från regeringens
              sida grundat på riksdagsbeslutet om gynnsam bevarandestatus. Rovdjuren
              ska finnas i sina naturliga utbredningsområden. Det här ska ske
              med största möjliga hänsyn till människor, näringar och bygder.
              Naturligtvis ska vi också ha så regional beslutandemakt som möjligt
              över detta.
            </seg>
            <seg xml:id="i-05ae02127c21d625-0">
              Vi har nu lämnat in förvaltningsplaner för alla de stora rovdjuren,
              inte bara varg. Vi har även lämnat vetenskapliga rapporter till
              kommissionen om alla de här frågorna. Vi avser att återkomma till
              riksdagen i höst med en uppdatering av den svenska vargpolitiken
              för att föra den up-to-date med den kunskap som vi nu har.
            </seg>
          </u>
          <note xml:id="i-c952cfea6cd76091-0">
            Kvotering i bolagsstyrelser
          </note>
          <note type="speaker" xml:id="i-54a610a3704728b2-0">
            Anf. 62 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-618e9c74b2314735-0">
            <seg xml:id="i-46920e8395482850-0">
              Herr talman! Jag har en fråga till EU-minister Birgitta Ohlsson.
            </seg>
            <seg xml:id="i-fff583292c0ec158-0">
              Äganderätten är fundamenta i en demokrati och i en marknadsekonomi.
              Äganderätten är i mångt och mycket också grunden för vår utveckling,
              för tillväxten och för ansvarstagande i ett modernt samhälle.
            </seg>
            <seg xml:id="i-4478c05b95fd8829-0">
              Men äganderätten utsätts också för många urgröpande attacker
              och åtgärder, även om det i grunden ibland kan finnas ett vällovligt
              syfte bakom. Ett exempel är de kvoteringsdiskussioner som pågår
              inom EU, den här gången med udden riktad mot bolagsstyrelserna.
            </seg>
            <seg xml:id="i-aebf9ef06290dc70-0">
              Hur står EU-ministern upp för äganderätten i EU när kvoteringsdiskussionens
              vindar nu riktar sin kraft mot bolagsstyrelsernas sammansättning?
            </seg>
          </u>
          <note type="speaker" xml:id="i-551bb43dfea95328-0">
            Anf. 63 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-01b576396c9a6512-0">
            <seg xml:id="i-641af816cafadca3-0">
              Herr talman! Det är oerhört bra att EU-kommissionen engagerar
              sig för jämställdhet. Det ser riktigt uselt ut på både svensk
              och europeisk nivå vad gäller andelen kvinnor i bolagsstyrelserna.
              Det har skett en informell kvotering av män alldeles för länge.
            </seg>
            <seg xml:id="i-75eaaa8b13f353d5-0">
              Men därmed inte sagt att det bästa är att byta ut den informella
              kvoteringen av män mot formell kvotering av kvinnor. Detta är
              en fråga där staten och EU ska hålla sina tassar borta. Det är
              en ägarfråga, inte en fråga som bäst styrs genom lagstiftning.
              Detta är viktigt att slå fast och vara tydlig med. Vi är flera
              medlemsstater som i enlighet med subsidiaritetsprincipen gör bedömningen
              att kvotering till bolagsstyrelser inte är något som EU ska hålla
              på med.
            </seg>
          </u>
          <note type="speaker" xml:id="i-e8baac6222949b8c-0">
            Anf. 64 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-618e9c74b2314735-1">
            <seg xml:id="i-bd9d2790af765a76-0">
              Herr talman! Jag får tacka statsrådet för svaret, och jag håller
              fullständigt med. Man ska inte röra äganderätten och gå in i bolagsstyrelserna
              i den delen.
            </seg>
            <seg xml:id="i-5b7b896da6471e77-0">
              Sedan har vi ett bekymmer. Jag delar åsikten att vi måste få
              in fler kvinnor i bolagsstyrelserna. Vi är fullständigt överens
              om att det är fel väg att gå att ge sig på äganderätten. Det känns
              bra att EU-ministern driver de frågorna i EU för att förhindra
              att det på något sätt sker. Jag tackar för svaret.
            </seg>
          </u>
          <note type="speaker" xml:id="i-bf49cafabae08d81-0">
            Anf. 65 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-01b576396c9a6512-1">
            <seg xml:id="i-95de3587a3bff959-0">
              Herr talman! Jag tänkte bara avsluta med en stilla feministisk
              fundering på den här fronten. Det är kanske dags att sopa rent
              på hemmaplan först när det gäller EU-kommissionen, dess instruktioner
              och också medlemsstaterna i EU. Vi kan bara konstatera att det
              sitter noll kvinnor i Europeiska centralbankens högsta ledning.
              Man kanske kunde börja i EU självt när det gäller att få fram
              fler kvinnor i maktpositioner.
            </seg>
            <seg xml:id="i-f7418b1107068ece-0">
              Miljögifter i fisk
            </seg>
          </u>
          <note type="speaker" xml:id="i-3cb7377ca7e31249-0">
            Anf. 66 MATILDA ERNKRANS (S):
          </note>
          <u who="matilda_ernkrans_117869" xml:id="i-e4da8e09a78b8339-0">
            <seg xml:id="i-1d32b05df58243e8-0">
              Herr talman! För jobben, människors hälsa och vår gemensamma
              välfärd är ett aktivt, ambitiöst men framför allt genomtänkt miljöarbete
              oerhört viktigt. Min fråga går till miljöministern.
            </seg>
            <seg xml:id="i-3f99404f3c970f98-0">
              Halten av miljögifterna dioxin och PCB är fortsatt höga i fet
              fisk som lax och strömming från Östersjöområdet, ofta över gränsvärdena.
              Sik från Vänern har också oväntat höga halter av de miljögifterna,
              liksom röding från Vättern. Det rapporterar regeringens egen expertmyndighet
              Livsmedelsverket.
            </seg>
            <seg xml:id="i-bcf770035d605f4f-0">
              Livsmedelsverket påpekar också att gränsvärdena är högt satta,
              vilket betyder att det är ganska liten marginal till att vi får
              i oss för mycket av miljögifterna. Rekommendationen är att kvinnor
              i fertil ålder och barn inte ska äta den här fisken alls.
            </seg>
            <seg xml:id="i-4549f0d8fecded86-0">
              Ändå säljs fisken i Sverige utan någon som helst information
              till konsumenten. Är inte miljöministern orolig att vi får i oss
              för mycket miljögifter?
            </seg>
          </u>
          <note type="speaker" xml:id="i-1b7cd833ff5d2303-0">
            Anf. 67 Miljöminister LENA EK (C):
          </note>
          <u xml:id="i-ebea0c68da87b397-14" who="unknown">
            <seg xml:id="i-6f0b13ead7462415-0">
              Herr talman! Tack för frågan, som rör ett väldigt viktigt ämne.
            </seg>
            <seg xml:id="i-f7a1c38cf04aaa3f-0">
              Vi har väldigt mycket kemikalier i vår vardag, många gånger helt
              i onödan. Det går på slentrian. Det är därför som regeringen har
              lagt ett stort extra anslag på Kemikalieinspektionen just för
              att hitta de farliga ämnena och genomföra den strategi om en giftfri
              vardag som regeringen har bestämt.
            </seg>
            <seg xml:id="i-d675b2be6348ab71-0">
              När det gäller just dessa gifter är det rätt mycket gifter som
              kommer ut i våra vatten. Det är till exempel hormonstörande ämnen,
              som vi har diskuterat mycket, men också dioxiner.
            </seg>
            <seg xml:id="i-6c7ae9921dbc55f5-0">
              Just frågan om halten i livsmedel är en fråga som faller på Livsmedelsverket
              och därmed också på landsbygdsministern. Jag försäkrar att vi
              arbetar väldigt mycket gemensamt i regeringen med dessa frågor.
            </seg>
          </u>
          <note type="speaker" xml:id="i-b3e81bf868692a01-0">
            Anf. 68 MATILDA ERNKRANS (S):
          </note>
          <u who="matilda_ernkrans_117869" xml:id="i-e4da8e09a78b8339-1">
            <seg xml:id="i-d2976f22d20a7629-0">
              Herr talman! Förutom det självklara att Sverige borde öka engagemanget
              ytterligare för att minska miljögifterna som miljöministern också
              säger i svaret, och jag tycker att vi kan öka det ytterligare
              och att främja bra mat av god kvalitet har Sverige under den borgerliga
              regeringen lovat, garanterat, EU-kommissionen att tillse att kvinnor
              i fertil ålder och barn inte ska få i sig miljögiftet dioxin.
            </seg>
            <seg xml:id="i-f81c819da394004d-0">
              Om miljöministern nu är orolig för att kvinnor i fertil ålder
              och barn ska få i sig alltför mycket av miljögiftet, vad är man
              beredd att vidta för åtgärder för att tillse att människor inte
              får i sig miljögiftet? I dag säljs fisken runt om i Sverige utan
              någon som helst information till konsumenten.
            </seg>
          </u>
          <note type="speaker" xml:id="i-26f2c2f0c1328daa-0">
            Anf. 69 Miljöminister LENA EK (C):
          </note>
          <u xml:id="i-ebea0c68da87b397-15" who="unknown">
            <seg xml:id="i-54392beb15755fb7-0">
              Herr talman! Miljögifter är ett väldigt allvarligt problem. Det
              finns olika grupper av miljögifter. Jag har nämnt de hormonstörande,
              som slår väldigt hårt särskilt mot kvinnor och barn och lagras
              i människors fettlager i olika delar av kroppen.
            </seg>
            <seg xml:id="i-507ab4479f117a60-0">
              Dioxin är också ett väldigt allvarligt miljögift. Den största
              dioxinkällan är egentligen kolkraftseldning. Därför är hur vi
              hanterar vår uppvärmning en väldigt viktig sak. Luftkvalitetsfrågorna
              har också en otrolig betydelse i sammanhanget. Det finns gränsvärden,
              och vi arbetar väldigt hårt med just luftkvalitetsfrågorna.
            </seg>
            <seg xml:id="i-f0eb128a0c1e465e-0">
              När det gäller livsmedel informeras väldigt tydligt om de risker
              som finns med just de livsmedlen. Samtidigt ska vi balansera detta
              på ett sådant sätt att människor fortfarande kan ha sill på julbordet,
              sill på midsommarafton, och människor som vill äta en surströmming
              en gång om året ska också kunna göra det.
            </seg>
            <seg xml:id="i-7e8ccdfaa359247e-0">
              Miljögifter
            </seg>
          </u>
          <note type="speaker" xml:id="i-0a1562e2985bbe9c-0">
            Anf. 70 HELENA LEANDER (MP):
          </note>
          <u who="helena_leander_75e865" xml:id="i-7c7c01c81082b2e9-0">
            <seg xml:id="i-3bb76eaf9ef005ab-0">
              Herr talman! Miljöministern kan stå kvar, för vi håller oss kvar
              bland miljögifterna.
            </seg>
            <seg xml:id="i-18f66d58c73aef7d-0">
              Häromveckan varnade konsumentorganisationer i Europa för att
              vanliga hygienprodukter som tvål, schampo och tandkräm kan innehålla
              farliga halter av bland annat hormonstörande ämnen. De ämnena
              sätts nu i samband med allt fler sjukdomar. Även här är barn särskilt
              känsliga.
            </seg>
            <seg xml:id="i-db59b94328de2c71-0">
              Miljöministerns kommentar var att ämnena visserligen är bekymmersamma
              men att det blir för krångligt att gå före EU och att det är bättre
              att vänta och låta Danmark driva på frågan i EU.
            </seg>
            <seg xml:id="i-9a2dc5541c519a05-0">
              Danmark driver på frågan i EU, och Danmark går också före på
              hemmaplan. Det förbjuder bland annat vissa hormonstörande ftalater.
              Det är inte bara ett sätt att skydda danska barn utan också ett
              sätt att driva på EU genom att visa vägen.
            </seg>
            <seg xml:id="i-477b44b4441f5c82-0">
              Jag vill fråga miljöministern när vi kommer att få samma regleringar
              och begränsningar i Sverige för att skydda svenska barn och för
              att driva på EU så att vi får bort de ämnen som gör barnen sjuka.
            </seg>
          </u>
          <note type="speaker" xml:id="i-a6cd56b5e51b563d-0">
            Anf. 71 Miljöminister LENA EK (C):
          </note>
          <u xml:id="i-ebea0c68da87b397-16" who="unknown">
            <seg xml:id="i-ccf5df1338d56f8c-0">
              Herr talman! När det gäller de hormonstörande ämnena har vi ett
              väldigt problem just med EU-systemet. Det tror jag också frågeställaren
              är väl medveten om. Det kanske är bra att nämna det här.
            </seg>
            <seg xml:id="i-efe87014e62b95e4-0">
              Det finns två olika sätt att se på de hormonstörande ämnena.
              Det ena är ett kemikalieperspektiv. Det är genom Kemikaliemyndigheten
              och den europeiska kemikalielagstiftningen som man jobbar med
              de frågorna. Vi går från svensk sida före genom att nu ta striden
              med EU-kommissionen när det gäller till exempel bisfenol A i barnmatsburkslock
              och också genom de uppdrag som vi har gett till både Naturvårdsverket
              och livsmedelsmyndigheten i dessa sammanhang.
            </seg>
            <seg xml:id="i-f8edebe7d7813e6a-0">
              Den andra delen av EU-systemet är det som handlar om Efsa, European
              Food Safety Authority, som inte alls har samma åsikt, anser att
              den vetenskapliga dokumenteringen inte räcker och motarbetar det
              som vi försöker göra på ett väldigt tydligt sätt. Den konflikten
              är inte så enkel för en svensk miljöminister att lösa, men jag
              ska försöka att göra det bästa jag kan.
            </seg>
          </u>
          <note type="speaker" xml:id="i-7f654a1bba06c35d-0">
            Anf. 72 HELENA LEANDER (MP):
          </note>
          <u who="helena_leander_75e865" xml:id="i-7c7c01c81082b2e9-1">
            <seg xml:id="i-d1ef75dab6599fa4-0">
              Herr talman! För en vanlig dödlig riksdagsledamot framstår det
              som konstigt att det är livsmedelsmyndigheten i EU som reglerar
              tandkräm och sådant. Det är klart att det intas i munnen, men
              regleringen gäller också tvål. I vilket fall är jag väldigt glad
              att miljöministern visar vad gäller bisfenol A att man är beredd
              att göra saker i Sverige. Det handlar inte bara om att sitta still
              och vänta på att EU ska göra någonting.
            </seg>
            <seg xml:id="i-5dbef49d1806045b-0">
              När man nu en gång för alla har erkänt att det faktiskt går att
              göra saker på hemmaplan och att vi inte behöver sitta och vänta
              i åratal blir det naturligt att man också går vidare med andra
              ämnen som kan skada inte minst barn, som är särskilt känsliga.
            </seg>
            <seg xml:id="i-a04798d99e1c97ca-0">
              Det kan handla om de hormonstörande kemikalierna i hudvårdsprodukter,
              till exempel. Varför skulle inte Sverige kunna gå vidare också
              på de områdena och titta på hormonstörande ämnen i kemikalier
              så att vi slipper den här utvecklingen där vi har alldeles för
              många kemikalier runt omkring oss som reagerar med varandra och
              gör människor sjuka och där vi helt har tappat kontrollen?
            </seg>
          </u>
          <note type="speaker" xml:id="i-552e5c567b99ac74-0">
            Anf. 73 Miljöminister LENA EK (C):
          </note>
          <u xml:id="i-ebea0c68da87b397-17" who="unknown">
            <seg xml:id="i-3527bad4d1280059-0">
              Herr talman! Jag tror att vi förenas, Helena Leander och jag,
              i hur bekymrade vi är just när det gäller dessa kemikalier och
              särskilt de hormonstörande kemikalierna. Vi får rapporter om att
              abborrar utanför reningsverk är dubbelkönade och också oerhört
              aggressiva jämfört med det naturliga beteendet. Det finns rapporter
              om sterilitet hos unga män i områden där avloppsreningen inte
              fungerar ordentligt. Det är väldigt bekymmersamt.
            </seg>
            <seg xml:id="i-34020938a227a8b9-0">
              Däremot går Sverige före. Vi försöker hela tiden att driva på
              i det här sammanhanget. När det gäller EU-systemet har vi varit
              med och sett till att det på den nya farlighetslistan kommer upp
              en hel grupp av ämnen som inte har funnits där innan. Det är en
              framgång för det svenska förhandlingsarbetet.
            </seg>
            <seg xml:id="i-d60c1061068592d2-0">
              Vi samarbetar också med de länder som liksom vi jobbar mycket
              med de hormonstörande kemikalierna. Det är Frankrike, Danmark
              och Belgien. Vi tillsammans försöker att se till att vi får in
              den information som EU kräver för att ta steg vidare.
            </seg>
            <seg xml:id="i-39a863c4d6aafdcd-0">
              Litteraturutredningen
            </seg>
          </u>
          <note type="speaker" xml:id="i-749e3018212e37b5-0">
            Anf. 74 CECILIA MAGNUSSON (M):
          </note>
          <u who="cecilia_magnusson_c37096" xml:id="i-2dded396285708c4-0">
            <seg xml:id="i-96ff01c2ada8b264-0">
              Herr talman! Att min fråga är viktig visas av att två av ministrarna
              som varit uppe i debatten i dag har talat om den. Erik Ullenhag
              talade om integrationen och hur viktigt det är att få ett språk
              och att kunna läsa. Utbildningsministern talade om bristande mattekunskaper.
              För att kunna tillägna sig matte är läsningen och att man kan
              läsa väldigt viktigt.
            </seg>
            <seg xml:id="i-6aa7335c96d9a173-0">
              Det leder mig till kulturministern. På kulturministerns bord
              ligger Litteraturutredningen. Min fråga gäller läsandet. Vad kommer
              nu att hända med Litteraturutredningens förslag?
            </seg>
          </u>
          <note type="speaker" xml:id="i-086a7874c6e2e8f8-0">
            Anf. 75 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-18" who="unknown">
            <seg xml:id="i-3a253ba0a1a2bab3-0">
              Herr talman! Det är för ungefär två år sedan vi tillsatte Litteraturutredningen.
              Vi kunde se att läsandets villkor hade förändrats, och framför
              allt var vi oroliga över ungas, särskilt pojkars, läsande. Utredningen
              kom i höstas, och nu har det varit en rejäl remissrunda. Vi kommer
              till hösten att lägga fram en proposition och förslag som rör
              läsandet.
            </seg>
            <seg xml:id="i-a2175ae19e87f5ef-0">
              När jag ändå står här vill jag berätta lite grann om hur det
              ser ut. Vuxnas läsande ligger fortfarande på en god nivå, och
              vi har god tillgång till litteratur i landet. Vi har också ett
              starkt stöd för biblioteken. Men det här gäller just pojkars läsande.
            </seg>
            <seg xml:id="i-17928056f93ccd2d-0">
              Kulturrådet jobbar en hel del med det. Vi har en läsambassadör,
              Johan Unenge, en populär författare som är ute på skolorna och
              talar om läsande och stimulerar biblioteken och bibliotekarierna.
              Det finns också intressanta samarbeten mellan idrottsrörelsen
              och läsandet. Huddinge IF har tillsammans med huvudbiblioteket
              i Huddinge kommun startat någonting som heter Sparka i gång läsningen.
              Det är ett av flera förslag som nu är i gång.
            </seg>
          </u>
          <note type="speaker" xml:id="i-5c6e6213fa56b8f9-0">
            Anf. 76 CECILIA MAGNUSSON (M):
          </note>
          <u who="cecilia_magnusson_c37096" xml:id="i-2dded396285708c4-1">
            <seg xml:id="i-bed7bb09a9a8377d-0">
              Herr talman! Detta är viktigt. Vi ser fram emot att ta emot en
              proposition när den kommer. Det är viktigt vad samhällets institutioner
              gör med skola, skolbibliotek och vanliga folkbibliotek.
            </seg>
            <seg xml:id="i-a311190c65b310f2-0">
              Men vad kan vi alla vanliga människor göra? Kan kulturministern
              utveckla det något?
            </seg>
          </u>
          <note type="speaker" xml:id="i-9211e68783e3a982-0">
            Anf. 77 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-19" who="unknown">
            <seg xml:id="i-9fe9788920d9ef33-0">
              Herr talman! Det gör jag mer än gärna. Skolan har liksom biblioteken
              en viktig roll när det handlar om barns och ungas läsande. Detta
              är en fråga för oss alla för oss som föräldrar, för oss som vänner
              och för alla oss som möter barn.
            </seg>
            <seg xml:id="i-b832a7ec250b7cbf-0">
              För bara några år sedan låg föräldrars högläsande för barn på
              en rätt hög nivå; ungefär 70 procent läste regelbundet för sina
              barn. Siffran har sjunkit betänkligt. Det är inte så att läsförmågan
              hos föräldrarna har minskat, utan vi prioriterar annat.
            </seg>
            <seg xml:id="i-bc478fee228e57f9-0">
              För att få i gång läsandet, läslusten och läsförståelsen krävs
              inte bara insatser i skolan. Det krävs också att vi föräldrar,
              och alla vi som möter barn, ser till detta och talar med barnen,
              läser högt för våra barn och gärna tar med dem till biblioteken.
            </seg>
            <seg xml:id="i-22de0a4afda04787-0">
              Socialbidrag
            </seg>
          </u>
          <note type="speaker" xml:id="i-c218993728c7a8bc-0">
            Anf. 78 PIA NILSSON (S):
          </note>
          <u who="pia_nilsson_f6a18a" xml:id="i-1599087fc6cfaebf-0">
            <seg xml:id="i-81c39d40498d0ab8-0">
              Herr talman! Jag har en fråga till vice statsminister Jan Björklund.
            </seg>
            <seg xml:id="i-c34cf3b4d1a46479-0">
              Socialbidraget har blivit den enda livlinan för allt fler under
              allt längre tid. 50 000 medborgare har uppburit socialbidrag i
              mer än tre år trots löften från regeringen om minskat utanförskap
              och förstärkt arbetslinje.
            </seg>
            <seg xml:id="i-acd84d4eefd90ecd-0">
              Notan för socialbidrag landade på 11 miljarder förra året för
              kommunerna. Merparten av mottagarna uppger arbetslöshet som den
              främsta orsaken. När regeringens jobbpolitik fallerar hamnar ansvaret
              i knäet på kommunerna. Ökade kostnader för socialbidrag betyder
              mindre pengar till förskolan, till gymnasieskolan och till äldreomsorgen.
            </seg>
            <seg xml:id="i-234b4d44ed5ea20c-0">
              Därför undrar jag vilket ansvar vice statsminister Jan Björklund
              anser att regeringen har för att bryta trenden med ökade socialbidrag.
            </seg>
          </u>
          <note type="speaker" xml:id="i-6af06489462ccc34-0">
            Anf. 79 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-20" who="unknown">
            <seg xml:id="i-fd6ec444be89ad71-0">
              Herr talman! Det ansvaret har absolut regeringen. Arbetslinjen
              och reformer som stärker den har varit en ledstjärna för denna
              regering.
            </seg>
            <seg xml:id="i-df47c23798603976-0">
              Man kan dock inte bortse från att Europa under dessa år har drabbats
              av den djupaste ekonomiska krisen på 80 år. Man kan inte bara
              vifta bort den utgångspunkten och bakgrunden när man gör bedömningen
              av dessa nivåer. Självfallet drabbas också Sverige av den ekonomiska
              krisen i vår omvärld. Vi har lägre arbetslöshet än genomsnittet
              i Europa, men vi har naturligtvis för höga siffror jämfört med
              vad vi önskar. Det får effekten att samhället måste försörja människor
              som inte har arbete.
            </seg>
            <seg xml:id="i-85ca703b7eb76b1c-0">
              Men vi tror inte på att gå tillbaka till en lösning där vi ska
              förtidspensionera bort människor som är arbetslösa. Det handlar
              om att hitta vägar tillbaka till arbetsmarknaden. Det är klart
              att arbetslöshetssiffrorna vänder på allvar först när konjunkturen
              blir bättre. Den ödmjukheten ska vi ha; vi styr inte världskonjunkturen
              alldeles själva från detta parlament.
            </seg>
          </u>
          <note type="speaker" xml:id="i-362a4bb2cfc0aa41-0">
            Anf. 80 PIA NILSSON (S):
          </note>
          <u who="pia_nilsson_f6a18a" xml:id="i-1599087fc6cfaebf-1">
            <seg xml:id="i-ad6b055d6644d94b-0">
              Herr talman! Ett absolut ansvar, säger vice statsministern. Men
              det märks inte i handling. Var finns de skarpa förslagen för att
              till exempel minska arbetslösheten? Var fjärde socialbidragstagare
              uppger arbetslöshet som orsak till att de behöver bidraget. Varför
              redogör inte vice statsminister Jan Björklund för regeringens
              förslag för att få bukt med dessa skenande kostnader?
            </seg>
            <seg xml:id="i-f7f10a149eb5cee6-0">
              50 000 människor i vårt land har uppburit bidraget i mer än tre
              år. Bidragstagarna blir fler månad för månad. Ju längre tid alliansregeringen
              styr, desto högre blir kostnaderna för socialbidrag. Och det är
              kommunerna som får betala. Det är inte Jan Björklunds regering
              som står för fiolerna.
            </seg>
            <seg xml:id="i-d26f4d6a543cd236-0">
              Jag undrar igen: Vad är det för ansvar regeringen tar? Kan vice
              statsminister Jan Björklund vara lite mer konkret i sitt svar?
            </seg>
          </u>
          <note type="speaker" xml:id="i-a34cdd9a26090547-0">
            Anf. 81 Utbildningsminister JAN BJÖRKLUND (FP):
          </note>
          <u xml:id="i-ebea0c68da87b397-21" who="unknown">
            <seg xml:id="i-3c52ac693a7d2b33-0">
              Herr talman! Arbetslinjen innefattar en lång rad reformer. Vi
              har socialförsäkringsreformer, vi har sänkta skatter på arbete
              och vi gör stora investeringar större än någonsin i forskning
              och infrastruktur. Det är den typ av statliga investeringar som
              är jobbskapande och tillväxtskapande. Vi har en politik för ett
              bättre företagsklimat.
            </seg>
            <seg xml:id="i-10c686f2ed87b51e-0">
              Det skiljer sig radikalt från det alternativ som redovisas i
              denna riksdag och som har som enda idé att höja skatterna på svensk
              företagsamhet med 30 miljarder kronor för att betala ännu mer
              bidrag till dem som inte arbetar. Det tror vi inte på. Det skapar
              inte jobb.
            </seg>
            <seg xml:id="i-df2c7c844c4368df-0">
              Det som skapar jobb är ett bättre företagsklimat, offentliga
              investeringar och incitament och regelsystem som befrämjar övergång
              till arbete. Det är också huvudlinjen för regeringens ekonomiska
              politik.
            </seg>
            <seg xml:id="i-d3467aa9c166e0d0-0">
              Scenkonsten
            </seg>
          </u>
          <note type="speaker" xml:id="i-e7bf1a2f26c1c873-0">
            Anf. 82 ISAK FROM (S):
          </note>
          <u who="isak_from_c7c532" xml:id="i-13326acb56e77fb5-0">
            <seg xml:id="i-32567daf9e8d5112-0">
              Herr talman! Min fråga berör den redan skyhöga arbetslösheten.
              Men det är också en kulturfråga och en fråga om framtidstro. Svensk
              Scenkonst meddelade för några veckor sedan att tre av fyra institutioner
              tvingas skära ned på sin verksamhet. Man tvingas varsla, och man
              tvingas minska sina produktioner. Under den borgerliga regeringen
              har satsningarna på kulturområdet långsamt krympt, kanske mest
              på scenkonstområdet.
            </seg>
            <seg xml:id="i-61513867ad2b272b-0">
              Min fråga till kulturministern är därför: Är den pågående avvecklingen,
              neddragningen och utvecklingen inom scenkonstområdet i linje med
              regeringens kulturpolitik? Om den inte är det vad avser i så fall
              kulturministern att göra åt det?
            </seg>
          </u>
          <note type="speaker" xml:id="i-db2bdacd46902d85-0">
            Anf. 83 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-22" who="unknown">
            <seg xml:id="i-795a369c2ede4382-0">
              Herr talman! Jag tycker att det är en hederssak att man håller
              sig till sanningen när man står här i riksdagen och ska tala.
              Den som lyssnar på Isak From kan möjligen få intrycket av att
              det sker nedskärningar på kulturområdet. Det sker på många håll
              i Europa. Man tvingas skära ned budgetarna för kulturen i Finland
              och i Danmark. Island håller nu äntligen på att hämta sig.
            </seg>
            <seg xml:id="i-4d5120a994365bf6-0">
              Så är det inte i Sverige. Vi har höjt kulturbudgeten varje år
              sedan 2006, både i absoluta tal och som andel av statsbudgeten.
              Det här vet Isak From, och jag tycker därför inte att det är snyggt
              att stå här och låtsas som att det är rejäla nedskärningar.
            </seg>
            <seg xml:id="i-7aa0f8520314b912-0">
              Vi har dessutom moderniserat kulturpolitiken. Under Socialdemokraternas
              tid hände inte mycket. Den stod och stampade. Nu har vi ett vitalt
              kulturliv i hela landet och ett engagemang som inte har funnits
              på många år tack vare bland annat regionalmodellen, där man har
              ett helt annat intresse också från andra håll att engagera sig
              i kulturpolitiken.
            </seg>
          </u>
          <note type="speaker" xml:id="i-97c2d856798f7db7-0">
            Anf. 84 ISAK FROM (S):
          </note>
          <u who="isak_from_c7c532" xml:id="i-13326acb56e77fb5-1">
            <seg xml:id="i-f90c9b6924b01b36-0">
              Herr talman! Kulturministern svarar inte på min fråga.
            </seg>
            <seg xml:id="i-b4b4fa8e2e5bb162-0">
              Jag konstaterar ändå att vi socialdemokrater anser att satsningar
              på kultur ger framtidstro. Nu meddelar Svensk Scenkonst att tre
              av fyra institutioner tvingas skära ned och minska sin verksamhet
              därför att anslagen inte räknas upp i samma takt som kostnadsutvecklingen.
            </seg>
            <seg xml:id="i-1ecf93360625040a-0">
              Jag frågade om detta är i linje med regeringens politik. Är man
              nöjd med utvecklingen? Om man inte är nöjd med utvecklingen avser
              man då att vidta några åtgärder? Eller är det bra att vi spär
              på den redan höga arbetslösheten med ytterligare arbetslösa kulturarbetare?
            </seg>
          </u>
          <note type="speaker" xml:id="i-15747008fbbe5688-0">
            Anf. 85 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-23" who="unknown">
            <seg xml:id="i-3dc144c4a4071d3a-0">
              Herr talman! Isak From talar om framtidstro. Jag märkte inte
              mycket av det under den tid som Socialdemokraterna styrde över
              kulturpolitiken. Budgeten har ökat; det sade jag tidigare.
            </seg>
            <seg xml:id="i-8fd48bbf47ef26c7-0">
              Den största del av de medel som går ut från kulturbudgeten och
              som rör detta går just till scenkonsten. Den går till musiken,
              till dansen, till teatern och till operan. Det är riktigt att
              man har höga ambitioner på detta område, men även här måste man
              anpassa sig efter den budget som finns.
            </seg>
            <seg xml:id="i-c4363771b6f93863-0">
              Det görs enormt mycket kultur på våra scenkonstinstitutioner.
              Alla kommer inte att kunna göra allting de vill det är man väl
              medveten om. Det är inte kris på teatrarna, kris på konserthusen
              eller kris på våra operascener. Tvärtom händer det väldigt mycket.
              Men man kommer inte att kunna göra allt man vill, och en del får
              kanske därmed skjutas på framtiden. Men satsningar har skett varje
              år och kommer att ske även fortsättningsvis.
            </seg>
            <seg xml:id="i-9b9c17929df13047-0">
              Handlingsplanen mot våldsbejakande extremism
            </seg>
          </u>
          <note type="speaker" xml:id="i-c72c3dc5a2e41c55-0">
            Anf. 86 FINN BENGTSSON (M):
          </note>
          <u who="finn_bengtsson_813f74" xml:id="i-274d4eccc7d84416-0">
            <seg xml:id="i-217e39795af8e9e3-0">
              Herr talman! Jag har en fråga till statsrådet Birgitta Ohlsson.
            </seg>
            <seg xml:id="i-82e502d2c4eaa726-0">
              Toulouse, Utøya, Helsingfors, Oslo, London och Madrid är bara
              några av de ställen i Europa som nyligen har utsatts för fasansfulla
              dåd utförda av extremister.
            </seg>
            <seg xml:id="i-d697c1b95ac328d4-0">
              Det var glädjande när alliansregeringen satsade på en nationell
              handlingsplan för att värna demokratin mot den våldsbejakande
              extremismen. Det gjorde man för drygt ett år sedan.
            </seg>
            <seg xml:id="i-3a5cffc5c274d234-0">
              Jag skulle nu gärna vilja höra, i efterdyningarna till det fasansfulla
              som hände i Boston i samband med maratonloppet där nyligen, hur
              den nationella handlingsplanen har kunnat komma vidare i att möta
              den våldsbejakande extremismen här i Sverige.
            </seg>
          </u>
          <note type="speaker" xml:id="i-7c9a8bdd82d41e24-0">
            Anf. 87 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-01b576396c9a6512-2">
            <seg xml:id="i-a77db95e675967f4-0">
              Herr talman! Jag är glad över att Finn Bengtsson lyfter upp den
              frågan. Jag kom dessutom själv hem från Boston bara dagen innan
              det oerhört tragiska extremistdådet skedde vid maratonloppet.
            </seg>
            <seg xml:id="i-aac32fe5754188eb-0">
              I december 2011 presenterade vi en handlingsplan mot våldsbejakande
              extremism, både religiös och politisk sådan. Den innehåller 15
              åtgärder och kostar totalt 62 miljoner kronor fram till 2014.
            </seg>
            <seg xml:id="i-ea5d503d2352dc7f-0">
              Det är viktigt som du säger: Vill man värna, vurma och vårda
              den svenska demokratin måste man också ta på största allvar de
              extremistkrafter som finns också i vårt land och som med våld
              vill urholka denna svenska demokrati.
            </seg>
            <seg xml:id="i-2c691b7419ee9214-0">
              Senast i dag lanserade vi i regeringen den senaste satsningen.
              Den handlar om att Statens medieråd har fått 2 miljoner kronor
              för att framför allt motverka radikaliseringen på nätet för ungdomar
              mellan 12 och 18 år. Det är bara en av många satsningar som ligger
              i pipeline den närmaste tiden.
            </seg>
          </u>
          <note type="speaker" xml:id="i-03f0c2b23593f462-0">
            Anf. 88 FINN BENGTSSON (M):
          </note>
          <u who="finn_bengtsson_813f74" xml:id="i-274d4eccc7d84416-1">
            <seg xml:id="i-9c2c8f4136252fbf-0">
              Herr talman! Tack för svaret! Jag delar uppenbarligen ministerns
              syn på saken och är också glad att man i princip har avsatt 60
              miljoner kronor i budgeten fram till 2014 för detta viktiga arbete.
            </seg>
            <seg xml:id="i-7cb75bf078607450-0">
              Jag har följt ministern, som också har nämnt att den våldsbejakande
              extremismen angår oss alla. Med det förstår jag att det inte bara
              är polis och rättväsen som hanterar den här frågan. I alliansregeringens
              och inte minst i ministerns ögon är detta en fråga som berör oss
              alla.
            </seg>
            <seg xml:id="i-29785ef3a49563b1-0">
              Kanske kan Birgitta Ohlsson lite grann utveckla tankarna baserade
              på den nationella handlingsplanen, hur vi vanliga medborgare kan
              komma in och möta både dem som har lätt för att glida in i våldsbejakande
              extremism och inte minst dem som försöker lämna den här typen
              av ofta sekteristiska rörelser. Hur kan vi stödja ett sådant arbete
              för demokratins bästa?
            </seg>
          </u>
          <note type="speaker" xml:id="i-e2eb757e00f52b28-0">
            Anf. 89 Statsrådet BIRGITTA OHLSSON (FP):
          </note>
          <u who="carina_ohlsson_0e52fb" xml:id="i-01b576396c9a6512-3">
            <seg xml:id="i-305788a8543bbce6-0">
              Herr talman! Som Finn Bengtsson mycket riktigt säger handlar
              det inte bara om vad staten, myndigheterna eller politikerna kan
              göra, utan det handlar lika mycket om civilsamhällets roll och
              också oss själva som enskilda medmänniskor.
            </seg>
            <seg xml:id="i-7290f1674c34a6b5-0">
              Många av satsningarna i handlingsplanen utgår från demokratipolitiken.
              Det handlar delvis om det förebyggande arbetet, hur vi kan stärka
              exempelvis lärare, skola, socialtjänst, kriminalvård och fritidsledare
              de som möter ungdomar på glid men förstås också familjer, föräldrar
              som är oroliga över att en son eller en dotter kanske har hamnat
              i ett högerextremistiskt sällskap.
            </seg>
            <seg xml:id="i-3881119a258b48c8-0">
              Längre fram under sommaren kommer vi att göra en presentation.
              Det är Forum för levande historias generaldirektör Eskil Franck
              som har lett en satsning om hur man når de här nyckelgrupperna
              bland olika yrken.
            </seg>
            <seg xml:id="i-c5c90a35d1e2377e-0">
              Vi jobbar också med avhopparverksamhet. Exit har arbetat länge
              mot just den högerextrema rörelsen för att få unga nynazister
              att lämna den. Det måste vi vidga till andra extremistinriktningar.
            </seg>
            <seg xml:id="i-17ca9e9d2d8ff836-0">
              Basen är förebyggande arbete och demokrati.
            </seg>
            <seg xml:id="i-279c1e32bc46d2ad-0">
              EU:s utsläppshandelssystem
            </seg>
          </u>
          <note type="speaker" xml:id="i-006ca6362ee7b3fe-0">
            Anf. 90 JENS HOLM (V):
          </note>
          <u who="jens_holm_9bd66a" xml:id="i-d0ea28588cd81c9a-0">
            <seg xml:id="i-28d710841117cb9c-0">
              Herr talman! Jag har en fråga till miljöminister Lena Ek.
            </seg>
            <seg xml:id="i-0d2ac3cba7dde6ee-0">
              Förra veckan röstade EU-parlamentet ned EU-kommissionens förslag
              om att reformera utsläppshandelssystemet ETS. Det var ett väldigt
              oroväckande beslut. ETS är nu nära en kollaps. Det här handelssystemet
              ska vara EU:s främsta verktyg för att få ned utsläppen.
            </seg>
            <seg xml:id="i-7ab88de1f2ca9703-0">
              I dag kostar 1 ton koldioxid på EU:s utsläppsmarknad mindre än
              vad det kostar att köpa en pizza på restaurang i Sverige. I Sverige,
              där vi har koldioxidskatt, kostar det mer än 1 000 kronor att
              släppa ut 1 ton koldioxid.
            </seg>
            <seg xml:id="i-d15ef0a85e0e42cc-0">
              Därför undrar jag förstås vad miljöministern nu kommer att göra
              för att vi ska få ordning på utsläppshandelssystemet, så att utsläppen
              ska minska.
            </seg>
          </u>
          <note type="speaker" xml:id="i-3fe937f883d03f1b-0">
            Anf. 91 Miljöminister LENA EK (C):
          </note>
          <u xml:id="i-ebea0c68da87b397-24" who="unknown">
            <seg xml:id="i-df7a31a61c9a6f86-0">
              Herr talman! Ja, det var bekymmersamt.
            </seg>
            <seg xml:id="i-d3557dd01797a155-0">
              Det EU gör när det gäller klimatutsläpp är uppdelat i två olika
              delar. Den ena är den icke handlande sektorn, som i stort sett
              är hela samhället. Där jobbar man med standardiseringar, lagstiftningsfrågor
              och en mängd olika frågor. Den andra är den handlande sektorn,
              som är den tunga industrin, med 12 000 anläggningar som släpper
              ut klimatgaser i hela Europa.
            </seg>
            <seg xml:id="i-04aef2318a7c55c7-0">
              Det är ett marknadsnära system för att det ska fungera mot industrin
              och i marknaden. Det är något som den svenska regeringen har prioriterat,
              eftersom vi tycker att det är ett bra styrmedel. Men det kräver
              som alltid i alla marknader som bygger på vad som finns tillgängligt
              och priset på det att priset på koldioxid hålls uppe.
            </seg>
          </u>
          <note type="speaker" xml:id="i-449a8806cab1c7d8-0">
            Anf. 92 JENS HOLM (V):
          </note>
          <u who="jens_holm_9bd66a" xml:id="i-d0ea28588cd81c9a-1">
            <seg xml:id="i-22bb3ab537767b0b-0">
              Herr talman! Tack för det! Men det var inte så mycket svar på
              min konkreta fråga, nämligen vad miljöministern gör nu för att
              vi ska få ordning på systemet.
            </seg>
            <seg xml:id="i-cf0cad72749e328c-0">
              Det är precis som Lena Ek säger: Handelssystemet är ett marknadsbaserat
              system. Jag tycker att detta visar på det vanskliga i att förlita
              sig så mycket på ett marknadsbaserat system. I Sverige, där vi
              har en koldioxidskatt, som är ett mer statligt kontrollerat system,
              kostar det också mer än 1 000 kronor att släppa ut 1 ton koldioxid.
            </seg>
            <seg xml:id="i-7917084653ff2dd0-0">
              Då kan man tänka sig att regeringen borde höja koldioxidskatten,
              för det vet vi fungerar. Men i det här fallet vill jag veta vad
              Lena Ek gör på Europanivå för att se till att handelssystemet
              kommer att börja leverera.
            </seg>
          </u>
          <note type="speaker" xml:id="i-ef87529aca14b528-0">
            Anf. 93 Miljöminister LENA EK (C):
          </note>
          <u xml:id="i-ebea0c68da87b397-25" who="unknown">
            <seg xml:id="i-87917f938e87446b-0">
              Herr talman! Jag tycker i mina frågor att det är viktigt att
              svara på ett sådant sätt att också åhörarna vet vad jag svarar
              på.
            </seg>
            <seg xml:id="i-a297cee24eaacb1a-0">
              Det jag har gjort för att försöka hantera detta är först och
              främst att jag skrev brev till alla ledamöter i EU-parlamentet
              som skulle rösta om detta i förra veckan, tillsammans med ministrar
              från Frankrike, Tyskland, Storbritannien och Italien, för att
              se till att omröstningen skulle gå rätt.
            </seg>
            <seg xml:id="i-9d20d9113ca5126f-0">
              Innan dess har vi lagt ned ett stort jobb i miljöministerrådet
              för att se till att det skapas en majoritet där för kommissionens
              förslag om att, genom att flytta auktioneringen lite längre bak
              i tiden, försöka balansera upp marknadspriset.
            </seg>
            <seg xml:id="i-2c63e93c98584100-0">
              Det vi kommer att göra nu är att gå vidare och arbeta med utskottet.
              Jag har redan haft kontakter med rapportören Matthias Groote om
              hur vi ska kunna göra detta med de länder som har tvekat i voteringen
              och också diskuterat detta med tre kommissionärer så sent som
              i går och i förrgår.
            </seg>
            <seg xml:id="i-b7c76350bc463fb7-0">
              Jag sliter verkligen, för den här frågan måste gå rätt på slutet.
            </seg>
            <seg xml:id="i-ca8541dc9b7589f8-0">
              Den nya bibliotekslagen och personalens betydelse
            </seg>
          </u>
          <note type="speaker" xml:id="i-e9dbb6abf210874a-0">
            Anf. 94 KERSTIN ENGLE (S):
          </note>
          <u who="kerstin_engle_4cda41" xml:id="i-783c84470dde4c96-0">
            <seg xml:id="i-4e336e2b4a99a23d-0">
              Herr talman! Min fråga går till kulturministern. Jag hade också
              tänkt fråga om den nya bibliotekslagen, och jag ska göra det.
            </seg>
            <seg xml:id="i-a720c05572f5f85b-0">
              Jag såg att ministern marknadsförde lagen som vägen mot ett läslyft
              för Sverige. Men här i dag fick vi höra att det bara är en ramlag
              som inte behöver fästa så mycket vikt vid hur vi ska nå kvalitet.
            </seg>
            <seg xml:id="i-605cea766b91d3fc-0">
              Kungliga biblioteket har tagit fram underlag som visar att de
              bibliotek som har hög personalbemanning också har fler besök,
              mer utlåning och, förmodar jag, mer läsning för dem som lånar
              böcker.
            </seg>
            <seg xml:id="i-a46587600a3c56fc-0">
              Det är ganska knepigt när man i den här lagen inte över huvud
              taget för något resonemang om personalens betydelse för hög kvalitet.
            </seg>
          </u>
          <note type="speaker" xml:id="i-c753bd6ac68705d6-0">
            Anf. 95 Kultur- och idrottsminister LENA ADELSOHN LILJEROTH (M):
          </note>
          <u xml:id="i-ebea0c68da87b397-26" who="unknown">
            <seg xml:id="i-8d95d35a9e375ccc-0">
              Herr talman! Det är roligt att så många vill diskutera läsfrågor.
              Detta är onekligen en framtidsfråga.
            </seg>
            <seg xml:id="i-44e7dfa6f25e2be4-0">
              Jag talar om ett läslyft för Sverige därför att det är vad vi
              kommer att satsa på. Bibliotekslagen är en del i det. Det är ett
              förslag till en ny lag i stället för den som har verkat i snart
              20 år och som av många uppfattas som tämligen omodern. Det är
              en skarpare lag så till vida att vi bland annat betonar kvalitet
              och litteraturens roll men också säger att biblioteken har ett
              värde för demokratisk utveckling, för allsidighet och för att
              lyfta barns och ungas läsande. Det är bara delar i detta.
            </seg>
            <seg xml:id="i-9ebc9ea930bfdaf1-0">
              Man kan inte stifta en detaljlag. Jag vill ge samma svar som
              jag gav till Tina Ehn: Jag tror inte att Kerstin Engles kolleger
              ute i kommunerna blir så lyckliga om vi börjar tala om exakt hur
              biblioteken ska vara bemannade. Det är stor skillnad på stadsbiblioteket
              i Malmö och ett litet bibliotek i Dorotea.
            </seg>
          </u>
          <note type="speaker" xml:id="i-a574696e0db1403a-0">
            Anf. 96 KERSTIN ENGLE (S):
          </note>
          <u who="kerstin_engle_4cda41" xml:id="i-783c84470dde4c96-1">
            <seg xml:id="i-c9204b9a24327687-0">
              Herr talman! Tack för svaret! Jag menar inte att lagen exakt
              ska föreskriva hur bemanningen ska se ut, för då hade jag nog
              inte blivit särskilt populär ute hos kommunpolitiker.
            </seg>
            <seg xml:id="i-5e77e8ccebcb24ff-0">
              Men det är ändå så att en avgörande fråga för besök, läsning
              och utlåning är att det finns bemanning. Och vi vet nu att 50
              procent av skoleleverna inte har tillgång till bemannade bibliotek.
            </seg>
            <seg xml:id="i-06d7d6e6a7b97b39-0">
              Jag blir också orolig när Moderaternas gruppledare i kulturutskottet
              säger att det är jättebra om ideella organisationer kan ta över
              biblioteksverksamhet. Och vi vet att det är väldigt många biblioteksfilialer
              som har lagts ned.
            </seg>
            <seg xml:id="i-d4e379a290870d8b-0">
              Då tycker jag att det är viktigt att vi talar om för dem som
              jobbar entusiastiskt ute på våra bibliotek att deras jobb är oerhört
              viktigt för läsningen i Sverige.
            </seg>
          </u>
          <note type="speaker" xml:id="i-ec5aaca0d6a18cb3-0">
            Anf. 97 Kultur- och idrottsminister LENA ADELSOHN LILJEROTH (M):
          </note>
          <u xml:id="i-d6576c319894d152-0" next="cont" who="unknown">
            <seg xml:id="i-8940fad5f71fe87c-0">
              Herr talman! Jag tror faktiskt att bibliotekarierna runt om i
              landet uppfattar det här förslaget till skärpt bibliotekslag som
              ett starkt stöd för deras arbete. Det står också att det är obligatoriskt
              för kommunerna att ta fram biblioteksplaner. Det har inte skett
              överallt.
            </seg>
            <seg xml:id="i-14e5240b49e69a34-0">
              Nu har Kungliga biblioteket ett uppdrag också att samordna biblioteksväsendet.
              Det är mycket som åligger Kungliga biblioteket och också ger möjligheter
              till Kungliga biblioteket att göra detta.
            </seg>
            <seg xml:id="i-1daa23104e1fff76-0">
              Den här lagen omfattar förvisso folkbiblioteken men även forskningsbibliotek.
              Skolbiblioteken är också nämnda.
            </seg>
            <seg xml:id="i-980d7d83efa9f8ed-0">
              Hur skolbiblioteken ska vara bemannade är en annan fråga. Det
              hör inte hemma i den här lagen.
            </seg>
            <seg xml:id="i-47d5f2348a2f8c09-0">
              Sedan kan jag i högsta grad beklaga att många filialer har tvingats
              lägga ned. Men det är det vet Kerstin Engle resultatet av en urbanisering,
              bland annat. Människor lämnar mindre orter och flyttar till större
              orter. I dag bor majoriteten av det svenska folket i de tre storstäderna.
              Det är därför som man bygger ut filialerna här.
            </seg>
          </u>
          <note xml:id="i-9a9a730fecb6532c-0">
            Anf. 98 ANDRE VICE TALMANNEN:
          </note>
          <u prev="cont" who="unknown" xml:id="i-51f579f11e7aec2a-0">
            <seg xml:id="i-da2bbbef2a07a954-0">
              Det var dagens sista fråga. Jag vill tacka de närvarande statsråden
              för medverkan.
            </seg>
          </u>
          <note xml:id="i-f22d7a9903d299df-0">
            7 § (forts. från 5 §) Näringspolitiska frågor (forts. NU11)
          </note>
          <note type="speaker" xml:id="i-67ced016bd0d41dd-0">
            Anf. 99 ANNA HAGWALL (SD):
          </note>
          <u who="anna_hagwall_738c73" xml:id="i-e990c5d521c7069b-0">
            <seg xml:id="i-dd80339aa1ffe93e-0">
              Herr talman! Det av riksdagen fastställda målet för näringspolitiken
              är att stärka den svenska konkurrenskraften och skapa förutsättningar
              för fler jobb i fler växande företag för att därigenom bryta utanförskapet.
            </seg>
            <seg xml:id="i-5c37ffe2e9cf455b-0">
              De näringslivspolitiska insatserna ska även bidra till att man
              uppnår målen i EU:s gemensamma strategi för tillväxt och sysselsättning.
            </seg>
            <seg xml:id="i-f9842cf011ea93fe-0">
              Allt det här låter bra och rimligt, men låt oss se den andra
              sidan av myntet, som står för skapandet av dessa resurser. Hur
              och varför?
            </seg>
            <seg xml:id="i-61bdfa50217c5cc1-0">
              Vi har stora visioner och drömmar om tillväxt, att fler startar
              företag och att dessa företag växer och förser oss med välfärd.
            </seg>
            <seg xml:id="i-cb440bce9f55bc26-0">
              Att starta företag är en av de största händelserna i en människas
              liv. Det kan gott jämföras med att bli förälder. Även det nyfödda
              företaget har likheter med ett barn. Det behöver all vår omsorg
              och tid och engagemang för att bli livsdugligt.
            </seg>
            <seg xml:id="i-d9198329146c3ede-0">
              De flesta av Sveriges största företag som så småningom uppnått
              stora framgångar har inte fått något stöd alls. Entreprenörens
              goda affärsidé, ihärdighet och navigering mellan hinder tillsammans
              med ett ständigt engagemang har till slut vunnit.
            </seg>
            <seg xml:id="i-864a38a6d7c484f5-0">
              I dessa fall har entreprenören kunnat se fram emot en belöning,
              som vetskapen om ett lyckat företag ger, och inte minst en bra
              ekonomisk utveckling för risktagande och nedlagt arbete.
            </seg>
            <seg xml:id="i-bbbfc0297398d33d-0">
              Med tiden har allting blivit mycket mer komplicerat. Vi är nu
              en del av EU och en del av en globaliserad värld, där andra länder
              konkurrerar med oss på villkor som vi inte kan tävla med. Med
              EU:s regleringar har byråkratin vuxit, och svårigheterna har blivit
              ännu större.
            </seg>
            <seg xml:id="i-cf22248a614ec374-0">
              Den blivande företagaren i dag har en uppförsbacke som få klarar.
            </seg>
            <seg xml:id="i-43585f2c9e82e028-0">
              Det är inte nog med att regleringarna har blivit fler och ägarens
              inflytande därmed mindre. Företagaren kan inte ens se fram emot
              en riklig ekonomisk belöning i och med alla skatter och pålagor
              som finns i dag.
            </seg>
            <seg xml:id="i-ac70ca1316c4f872-0">
              Herr talman! Vad ska då drivkraften vara i dag för att starta
              företag?
            </seg>
            <seg xml:id="i-27aa28fe36590ca0-0">
              Om vi ska vänta oss ett ökat företagande måste vi se problematiken
              ur den synvinkeln och eliminera hinder. Att utforma skatter och
              trygghetssystemet för att gynna små och medelstora företag är
              åtgärder som kan öka chansen att fler vågar starta företag.
            </seg>
            <seg xml:id="i-5dce7ea11f94be9e-0">
              Flera nämner att vi ska rikta våra insatser selektivt till grupper
              som har särskilt svårt att etablera sig på arbetsmarknaden. Till
              en viss nivå kan det vara rimligt. Invandrare måste till exempel
              få utbildning i hur regelverket fungerar och kunna söka lån och
              stöd hos rätt instanser.
            </seg>
            <seg xml:id="i-2c082ba3c48f7f57-0">
              Därutöver är det affärsidéns bärighet och entreprenörens skicklighet
              som avgör om man lyckas.
            </seg>
            <seg xml:id="i-2c89f11267a98d26-0">
              Däremot ska människor som på grund av handikapp eller som av
              andra sociala orsaker har svårt att integreras på arbetsmarknaden
              få stöd. Som flera nämner kan sociala företag bli en anställningsform,
              då människor får tillträde till arbetsmarknaden.
            </seg>
            <seg xml:id="i-2baa94f79b57ca95-0">
              Dessa företag är i behov av finansiering, kunskap och kompetensutveckling.
              Det kan handla om marknadsföring, hjälp med upphandling med mera.
            </seg>
            <seg xml:id="i-79f0978a9d7e2b36-0">
              Människor som kanske aldrig har haft ett jobb kommer in i samhället,
              får gemenskap med sina arbetskamrater och egen försörjning.
            </seg>
            <seg xml:id="i-4479a43e5ee69f7b-0">
              När det gäller ungdomar är bästa sättet att få dem anställbara
              att ge dem bra utbildning och realistiska förväntningar på lön
              och arbetsvillkor. Att ungdomar kostar mindre för företagaren
              gör självklart att anställningen blir mer attraktiv för arbetsgivaren.
            </seg>
            <seg xml:id="i-73fd868f9f5b79cb-0">
              När det gäller ägarskiften i företag har vi ett stort problem.
            </seg>
            <seg xml:id="i-27cafd2627c50122-0">
              Företag som gått i arv i flera generationer måste läggas ned
              för att nästa arvinge inte har möjlighet att driva företaget vidare
              av olika skäl. Denna fråga måste vi belysa ytterligare.
            </seg>
            <seg xml:id="i-02a9311844c50855-0">
              Den yngre generationen är inte alltid beredd på slit och stora
              uppoffringar i den hårda verkligheten. Här skulle man kunna matcha
              människor som vill starta eget. De skulle i stället kunna ta över
              befintliga företag och få hjälp med finansieringen.
            </seg>
            <seg xml:id="i-3ab6a7bc07911709-0">
              Vi tror på insatser som höjer kunskapen om företagandet.
            </seg>
            <seg xml:id="i-f50fa88c539611ff-0">
              Kvinnor som har jobbat i den offentliga sektorn har nu möjlighet
              att bli entreprenörer i stort sett i alla branscher affärsutveckling,
              teknikinnovation, utbildningsväsendet, tjänste- och servicesektorn,
              kulturella och kreativa näringar. Men i så fall måste egenföretagandet
              erbjuda fördelar jämfört med en anställning.
            </seg>
            <seg xml:id="i-21f3c74076ad294d-0">
              Herr talman! Många idéer diskuteras när det gäller hur företagandet
              ska gynnas, och då inom några särskilda näringsgrenar, till exempel
              turism.
            </seg>
            <seg xml:id="i-675bb7fe9242f926-0">
              Vi sverigedemokrater vill gärna visa upp vårt vackra land för
              omvärlden. Jag har bara hört goda och fördelaktiga omdömen om
              Sverige, och när Sverige kommer på tal är alla nyfikna och vill
              se vår fina natur, vackra städer, orörda miljöer, de tusen sjöarna
              och alla andra attraktioner vi har.
            </seg>
            <seg xml:id="i-852d64a78c5af95a-0">
              I den näringen finns många utvecklingsmöjligheter. Det handlar
              om alla små hotell, pensionat, stugbyar, campingplatser, restauranger,
              guideturer, rundvandringar och tusen andra aktiviteter som kan
              bidra om vi anstränger oss och lockar till oss turister från länder
              där befolkningen är kapitalstark och vill spendera.
            </seg>
            <seg xml:id="i-5fb91c55549b93ed-0">
              I det sammanhanget ser jag utmaningar gällande servicen och bland
              annat matutbudet, som väntar turisterna vid vägarna. Det är inte
              särskilt uppmuntrande. Ambitionsnivån måste höjas från fabriksgjorda
              köttbullar med brunsås och plastinpackad mazarin i bästa fall,
              ofta inte ens det. Man får åka långt innan en öppen krog kan dyka
              upp. Skillnaden är sorglig och ofattbar mellan Sveriges stora
              internationella framgångar i matlagning och verkligheten i vägkrogsutbudet.
            </seg>
            <seg xml:id="i-9995a4cc70895edb-0">
              Internationella evenemang är bra, och jag ser gärna mera kulturella
              evenemang där man inte behöver stora resurskrävande polispådrag
              och städning i flera dagar. Varför inte evenemang inom klassisk
              musik, mästerskap i dans eller skridskoåkning?
            </seg>
            <seg xml:id="i-131f807b45b057f7-0">
              Jag tror att det skulle locka många och därför ge ett gott ekonomiskt
              resultat. Dessutom ger detta en kulturell stimulans i dessa ungdomsbejakande
              tider. Jag vill nämna Dalhalla, som är en konserthall i Rättvik.
              Det är ett bra exempel på kulturell potential som skulle gynnas
              av dessa satsningar.
            </seg>
            <seg xml:id="i-604c6d216a0ef329-0">
              Fisketurism låter realistisk i ett land med tusen sjöar. Människor
              längtar i dag efter tystnad och avskildhet och är beredda att
              betala för exotiska aktiviteter i vårt nordiska land. Låt oss
              sprida vårt goda rykte i alla sammanhang. Ibland är det inte ens
              pengar utan omtanke och planering som gör skillnaden.
            </seg>
            <seg xml:id="i-9e1c961fbcd70001-0">
              Herr talman! Ser vi realistiskt på möjligheterna, lyssnar på
              de berörda företagsorganisationerna och vågar vara självkritiska
              är detta en början till god utveckling. Idéer finns alltid runt
              omkring oss, vi får hjälpas åt för att fler ska förverkliga sina.
            </seg>
          </u>
          <note xml:id="i-fd8248a3b1f32e34-0">
            Härmed vill jag yrka bifall till utskottets förslag.
          </note>
          <note type="speaker" xml:id="i-d0263bef4133f454-0">
            Anf. 100 MATS ODELL (KD):
          </note>
          <u who="mats_odell_60393f" xml:id="i-666c1e0f358697b2-0">
            <seg xml:id="i-d76e3cf6026463c3-0">
              Herr talman! I dagens debatt diskuterar vi framför allt motioner
              från förra årets allmänna motionstid. Jag tyckte att det skulle
              vara på sin plats att också något presentera vad regeringen har
              gjort och gör på näringspolitikens område.
            </seg>
            <seg xml:id="i-2898f718f4c56547-0">
              Jag menar att alliansregeringen har genomfört ett stort antal
              väldigt viktiga reformer för att förbättra näringsklimatet i Sverige.
              Vi kan börja med arbetslinjen, jobbskatteavdragen och sänkningen
              av inkomstskatten för vanliga löntagare som har ökat arbetsutbudet
              och sysselsättningen, men det innebär också att människor har
              fått mer pengar kvar i plånboken. Det har ökat friheten, stimulerat
              till ökat eget ansvarstagande och gett möjlighet att göra egna
              livsval.
            </seg>
            <seg xml:id="i-dc954bece2362d4f-0">
              Arbetslinjen har varit framgångsrik, absolut! Men Alliansen har
              också sänkt bolagsskatten från 26,3 procent till 22 procent, framför
              allt för att stärka Sveriges internationella konkurrenskraft och
              attraktivitet som en plats att investera i.
            </seg>
            <seg xml:id="i-51dc618eefbd3b62-0">
              Den 4 april i år lade regeringen fram en proposition om ett nytt
              investeraravdrag, ett riskkapitalavdrag. Jag noterar fortfarande
              när jag är ute och träffar företagare och andra att det nästan
              inte finns några som ännu har hört talas om att vi nu har ett
              riskkapitalavdrag som innebär att man kan satsa pengar i eget,
              närståendes eller annat litet företag när det startar eller när
              det ska expandera och få ett avdrag för detta. I praktiken innebär
              det att staten skjuter till ytterligare 15 procent till de pengar
              som du satsar i ett litet företag.
            </seg>
            <seg xml:id="i-2c88e889e0f55781-0">
              Det här kommer att ha stor betydelse för riskkapitalförsörjningen
              runt om i vårt land. Det är alltså pengar som inte behöver passera
              styrelserummen på försäkringsbolag eller olika typer av institutioner,
              utan det är människor som själva satsar egna surt förvärvade pengar.
              Där kommer staten efter och skjuter till en del till sådant som
              människor av kött och blod faktiskt tror på. Det tror vi är mycket
              bättre än att det är statliga tjänstemän som sitter på olika institutioner
              och pekar ut vilka företag som har framtiden för sig. Det är ett
              stort steg i rätt riktning för någonting som länge har varit en
              mycket efterfrågad reform.
            </seg>
            <seg xml:id="i-5a0465e7cff57e10-0">
              Det är också så att jobbskatteavdragen och sänkta egenavgifter
              för enskilda firmor har gjort det mer lönsamt att starta och driva
              företag. Jag tycker också att det är glädjande att notera, herr
              talman, att det är fler och fler partier i den här kammaren som
              också tycker så. Det är väldigt glädjande.
            </seg>
            <seg xml:id="i-9b8643cfbf3ff399-0">
              Det har redan gjorts saker. Medfinansieringen av sjukförsäkringen
              har slopats och ett högkostnadsskydd för sjuklönekostnader har
              införts. Regeringen har också sänkt de generella sociala arbetsgivaravgifterna
              med en procentenhet. Arbetsgivaravgifterna för unga har halverats,
              och genom nystartsjobben har vi faktiskt också slopat dem för
              arbetsgivare som anställer långtidsarbetslösa, långtidssjuka,
              äldre och nyanlända invandrare.
            </seg>
            <seg xml:id="i-65df503428c57284-0">
              Förmögenhetsskatten har slopats. Det förbättrar förutsättningarna
              för investeringar i Sverige och tillgången till riskkapital på
              ett dramatiskt sätt jämfört med hur det var tidigare. Trygghetssystemen
              för företagare har också förbättrats, så att företagare behandlas
              mer likvärdigt med arbetstagare.
            </seg>
            <seg xml:id="i-36db943970a62a38-0">
              Vi har utöver ROT-avdraget infört ett RUT-avdrag där hushållsarbeten
              också kan få en skattereduktion som motsvarar hälften av arbetskostnaden.
              Detta, herr talman, har skapat tusentals nya företag och tiotusentals
              nya arbetstillfällen.
            </seg>
            <seg xml:id="i-268773daa18e9f01-0">
              Konkurrenslagen har förbättrats så att företag, kommuner och
              landsting konkurrerar på mer lika villkor än det var tidigare.
            </seg>
            <seg xml:id="i-505d6d00fe6772e6-0">
              Införandet av LOV, alltså lagen om valfrihet, skapar valfrihet
              i välfärdstjänsterna men ger också förutsättningar för nya jobb
              och nya företag inom välfärdssektorn.
            </seg>
            <seg xml:id="i-a098c02f1e4b2e58-0">
              Utöver detta, herr talman, vill jag tillfoga några av de viktigaste
              förslagen som vi kristdemokrater driver i näringspolitiken.
            </seg>
            <seg xml:id="i-79fc829af3491b0c-0">
              Vi tror att det vore klokt att ta bort företagens ansvar för
              den andra sjuklöneveckan och förstärka högkostnadsskyddet, helt
              enkelt för att enkäter som har genomförts av företagarnas egna
              organisationer tyder på att det kan vara ända upp till runt 50
              000 arbetstillfällen som inte har tillkommit på grund av att företagarna
              har upplevt sjuklöneansvaret för tungt. Då kan vi säga: Det där
              stämmer inte. Men beslutet sitter faktiskt i huvudet på företagaren.
              Tycker företagaren att det här är för tungt blir det ingen anställning.
              Man måste då lyssna in detta och försöka skapa förutsättningar
              för att i alla fall det hindret kan rullas undan.
            </seg>
            <seg xml:id="i-ec2fe006ba98738b-0">
              Det här är någonting som naturligtvis måste diskuteras, och vi
              måste hitta en finansiering för det. Men det är en princip som
              vi tror är viktig.
            </seg>
            <seg xml:id="i-a1a6fa2d045827ac-0">
              När det finns ett reformutrymme tror vi att sänkta arbetsgivaravgifter
              för små företag också skulle öka efterfrågan på arbetskraft. Det
              skulle ge fler jobb om det blir billigare att anställa. Arbetsutbudspolitiken
              med jobbskatteavdragen har varit oerhört lyckosam. Vi tror att
              arbetslinjen nog behöver kompletteras med en företagarlinje som
              ökar efterfrågan också på arbetskraft.
            </seg>
            <seg xml:id="i-bd9cc92c4443318f-0">
              Det här ska i god ordning diskuteras, och det ska hittas ett
              reformutrymme innan man kan verkställa en sådan politik. Men det
              här är viktigt helt enkelt därför att nio av tio nya jobb skapas
              just i dessa små företag. Då tror vi att det är klokt att göra
              satsningar där de har störst effekt. Det är också de små företagen
              som anställer flest ungdomar jämfört med större företag.
            </seg>
            <seg xml:id="i-f56804798829c95c-0">
              Vi måste också fortsätta att minska regelkrånglet och inrikta
              regelförenklingsarbetet på företagarnas vardagliga behov. Detta
              är någonting som nu pågår intensivt i Regeringskansliet. Där behöver
              arbetet ha högt tempo och finnas högt på dagordningen hela tiden.
            </seg>
            <seg xml:id="i-6c28656108edf871-0">
              Jag tror dock inte att regelförenklingsarbetet är förenligt med
              att genomföra Månadsuppgiftsutredningens förslag, i varje fall
              inte så som utredningen föreslår det. Det vore ett bakslag för
              regelförenklingsarbetet, mycket lindrigt talat.
            </seg>
            <seg xml:id="i-37b2804825af9b49-0">
              Vi har mycket arbete som pågår nu i Regeringskansliet som kommer
              att kunna bli konkreta förslag under hösten, när budgeten för
              2014 läggs fram.
            </seg>
            <seg xml:id="i-fafa3a917b747f62-0">
              Det finns också ett väldigt bra arbete som redan har gjorts.
              Jag tänker på forsknings- och innovationspropositionen, innovationsstrategin
              och mineralstrategin. Allt det här är exempel på ett målinriktat
              arbete för att ta till vara Sveriges goda förutsättningar, våra
              naturresurser, vår energiproduktion, forskning och utbildning
              för att stärka vår konkurrenskraft och vår goda position i en
              allt tuffare global konkurrens.
            </seg>
            <seg xml:id="i-cf35537922dbb4ba-0">
              Vår chans är att satsa på kunskapsintensiv tillväxt men att inte
              ta ut högre skatt av medborgare och företag än vad som är nödvändigt,
              vidare att Sveriges ledande position som innovationsland kan växlas
              in i en bättre kommersialisering av de innovationer som föds i
              vårt land.
            </seg>
            <seg xml:id="i-b06867ab0242b817-0">
              Herr talman! Allt detta ställer krav på en flexibel arbetsmarknad,
              en väl fungerande kapitalmarknad, en utformning av skattesystemet
              som främjar att företag startar, att företag växer och en anpassning
              av trygghetssystemen till företagens behov. För att skapa förutsättningar
              för fler och växande företag behövs både generella och riktade
              insatser för företagande. För att fler ska bli företagare krävs
              också att individer ser företagande som lika självklart som en
              anställning. Dit har vi nog långt kvar.
            </seg>
            <seg xml:id="i-141e7ee3f2c095e7-0">
              Herr talman! Regeringens näringspolitik rymmer många olika insatser
              för att främja alla saker som vi har talat om. Det handlar mycket
              om generella insatser och om insatser för att främja forskning,
              utveckling och innovation, konkurrensfrämjande åtgärder och regelförenkling.
              Men det rör sig också om mer riktade insatser. Det är insatser
              för att främja kvinnors företagande, företagande bland personer
              med utländsk bakgrund och socialt företagande. Min partikamrat
              Penilla Gunther kommer senare att utveckla Kristdemokraternas
              syn på just socialt företagande, idéburet företagande samt den
              tillväxt och sysselsättning som skapas av turism i vårt vackra
              land.
            </seg>
          </u>
          <note xml:id="i-c10ec807b41d3360-0">
            I detta anförande instämde Anders Ahlgren och Helena Lindahl
            (båda C).
          </note>
          <note type="speaker" xml:id="i-fa516f775719ee86-0">
            Anf. 101 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-6">
            <seg xml:id="i-6847a020a1892f7a-0">
              Herr talman! Det är oerhört glädjande att här i kammaren höra
              Mats Odell, som också är ordförande i näringsutskottet, redogöra
              för att man är beredd att driva frågan om att ta bort andra sjuklöneveckan.
              Under den här debatten har vi konstaterat att det från allianssidan
              finns två partier som stöder vårt förslag. Därför ska jag inte
              ställa en fråga till Mats Odell om sjuklöneveckan. I stället har
              jag två andra frågor.
            </seg>
            <seg xml:id="i-10d5f31edec6cc5e-0">
              Kvinnors företagande har utvecklats under de senaste 25 åren.
              Vi har gjort framsteg. Dock finns mer att göra, inte minst på
              grund av att kvinnor fortfarande blir diskriminerade som företagare.
              Socialdemokraterna är beredda att förespråka en kvotering till
              bolagsstyrelser, vilket skulle ge en normsättande effekt på näringslivet
              i stort. Vi vet från Norge, där man har kvotering, att den har
              haft mycket tydliga effekter. Mot bakgrund av detta undrar jag
              hur Kristdemokraterna ställer sig till den frågan, Mats Odell.
            </seg>
            <seg xml:id="i-9714ac02d6973e04-0">
              Min andra fråga handlar om vårt förslag om en nationell strategi
              för socialt företagande. Hur ställer sig Kristdemokraterna till
              en nationell strategi?
            </seg>
          </u>
          <note type="speaker" xml:id="i-263baf07bede70c0-0">
            Anf. 102 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-1">
            <seg xml:id="i-dda73c714d9f4548-0">
              Herr talman! Jag är lite förvånad över att Carina Adolfsson Elgestam
              tar upp diskriminering av kvinnligt företagande när hon representerar
              ett parti som ska kasta hela lass med grus i det kvinnliga företagande
              som nu spirar inom välfärdssektorn. Vore det inte lämpligt att
              fundera över detta? Ni skickar in missiler rakt in i kvinnligt
              företagande. Det är en fullständigt häpnadsväckande fråga som
              Carina Adolfsson Elgestam ställer till mig.
            </seg>
            <seg xml:id="i-c56e47c5ba805244-0">
              Fundera lite grann över vilka signaler ni skickar till alla de
              duktiga kvinnor inom välfärdssektorn som vill starta och har startat
              företag. Det skapar en osäkerhet, en otrygghet, en ambivalens
              om vad man håller på med. Där tycker jag att vi först ska få tydliga
              svar på vad som gäller. Är det de som bygger sjukhusen som kommer
              med sina lastbilar, alla män som jobbar där? Där har ni inga synpunkter.
              Men för de områden som domineras av kvinnor kommer det kraftiga
              bannbullor: Aj, aj, aj, här ska ni akta er. Företagen ska ombildas
              till non-profit-företag eller läggas ned.
            </seg>
            <seg xml:id="i-fbf8b0860bfdaf68-0">
              Detta är en kontraproduktiv politik om man vill gynna kvinnligt
              företagande.
            </seg>
            <seg xml:id="i-75c37233edc43021-0">
              Vi säger absolut nej till kvotering. Det är få som vill inkvoteras
              på en arbetsplats. Både män och kvinnor vill ta sig in med hjälp
              av egna kvalifikationer.
            </seg>
            <seg xml:id="i-5edef4e0e55e6674-0">
              Jag hade ansvar för statlig arbetsgivarpolitik och för statsförvaltningen
              under fyra år, 20062010. Vi ökade jämställdheten bland statliga
              chefer från ca 29 procent kvinnor till nästan 49 procent. Vi är
              i dag uppe i ungefär 49 procent. Det går att göra detta utan kvotering.
            </seg>
          </u>
          <note type="speaker" xml:id="i-43b024375ee8c4f1-0">
            Anf. 103 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-7">
            <seg xml:id="i-51ae7a44721cb258-0">
              Herr talman! Det var ett mycket tydligt nej till fler kvinnor
              i bolagsstyrelser och att använda redskapet kvotering. Det är
              bara att beklaga denna syn.
            </seg>
            <seg xml:id="i-07d2e5e1e6c11c1c-0">
              Jag kan inte låta bli att sätta detta i samband med vad Mats
              Odell sade tidigare. Han använde kraftord som missiler och häpnadsväckande.
              Med den erfarenhet och kunskap jag har om härskartekniker är sådana
              kraftord ett sätt att i debatten försöka förminska en fråga och
              förminska kvinnor. Det är allvarligt.
            </seg>
            <seg xml:id="i-4aa2ea243d0b360a-0">
              Det finns så oerhört många välfärdsföretag i Sverige som drivs
              av både kvinnor och män. Vet Mats Odell vad de säger? De vill
              ha ordning och reda och tydliga regler.
            </seg>
            <seg xml:id="i-199b2dd9db7dfb7f-0">
              Vi socialdemokrater vill ha en politik där det är helt okej med
              vinster i företagen, men vi vill att våra skattepengar ska gå
              till vård, omsorg och skola, inte till några brevföretag någonstans
              i världen. Det är inte okej. Det är utifrån de argumenten man
              får fundera på hur man formar sin politik, Mats Odell.
            </seg>
            <seg xml:id="i-b053822dee997736-0">
              Jag fick inget svar på min andra fråga om Kristdemokraterna är
              beredda att ställa upp på en nationell strategi för socialt företagande.
            </seg>
          </u>
          <note type="speaker" xml:id="i-ff97dcce2fcdb21a-0">
            Anf. 104 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-2">
            <seg xml:id="i-40f5bf95d03c43b4-0">
              Herr talman! Frågan om en nationell strategi för socialt företagande
              lämnar jag över till min partikamrat Penilla Gunther, som kommer
              att tala om just detta. Vi är varma anhängare av socialt företagande,
              och det kommer att framgå tydligt av vad Penilla ska säga om en
              stund.
            </seg>
            <seg xml:id="i-b958696591e4ff5f-0">
              Jag håller inte alls med Carina Adolfsson Elgestam om att jag
              försöker förminska kvinnor. Det är ni som gör det genom att lägga
              så kraftfulla begränsningar i just kvinnligt företagande. När
              det gäller de män som dominerar byggbranschen, som bygger förskolor,
              sjukhus och så vidare, finns inga synpunkter. Det är också skattepengar
              som går till den typen av investeringar. Sanningen är att det
              träffar rakt in i det kvinnliga företagandet och skapar stor osäkerhet.
              Jag skulle vilja se dem som säger att de tycker att det är bra
              eftersom de vill ha ordning och reda. Det kan finnas sådana, men
              jag tror att den absolut dominerande känslan är att det här skapar
              en osäkerhet om man kan fortsätta med sitt upplägg eller måste
              bilda om bolaget. Det skapar inte framtidstro utan oro och ängslan
              för dem som driver den typen av företag.
            </seg>
          </u>
          <note type="speaker" xml:id="i-59ce2fb80cd8b06d-0">
            Anf. 105 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-6">
            <seg xml:id="i-342c53f42bc2c8f2-0">
              Herr talman! Mats Odell hade i sitt anförande en genomgång av
              regeringens politik inom näringspolitiken och det lyckade resultatet,
              att den har lett till tiotusentals nya jobb och tusentals nya
              företag.
            </seg>
            <seg xml:id="i-7dffd2d5705841ad-0">
              Låt oss titta lite grann på hur det ser ut i dag. Vi kan se att
              produktiviteten i företagen har fallit. Vi tappar marknadsandelar
              i den svenska exporten. Investeringsnivån är historiskt låg. Och
              framför allt har det här lett till utslagning av företag och till
              ökad arbetslöshet.
            </seg>
            <seg xml:id="i-9799ed362161d67c-0">
              Dessutom ska vi komma ihåg er strategi när det gäller arbetslinjen.
              Ni tog ju bort 75-dagarsregeln för deltidsarbetslöshet, som drabbar
              deltidsföretagare speciellt hårt, alltså de företagare som vid
              sidan av sitt företag hade ett jobb. Blev de av med jobbet trädde
              den här nya regeln in, vilket gjorde det omöjligt för dem att
              ha sitt företag kvar. De blev arbetslösa och var tvungna att lägga
              ned sitt företag.
            </seg>
            <seg xml:id="i-baf6724094c72e6e-0">
              Det är en del som ni inte pratar om över huvud taget. De försämringar
              och de regelbördor som ni har lagt på företagen tar ni aldrig
              upp, utan ni hävdar med bestämdhet att det ni har infört i form
              av skatteförändringar och så vidare har medfört nya jobb.
            </seg>
            <seg xml:id="i-db884247baff23df-0">
              Men sanningen är ju den att arbetslösheten ökar, antalet företag
              minskar, konkurserna ökar, produktiviteten faller och vi tappar
              exportandelar på världsmarknaden. Det är sanningen.
            </seg>
          </u>
          <note type="speaker" xml:id="i-908ab4bfd93858bf-0">
            Anf. 106 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-3">
            <seg xml:id="i-76a9410a691584bc-0">
              Herr talman! Ja, det ligger någonting i det Kent Persson säger
              om exporten, produktiviteten och allt detta. Men Kent Persson
              har missat någonting om han tror att det är regeringens politik
              som har medfört detta. Har Kent Persson helt missat att vi har
              haft en global lågkonjunktur och fortfarande har en kris i våra
              viktigaste exportländer? Mycket gör regeringen, men inte har man
              lyckats påverka intresset i Portugal för att köpa lastbilar. Det
              tror jag vore en överdrift.
            </seg>
            <seg xml:id="i-49cf519ab83446fe-0">
              Produktiviteten har fallit. Vad beror det på? Jo, det beror i
              så fall på att företagen har behållit arbetskraft även när orderingången
              har minskat. Det är den andra sidan av det myntet, Kent Persson.
            </seg>
            <seg xml:id="i-e3b85f84d57fe29b-0">
              Vad beror det på att vi har tappat marknadsandelar? Ja, inte
              har vi slagit klubban i bordet i Rosenbad och sett till att det
              har hänt. Det är ju daglig rapportering om detta. Det finns ingen
              människa utanför oppositionen, höll jag på att säga, som på allvar
              vill mena att det är regeringens politik som ligger bakom detta.
            </seg>
            <seg xml:id="i-94d9852eab69a719-0">
              Det är en låg investeringsnivå. Ja, men tacka för det när efterfrågan
              på våra produkter har minskat! Det är klart att man börjar investera
              igen när man ser att det finns en efterfrågan, när man har ledig
              produktionskapacitet.
            </seg>
            <seg xml:id="i-76ec851b0b8390dd-0">
              Ökad arbetslöshet ja, det är alldeles riktigt. Men grejen är
              ju att sysselsättningen har ökat med över 200 000 personer sedan
              2006. Det är då en väldigt effektiv arbetsutbudspolitik, som jag
              nämnde i mitt anförande, nämligen att fler har kommit ut på arbetsmarknaden.
              Den andra sidan av det myntet är att även om sysselsättningen
              går upp kan arbetslösheten öka. Så är det måttet konstruerat.
              Där måste vi nu hjälpas åt att utforma en politik som gör att
              sysselsättningen vänder när konjunkturen vänder.
            </seg>
          </u>
          <note type="speaker" xml:id="i-563c7811b1533cc4-0">
            Anf. 107 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-7">
            <seg xml:id="i-a5a93cd2475470f2-0">
              Herr talman! Det var intressant att lyssna. Mats Odell hade gärna
              kunnat få trassla in sig ännu mer i sitt anförande.
            </seg>
            <seg xml:id="i-f2ad9b3d23e33a0d-0">
              Det må väl ändå vara så: Vem har ansvaret för den politik som
              förs som leder till denna utveckling? Ansvaret lägger Mats Odell
              på någon annan. När det går bra, när sysselsättningen ökar och
              när företagandet ökar beror det på regeringens politik. Det hörde
              vi för några år sedan här i kammaren i samma debatt. Men när det
              vänder och går åt andra hållet är det någon annans fel.
            </seg>
            <seg xml:id="i-2bca01595154e8e5-0">
              Det finns ingen logik i det hela över huvud taget. Det blir ett
              väldigt märkligt resonemang. Som Mats Odell resonerar spelar det
              faktiskt ingen roll vad regeringen gör och vilka politiska beslut
              man fattar. Det är den slutsatsen jag måste dra av det resonemanget,
              och det är väldigt märkligt. Givetvis kan regeringen göra mycket
              här.
            </seg>
            <seg xml:id="i-e17504bcf094ea80-0">
              Samtidigt som vi har en hög arbetslöshet har vi företag som skriker
              efter arbetskraft. Vi har en arbetsmarknad som inte fungerar därför
              att de arbetssökande och behovet inte matchar varandra. Men i
              Mats Odells resonemang är inte det heller regeringens politik,
              utan det är någon annans politik.
            </seg>
            <seg xml:id="i-f1af7942074de7f4-0">
              Nej, Mats Odell, jag vet att du kan bättre än så.
            </seg>
          </u>
          <note type="speaker" xml:id="i-da6003d0f4bf58e7-0">
            Anf. 108 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-4">
            <seg xml:id="i-88fa05588efe1cfb-0">
              Herr talman! Låt oss då slå fast några fakta.
            </seg>
            <seg xml:id="i-c754562cef240662-0">
              Sysselsättningen har ökat i Sverige sedan 2006 genom finanskris
              och genom skuldkris. Ca 200 000 personer fler är sysselsatta i
              dag än 2006. Vem som har ansvar för det kan vi diskutera. Jag
              menar att en stor del av det ansvaret ligger på regeringen, som
              har lagt om politiken från att dölja arbetslöshet i förtidspensioneringar
              till att ha en arbetslinje som har gett resultat.
            </seg>
            <seg xml:id="i-21ebe8d330535c25-0">
              Vem har ansvar? Ja, regeringen har inte ansvar det kan väl inte
              Kent Persson mena för lågkonjunkturen eller för finanskrisen,
              som minskar efterfrågan på våra exportprodukter. Jag tror att
              Kent Persson är ganska ensam om att tro att regeringen hade kunnat
              kompensera för detta och se till att nyckeltalen hållits uppe
              trots en så kraftfull internationell lågkonjunktur.
            </seg>
            <seg xml:id="i-82a184fd024c5231-0">
              Då menar han: Spelar det ingen roll vad regeringen gör? Det är
              klart att det spelar roll! Men det finns inga vare sig finanspolitiska
              eller penningpolitiska åtgärder som kan kompensera för en så kraftig
              konjunkturförsvagning på våra viktiga exportmarknader som har
              lett till den avmattning i ekonomin som vi har sett.
            </seg>
            <seg xml:id="i-6f0a46855dcc7cd1-0">
              Sanningen är att det är viktigt att göra rätt saker även i lågkonjunktur,
              att utbilda människor, att se till att vi har god ordning i våra
              offentliga finanser, att se till att vi är konkurrenskraftiga,
              att vi har en forsknings- och innovationspolitik som gör att Sverige
              kan hävda sig när det tar fart igen och att vi då kan se till
              att vi får en utväxling i ytterligare ökad sysselsättning och
              sjunkande arbetslöshet.
            </seg>
            <seg xml:id="i-1a92d8e373ce456b-0">
              Det går med regeringens politik, men det går inte med den politik
              som Kent Persson och oppositionen representerar, där enbart våra
              socialdemokratiska vänner vill höja skatterna på jobb och företagande
              med över 30 miljarder kronor. Det är inte rätt medicin.
            </seg>
          </u>
          <note type="speaker" xml:id="i-e48ef2dbc1f4bc61-0">
            Anf. 109 JENNIE NILSSON (S):
          </note>
          <u who="jennie_nilsson_c9c6be" xml:id="i-ccb508910baab29f-0" next="cont">
            <seg xml:id="i-03de06677988703b-0">
              Herr talman! Det har varit en lång och intressant debatt så här
              långt. För mig som socialdemokrat är det extra viktigt att ha
              en näringspolitisk debatt eftersom jobben är vår viktigaste fråga.
            </seg>
            <seg xml:id="i-742b8c5e0c210c99-0">
              Jobb, att ha ett jobb, ger en inkomst och därmed förutsättningar
              för egen försörjning. Det ger förutsättningar för individer att
              göra egna val. Jobben är också förutsättningen och grunden för
              hela vårt välfärdssamhälle.
            </seg>
            <seg xml:id="i-7aa48314ec09c4d1-0">
              När man diskuterar näringspolitik, när man diskuterar jobbpolitik,
              vad som ger effekt, vad man borde göra och hur prioriteringarna
              för framtiden borde se ut är det extremt viktigt att man tar sin
              utgångspunkt i verkligheten den verklighet som är, inte den verklighet
              som man önskar var.
            </seg>
            <seg xml:id="i-6deb84648fafc8d4-0">
              Om man ska titta på den verklighet som är och ta sin utgångspunkt
              i nuet får man börja med att konstatera några fakta.
            </seg>
            <seg xml:id="i-ab90d802f71ede93-0">
              I dag är arbetslösheten över 8 procent. Den är historiskt hög;
              den har varit så under väldigt lång tid. Det är det största bekymret
              med arbetslösheten, att den har bitit sig fast på höga nivåer.
            </seg>
            <seg xml:id="i-b2d30a36b0edd39f-0">
              Ungdomsarbetslösheten är än värre. Vi har en ungdomsarbetslöshet
              som ligger konstant på runt 25 procent. Den gör det i lågkonjunktur
              och i högkonjunktur. Det är givetvis ett jättestort bekymmer,
              och det borde engagera var och en av oss som sitter i denna sal
              varje dag i varje debatt som handlar om jobb.
            </seg>
            <seg xml:id="i-793d013b87253b9b-0">
              Samtidigt och det är här det blir riktigt komplicerat i någon
              mening, riktigt obegripligt för många, skulle jag vilja påstå
              har vi en situation där företag rapporterar att de har svårt att
              hitta personal med rätt kompetens. Hälften av företagen i den
              senaste undersökningen uppgav att de hade haft problem att rekrytera
              personal med rätt kompetens. En femtedel av företagarna uppgav
              att problemet hade varit så allvarligt och så stort att det hade
              lett till att de hade misslyckats med att rekrytera. Arbetstillfällen,
              jobb, går därmed förlorade i Sverige i dag, samtidigt som vi har
              en jättehög arbetslöshet. Det kan i min värld inte vara tecken
              på en lyckad politik. Arbetsmarknadens funktionssätt har allvarligt
              försämrats med den här regeringen.
            </seg>
            <seg xml:id="i-681200ae28f85420-0">
              Går vi sedan vidare och tittar på andra viktiga nyckeltal och
              andra viktiga fakta som borde ligga till grund för hur man utformar
              sin politik på det näringspolitiska området kan vi konstatera
              att antalet nyregistrerade företag 2012 visade på en minskning
              med 10 procent. Sverige behöver fler och växande företag, inte
              färre.
            </seg>
            <seg xml:id="i-f6564706f25bc154-0">
              När det gäller förutsättningar, som ofta diskuteras när man diskuterar
              näringspolitik och grunden för att man ska få fler nya och växande
              företag, finns det en ganska stor samstämmighet i debatten om
              behovet och vikten av att satsa på forskning och innovationer.
              Och vi är ganska bra på det i Sverige. Vi satsar förhållandevis
              mycket pengar på forskning. Vi har en förhållandevis hög kvalitet
              på den forskning som bedrivs i Sverige vid internationella jämförelser.
              Men på ett område mäler vi ut oss, och det är hur många av forskningsresultaten
              som sedan blir till varor och produkter som når en marknad och
              betalande kunder, som blir till export, skatteintäkter och så
              vidare. Här ser det inte alls lika bra ut. Här finns bevisligen
              stora problem. Man brukar tala om det som den svenska innovationsparadoxen.
            </seg>
            <seg xml:id="i-108d2c67acc665f1-0">
              De som kan de här frågorna lyfter ofta fram ett antal olika problem
              som man menar är en del av grunden till problemet. Ett sådant
              problem är tillgången till riskkapital, framför allt i de tidiga
              skedena. Det är lätt att tänka sig att det finns en brist på riskkapital.
              Men stämmer det?
            </seg>
            <seg xml:id="i-414f3d2c9186ef11-0">
              Man kan konstatera att av de 17 miljarder som avsätts i statligt
              riskkapital låg 6 miljarder i princip outnyttjade under förra
              året. Av de fonder som är regeringens tillskott till riskkapital
              och riskkapitalsystemet, som ju har en antingen geografisk inriktning
              eller branschinriktning, kan man konstatera att merparten, nästan
              4 miljarder av de 6 miljarderna, ligger outnyttjade. Det är pengar
              i en lågkonjunktur som har nämnts flera gånger i debatten som
              skälet till problemen på arbetsmarknaden. I en lågkonjunktur lyckas
              regeringen inte få riskkapitalet som ändå finns att verka och
              möta de behov som finns. Det är givetvis ett jättestort problem.
            </seg>
            <seg xml:id="i-45498925d98b4df1-0">
              Därför vill vi socialdemokrater att man tar utgångspunkt i det
              som är verkligheten. Vi vill att man satsar på strategisk samverkan,
              att man samlar de aktörer som har ett intresse av de här frågorna
              politiken, akademin, näringslivet och parterna med utgångspunkt
              i gemensamma framtidsutmaningar. Som ett steg i detta vill vi
              satsa på innovationsråd. Vi vill dessutom höja statusen på innovationsfrågorna
              så att de hamnar på högsta politiska nivå.
            </seg>
            <seg xml:id="i-eabc5b6ab121b459-0">
              Vi tycker att ett innovationsråd borde ledas av statsministern
              för att visa på hur betydelsefullt det är och för att visa på
              behovet av att alla de många bra saker som ändå görs i Sverige,
              för det görs många bra saker på det här området i Sverige, verkar
              i samma riktning och tillsammans. Så sker inte i dag.
            </seg>
            <seg xml:id="i-5a21dc8e9afd3f40-0">
              Vi vill satsa på innovationsupphandling och ta fram modeller
              för det. Vi tror att det skulle vara väldigt betydelsefullt i
              det här sammanhanget. Vi vill göra en översyn av riskkapitalet
              i syfte att bättre möta de behov som finns. Vi vill också koppla
              en del av riskkapitalet direkt till de regionala inkubatorerna,
              så att de får finansiella muskler och därmed kan fungera bättre.
            </seg>
            <seg xml:id="i-98f723b8530ffc7f-0">
              Vi vill satsa på utbildning. Det är inte rimligt i ett läge med
              hög arbetslöshet att en stor andel av våra företagare inte kan
              få tag i personal med rätt kompetens.
            </seg>
            <seg xml:id="i-b11d7e5018dbcbf7-0">
              Vi vill avskaffa den andra sjuklöneveckan. Vi vill korta betaltiderna
              för företag. Och vi vill satsa på ökat exportstöd. I en lågkonjunktur
              som drabbar vår närmaste omvärld och där vi ser att det går nedåt
              på marknader som vi är extremt beroende av och exporterar mycket
              till är det givetvis angeläget att se till att minska sin sårbarhet.
              Det behövs riktade insatser för att hjälpa svenska företag ut
              på nya tillväxtmarknader. För detta har vi föreslagit en särskild
              satsning.
            </seg>
            <seg xml:id="i-6d4827e20c1159cd-0">
              Detta är ett axplock av våra förslag. Jag skulle kunna stå här
              och räkna upp fler förslag.
            </seg>
            <seg xml:id="i-92637447d1f07dd4-0">
              Som ett exempel tjänar det ändå att visa på den starka kontrast
              som finns mot den politik som förs i dag, mot den borgerliga regeringens
              uppenbara ointresse för de här frågorna. Politiken som levereras
              fungerar bevisligen inte. Tittar man på verkligheten, tittar man
              på facit, tittar man på hur det ser ut på område efter område
              kan man konstatera att oavsett om det under sju års tid nu har
              varit högkonjunktur eller lågkonjunktur ligger arbetslösheten
              fortsatt högt.
            </seg>
            <seg xml:id="i-7b3fb307e1bb68ee-0">
              Kompetensgapet har av flera i debatten identifierats som en av
              de viktigaste frågorna. Jag tror att det var Jessica Polfjärd
              som sade i sitt anförande att när hon möter företag ute är den
              fråga som de lyfter fram som allra viktigast bristen på rätt personal
              med rätt kompetens. Om man nu är överens om den analysen, hur
              kan man komma fram till att det är rätt medicin att minska antalet
              utbildningsplatser såväl på högskolan som i den arbetsmarknadsinriktade
              utbildningen? Nu gör visserligen regeringen, som så många gånger
              annars, en liten abrovink här. Först minskar man väldigt mycket
              och lägger sedan till lite grann och kallar det för en satsning.
              Men det hjälper ju inte.
            </seg>
            <seg xml:id="i-8c107f1adca60b8b-0">
              Faktum är att en lägre andel av våra ungdomar kommer att ha möjlighet
              att läsa vidare på högskolan nu än tidigare. Sverige är det enda
              land som jag vet i världen som sänker sina utbildningsambitioner.
              Det är anmärkningsvärt.
            </seg>
            <seg xml:id="i-0b7796b4b72f2787-0">
              Sedan kommer det inga förslag från regeringen. Det blir väldigt
              tydligt i den här debatten på det näringspolitiska området, det
              område som vi behandlar i vårt utskott i Sveriges riksdag. Den
              debatt vi har i dag till exempel handlar ju om att diskutera oppositionens
              förslag, inte regeringens förslag. Där är det väldigt tomt och
              fattigt.
            </seg>
            <seg xml:id="i-b4ada71720eb7f0c-0">
              Jag kan också konstatera att jag har suttit i näringsutskottet
              i lite mer än ett år nu. Inte någon gång, trots lågkonjunktur
              och trots att varslen stod som spön i backen i höstas, har näringsministern
              besökt näringsutskottet när jag har varit där. Jag tror inte att
              hon heller har besökt näringsutskottet när jag inte varit där.
              Inte någon gång har näringsministern varit på plats i kammaren
              när vi har haft en debatt, inte någon gång!
            </seg>
            <seg xml:id="i-6d359db2305efd7a-0">
              Inte något förslag med direkt bäring på de här frågorna har presenterats
              för vårt utskott att behandla. Den enda frågan som man faktiskt
              har jobbat med och som vi hade väldigt stora förhoppningar på
              var innovationsstrategin, ett väldigt viktigt verktyg som vi med
              fördel hade kunnat debattera här i dag. Det hade varit ett konkret
              förslag från Sveriges regering där man ville någonting, där man
              tog tag i några av de problem som vi ser på det här området och
              som vi gemensamt identifierar.
            </seg>
            <seg xml:id="i-8a820285e5025539-0">
              Då väljer regeringen att inte skicka skrivelsen till Sveriges
              riksdag för förankring, debatt och beslut. Man väljer att inte
              över huvud taget, åtminstone inte publikt, lägga upp en plan för
              den här strategin, som ju är en ganska bra vision som de flesta
              kan ställa upp på. Man väljer att inte på något sätt redovisa
              hur man ska få den att tränga ut, verka och få effekt och genomslag.
              Det är märkligt.
            </seg>
            <seg xml:id="i-71029edae3cb7682-0">
              Trots att vi har ett besvärligt konjunkturläge, trots att regeringen
              lade fram en budget baserad på helt fel prognoser och trots facit
              och verklighet och resultat av den förda politiken gör man i vårpropositionen
              som kom häromveckan justeringar på marginalen. Det är mycket märkligt
              och beklagligt.
            </seg>
            <seg xml:id="i-21ca28e13bb42a79-0">
              Låt mig avsluta med att konstatera att om regeringen bara kunde
              bli aktiv och intresserad skulle mycket vara vunnet. Har man inga
              idéer får man gärna ta av våra. Det gör ni lite till och från,
              men gör det mer så att det händer något. Det förtjänar Sverige,
              Sveriges företagare och Sveriges befolkning.
            </seg>
          </u>
          <note xml:id="i-3a1a0b9aaddf56a1-1">
            Ajournering
          </note>
          <note xml:id="i-da15b0fefa961c42-0">
            Kammaren beslutade kl. 15.50 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="jennie_nilsson_c9c6be" prev="cont" xml:id="i-ae0eacdef25b4de9-0">
            <seg xml:id="i-c141f9f77b364568-1">
              Återupptagna förhandlingar
            </seg>
          </u>
          <note xml:id="i-b36603a28c3e6ec3-0">
            Förhandlingarna återupptogs kl. 16.00.
          </note>
          <note xml:id="i-697505b34035f30d-0">
            8 § Beslut om ärenden som slutdebatterats den 24 april
          </note>
          <note xml:id="i-c69aeb015f13a393-0">
            Punkt 3
          </note>
          <note xml:id="i-ca653af80ad031d7-0">
            Punkt 7
          </note>
          <note xml:id="i-8c4690e600d65e7f-0">
            Punkt 9
          </note>
          <note xml:id="i-f99e6b355e0a6e8d-0">
            Punkt 14
          </note>
          <note xml:id="i-46d8d19f6774fa3e-0">
            Punkt 17
          </note>
          <note xml:id="i-a5e878fe6281b36d-0">
            Övriga punkter
          </note>
          <note xml:id="i-e8eff8c6e3bc78ce-0">
            Punkt 1
          </note>
          <note xml:id="i-9fe80b54465bcaa8-0">
            Punkt 2
          </note>
          <note xml:id="i-8c4690e600d65e7f-1">
            Punkt 9
          </note>
          <note xml:id="i-aa25da5ab42d327d-0">
            Punkt 10
          </note>
          <note xml:id="i-5f2aa3a71ef3c09b-0">
            Punkt 11
          </note>
          <note xml:id="i-677d08f219429228-0">
            Punkt 15
          </note>
          <note xml:id="i-1bb7d10705a2235d-0">
            Punkt 19
          </note>
          <note xml:id="i-4116c613d69fc7d6-0">
            Punkt 22
          </note>
          <note xml:id="i-f221557b02a148af-0">
            Punkt 23
          </note>
          <note xml:id="i-a5e878fe6281b36d-1">
            Övriga punkter
          </note>
          <note xml:id="i-1609d8668bafc455-0">
            Punkt 4
          </note>
          <note xml:id="i-ab2cbda0ae471e74-0">
            Punkt 6
          </note>
          <note xml:id="i-f99e6b355e0a6e8d-1">
            Punkt 14
          </note>
          <note xml:id="i-a5e878fe6281b36d-2">
            Övriga punkter
          </note>
          <note xml:id="i-4bf8191e87419592-0">
            9 § (forts. från 7 §) Näringspolitiska frågor (forts. NU11)
          </note>
          <note type="speaker" xml:id="i-e431f00519bbc33d-0">
            Anf. 110 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-5">
            <seg xml:id="i-4ae41c4743af6aaa-0">
              Herr talman! Det var väldigt intressant att lyssna till Jennie
              Nilsson. Hon hade en hel meny av i och för sig positiva förslag
              som skulle kunna underlätta livet för företagare och för mänskligheten
              i stort om de genomfördes.
            </seg>
            <seg xml:id="i-0b7fe5f3dd299a38-0">
              Det hon inte nämnde är hur det här ska finansieras. De skattehöjningar
              på 30,9 miljarder som Socialdemokraterna föreslår i sin budget
              för 2013 drabbar ju just företagande och jobb. Ja, det finns en
              del annat ni höjer alkoholskatterna med 1,5 miljarder. Det gör
              ni för att man ska minska drickandet, antar jag. Problemet är
              att ni höjer arbetsgivaravgifterna för ungdomar med 14,2 miljarder.
              Med samma logik, herr talman, innebär det att jobben för unga
              människor ska minska på samma sätt. Jag antar att det är så man
              har tänkt sig det. Att lägga en straffskatt på någonting innebär
              enligt det tänkandet en minskad användning av just den typen av
              resurs i samhället.
            </seg>
            <seg xml:id="i-95ddae080fcab228-0">
              Ni höjer bolagsskatten med 7,6 miljarder. Hur smart är det på
              en skala i den allt tuffare globala konkurrens svensk exportindustri
              befinner sig och när det gäller investeringar i Sverige? Ni höjer
              momsen på restaurangtjänster med 5,4 miljarder. Ni höjer inkomstskatten
              med 1,3 miljarder, och så vidare. Ni halverar taket för RUT-avdraget.
              Har inte Jennie Nilsson funderat något på hur det här slår mot
              alla de goda tankar hon själv presenterade? Det blir fullständigt
              kontraproduktivt att höja skatten på de produktiva insatserna
              så mycket.
            </seg>
            <seg xml:id="i-0595beb38cbcf871-0">
              En liten rännil av detta går sedan tillbaka till satsningar,
              men huvuddelen går ju till att höja bidrag.
            </seg>
          </u>
          <note type="speaker" xml:id="i-47beb500641cfee7-0">
            Anf. 111 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-a8e1d9605ffe01dd-0">
            <seg xml:id="i-215b5bc08badcdee-0">
              Herr talman! Tack för att jag fick en fråga! Det är inte så vanligt
              för oss i oppositionen att få frågor, eller rättare sagt borde
              det inte vara så vanligt. Nu brukar man av någon anledning alltid
              hamna i en situation att företrädare för regeringspartierna ställer
              frågor till oppositionen i alla fall, oavsett på vilken sida vi
              står här.
            </seg>
            <seg xml:id="i-183e09a7e3f886e1-0">
              Jag kan börja med att säga att det gläder mig att Mats Odell
              tycker att jag hade ett helt batteri med förslag som jag tror
              att han uttryckte det så skulle kunna förbättra livet för många
              företagare och svenska folket i allmänhet. Det gläder mig att
              Mats Odell ser det.
            </seg>
            <seg xml:id="i-f970c51ec05050e7-0">
              Sedan hade han idéer om det som alla företrädare för Alliansen
              alltid landar i, skatter. Skatter tycks vara det enda som man
              tror på och föreslår någonting om. Hade skattesänkningar varit
              lösningen på alla problem hade vi inte haft en arbetslöshet på
              över 8 procent, oavsett konjunkturläge, och en ungdomsarbetslöshet
              på 25 procent, oavsett konjunkturläge.
            </seg>
            <seg xml:id="i-29c805bd70c1a84a-0">
              Skattesänkningar och skattelättnader för unga som Mats Odell
              använde som ett exempel kostar nästan 15 miljarder kronor och
              har gett ingen vet vad det har gett. Det är det som är bekymret.
              Riksrevisionen har exempelvis utvärderat den åtgärden och kommit
              fram till att den sannolikt har betydande dödviktseffekter och
              tveksam effekt. De svepande stora generella nedsättningarna är
              tveksamma och ger ingen effekt. Vi föreslår i stället riktade
              insatser, riktade gentemot politik, alternativt riktade gentemot
              unga. Att ta bort hela arbetsgivaravgiften för den som anställer
              en arbetslös ung person är ett av våra förslag, i stället för
              att halvera arbetsgivaravgiften för alla som anställer en ung
              person oavsett om den unga personen har det lätt eller svårt på
              arbetsmarknaden. Mats Odells problem är att han inte kan visa
              att hans miljardsatsningar har gett några jobb.
            </seg>
          </u>
          <note type="speaker" xml:id="i-da711f91fe4252bb-0">
            Anf. 112 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-6">
            <seg xml:id="i-aa47d00a4d910157-0">
              Herr talman! Jennie Nilsson har helt fel när hon säger att jag
              inte kan visa att regeringens miljardsatsningar har gett några
              jobb. Vi har alltså ökat sysselsättningen i Sverige genom finanskrisen
              och genom skuldkrisen som tynger våra exportmarknader med 200
              000 personer, sådana som i mycket stor utsträckning tidigare befann
              sig i utanförskap, som var undanskuffade för att inte finnas med
              i arbetslöshetsstatistiken. De har verkligen gett resultat, herr
              talman.
            </seg>
            <seg xml:id="i-e50f99eddfed9fde-0">
              Nu säger Jennie Nilsson att jag och alla i Alliansen alltid landar
              i att tala skatter. Ja, men det är väl inte så konstigt. Jag tror
              nämligen inte på den teori som implicit ligger i Jennie Nilssons
              resonemang, att det inte spelar någon roll om vi höjer skatterna
              på ungdomsarbetsplatser med 14,2 miljarder. Det är en väldigt
              djärv hypotes, skulle jag vilja säga.
            </seg>
            <seg xml:id="i-858b4d211ce128cf-0">
              Ta en arbetsplats, en Ica Maxi-butik, en av de medelstora, som
              kanske har 2530 ungdomar anställda och som har anställt dem för
              att det har varit billigt. De har kunnat anställa en ung person
              billigare än en person med lång erfarenhet. Tror man att den här
              skattehöjningen passerar obemärkt i exempelvis en Ica Maxi-butik,
              att det är business as usual och att det inte gör någonting om
              det plötsligt poppar upp en fördubbling av arbetsgivaravgifterna
              för en stor del av arbetskraften? Det är inte seriöst, Jennie
              Nilsson, att tro att det bara passerar, att de här pengarna kan
              vi bara ta. Vi höjer skatterna med 14,2 miljarder och lägger dem
              på andra saker. Så fungerar det inte, och det tror jag att de
              allra flesta inser.
            </seg>
            <seg xml:id="i-f63d86b86f16e572-0">
              De här skattehöjningarna slår på olika sätt. Bolagsskatten försämrar
              Sveriges generella konkurrensläge, och det tycker jag är allvarligt.
            </seg>
          </u>
          <note type="speaker" xml:id="i-d55cf49e26a0bfe5-0">
            Anf. 113 JENNIE NILSSON (S) replik:
          </note>
          <u who="jennie_nilsson_c9c6be" xml:id="i-a8e1d9605ffe01dd-1">
            <seg xml:id="i-1743dc6b93ee7ea4-0">
              Herr talman! Jag börjar där du slutar, Mats Odell: bolagsskatt.
              Vi tycker att vi ska ha konkurrensneutrala skatter på företagsområdet.
              Det är viktigt. Vi tyckte därför att man skulle sänka bolagsskatten
              till den genomsnittliga nivån i vår omvärld. Det vi inte tyckte
              var att man för lånade pengar skulle starta en press nedåt, ett
              skattetryck nedåt, när det gäller bolagsskatten. I någon mening
              fick vi rätt. Nu ser vi att andra länder tvingas följa efter,
              vilket innebär att man hela tiden kommer att trycka nedåt. Det
              kan man tycka är bra och trevligt om man som enda syfte med politiken
              har att skatterna ska vara så låga som möjligt. Men om syftet
              är att de ska vara neutrala och att man konkurrerar med andra
              saker än skatter fyller det ingen som helst funktion.
            </seg>
            <seg xml:id="i-6c336539a699c6c7-0">
              När det gäller vilken effekt skattesänkningarna har haft kan
              jag bara konstatera att den här regeringen har sänkt skatterna
              med långt över 100 miljarder, hisnande 100 miljarder, utan att
              lyckas nå en arbetslöshet på något mätbart område som är lägre
              nu än vad den var 2006 när man tillträdde, inte någon gång under
              hela perioden. Jag kan inte begripa hur det kan vara ett recept
              på en lyckad politik.
            </seg>
            <seg xml:id="i-2fca823cfe12e53e-0">
              Anders Borg har nu presenterat vårpropositionen. Han går ifrån
              prognoserna på de lyckade effekter som skulle bli av politiken.
              Det som hela tiden har legat i framkant och som såg bra ut om
              fyra år ser inte bra ut ens om fyra år från nu. De ligger år 2016,
              efter tio år vid regeringsmakten, enligt den nuvarande prognosen
              möjligtvis på det ingångsläge man hade när man tillträdde. För
              de pengarna, Mats Odell, kunde vi ha anställt varenda arbetslös
              människa i det här landet och antagligen fått en bättre effekt
              än den effekt som din politik har gett.
            </seg>
          </u>
          <note type="speaker" xml:id="i-8f4579fa41375135-0">
            Anf. 114 HANS ROTHENBERG (M):
          </note>
          <u who="hans_rothenberg_353d06" xml:id="i-273d412dc4a781c4-0">
            <seg xml:id="i-c9df735cbe6d960e-0">
              Herr talman! Början på många företag är innovationer. Vi kan
              se tillbaka på ett drygt halvår av satsningar på innovation i
              syfte att stimulera, uppmuntra och stärka entreprenörskapet och
              för att få fler innovativa företagare.
            </seg>
            <seg xml:id="i-3da20208551b81ca-0">
              Det började med den nationella innovationsstrategin i höstas
              som regeringen beslutade om. Syftet med den strategin är att bidra
              till ett innovationsklimat med bästa möjliga förutsättningar för
              innovation i Sverige. Den tar sikte på år 2020.
            </seg>
            <seg xml:id="i-1da4e0a9a8915501-0">
              Strategin kommer att omsättas i konkreta insatser från regeringens
              sida men också bidra till att mobilisera andra aktörers insatser
              för att stärka innovationskraften i Sverige. Innovationsstrategin
              är en viktig spelare i sammanhanget för att nå ökat entreprenörskap.
            </seg>
            <seg xml:id="i-46d1f9897b2ea4b1-0">
              Vi har sett den kanske kraftfullaste forsknings- och innovationspropositionen
              någonsin. Regeringens förslag i budgetpropositionen innebar en
              successiv nivåökning av medel till forskning med 4 miljarder kronor
              fram till 2016. Propositionen innehåller åtgärder som syftar till
              att öka forskningens kvalitet och nyttiggörande av forskningsbaserad
              kunskap.
            </seg>
            <seg xml:id="i-1e356b5a95ecdaa1-0">
              Anslaget för forskning och utveckling till Vinnova innebär en
              ökning med 200 miljoner kronor under åren fram till 2016. Det
              här diskuterade vi under budgetdebatten i december.
            </seg>
            <seg xml:id="i-b804e9212d2827f9-0">
              Det tredje var sammanslagningen av Almi och Innovationsbron.
              Dessa två bolag har slagits ihop för att få en mer effektiv och
              tillgänglig organisation för rådgivning och finansiering i tidiga
              skeden av innovation och tillväxt. Syftet med sammanslagningen
              är att skapa en tydligare aktörsstruktur för marknadskompletterande
              finansiering i tidigare skeden.
            </seg>
            <seg xml:id="i-e594454642dde2a1-0">
              Herr talman! Det ska finnas goda förutsättningar att starta och
              utveckla företag som bidrar till samhällets utveckling och till
              näringslivets konkurrenskraft. När ny kunskap och nya idéer omsätts
              i lönsamma verksamheter läggs grunden för en långsiktigt hållbar
              tillväxt och ökad sysselsättning i hela landet. Därför bedriver
              regeringen en tillväxtpolitik som tar sin utgångspunkt i att stimulera
              entreprenörskap och företagande.
            </seg>
            <seg xml:id="i-7694b412a2634c7d-0">
              I tidigare inlägg har vi hört kritik från framför allt Socialdemokraterna.
              Det är för lite, det är för dåligt och det är för sent. Vi har
              hört det förr.
            </seg>
            <seg xml:id="i-76bc7dd6823ada1c-0">
              När man tittar närmare på den socialdemokratiska näringspolitiken,
              framför allt när det handlar om innovationer, osar det fortfarande
              väldigt mycket social ingenjörskonst när de pratar om sådant som
              samhällsinvesteringar utan att riktigt förtydliga det. Jag skulle
              vilja säga: För pratigt, för luddigt och för idélöst.
            </seg>
            <seg xml:id="i-b309338645ce8eeb-0">
              De verkar se näringspolitiken huvudsakligen som ett sätt att
              skapa fler jobb snarare än som något som ska leda till utveckling
              som i sin tur leder till fler jobb och till ett höjt välstånd
              i landet.
            </seg>
            <seg xml:id="i-7666e3a085ae5171-0">
              Det omtalade innovationsrådet lyfts fram i tid och otid. Innovationsrådet
              är uppenbarligen en stor och central del i Socialdemokraternas
              näringspolitik. Det är i sig ett ganska anmärkningsvärt underbetyg
              till det egna idéarbetet.
            </seg>
            <seg xml:id="i-30a8eb0d02fa02b3-0">
              Sveriges problem är alltså att det pratas för lite och att vi
              har för lite politisk inblandning i innovationsprocessen. Eller?
            </seg>
            <seg xml:id="i-4f8c0b01dff59968-0">
              Jag ska vara uppriktig och säga att Stefan Löfvens utspel i innovationsfrågorna
              har två poänger. Det här presenterades i Ny Teknik för ett tag
              sedan. Jag kan känna en viss sympati för det stöd för klimatinnovationer
              som Socialdemokraterna signalerar, och det gäller även bättre
              skydd mot patentintrång. Det finns egentligen ingen politisk konflikt
              i detta. Det är någonting som jag tycker att man kan ta till sig.
            </seg>
            <seg xml:id="i-aa38608af135fee1-0">
              I övrigt kan man konstatera att det finns ganska många termer
              och ord som låter som ambitioner men innehåller ganska lite. Det
              är mest politiksatsningar med ovanifrånperspektiv. Vi i Alliansen
              får ibland höra att vi gör reformer av ideologiska skäl, men på
              det här området är framför allt Socialdemokraterna helt ideologiskt
              låsta i sitt sätt att tänka.
            </seg>
            <seg xml:id="i-cdea58efef276f49-0">
              När man ser en mur tänker man att det behövs fler stegar i form
              av speciallösningar och strategier, innovationsråd. Dessa levereras
              parallellt med att man lägger på några extra stenar på muren.
              Mats Odell nämnde dessa 30 miljarder kronor som debatterades för
              en liten stund sedan.
            </seg>
            <seg xml:id="i-4ff565a39fc5d19a-0">
              Vi tänker snarare att någon måste riva muren.
            </seg>
            <seg xml:id="i-b77616f406a2306b-0">
              Herr talman! Ett företagande som bygger på innovationer engagerar.
              Det finns en bred insikt om dess betydelse för framtiden. Vi har
              olika syn på hur , vilket dagens debatt och betänkande visar.
              Alliansen ser att kraften och idéerna främst finns hos företagen,
              hos den enskilda människan. Politikens viktigaste roll är att
              inte dämpa den kraften utan snarare att frigöra den.
            </seg>
          </u>
          <note xml:id="i-a31779cbb73e330c-0">
            Därmed yrkar jag bifall till förslaget i betänkandet.
          </note>
          <note xml:id="i-6abe996396ced1fb-0">
            I detta anförande instämde Olof Lavesson och Cecilie Tenfjord-Toftby
            (båda M).
          </note>
          <note type="speaker" xml:id="i-10204486db9ba298-0">
            Anf. 115 PENILLA GUNTHER (KD):
          </note>
          <u who="penilla_gunther_2423bb" xml:id="i-2b246302a7cd12de-0">
            <seg xml:id="i-8d533fcd1d4367dc-0">
              Herr talman! Goda villkor för företagande är avgörande för vår
              ekonomiska tillväxt. Det ska vara enkelt och lönsamt att driva
              företag i Sverige, och det ska dessutom finnas en mångfald av
              företagande och företagare.
            </seg>
            <seg xml:id="i-e326d612eda2734b-0">
              I den mångfalden måste de arbetsintegrerande sociala företagen
              få finnas och utvecklas i än högre grad. I dag saknas framför
              allt en reguljär stödstruktur, en ekonomisk bas för handledarstöd,
              utbildning i affärsmannaskap, möjlighet till mikrolån med mera.
            </seg>
            <seg xml:id="i-3b2eb44bf0489fe9-0">
              Tillväxtverket ska ha all heder för att det är en god kontakt
              och ger stöd genom projektmedel och bidrar på andra sätt till
              en konstruktiv utveckling för de över 300 sociala företag som
              är arbetsintegrerande och som finns runt om i Sverige i dag. Men
              det räcker alltså inte med tanke på den samtidiga komplexitet
              som den här formen av företagande utgör.
            </seg>
            <seg xml:id="i-ea5e80903fe233f5-0">
              Många av de här företagarna, deltagarna, har en bakgrund som
              långtidsarbetslösa eller långtidssjukskrivna eller har andra typer
              av arbetshinder, vilket ger skäl just för en stabilitet när det
              gäller anställning av handledare som finns där och kan stötta
              i respektive situation.
            </seg>
            <seg xml:id="i-7603a7aa26bb7711-0">
              Ska begreppet att få arbeta 100 procent av sin förmåga ha någon
              som helst mening måste det, enligt min åsikt, inte finnas orosmoment
              om finansiering av hyra för lokaler eller löner till handledarna.
              Företaget måste i stället få koncentrera sig på att erbjuda varor
              och tjänster av hög kvalitet och få konkurrera på samma villkor
              som liknande företag på marknaden.
            </seg>
            <seg xml:id="i-c5637b2d87a07495-0">
              Däri ingår förstås möjligheten att kunna delta i offentliga upphandlingar
              av olika slag. Kommunerna har ett viktigt uppdrag att sätta sig
              in i vad detta innebär och inte se de arbetsintegrerande sociala
              företagen som konkurrenter till arbetsmarknadsenheternas verksamheter.
              Tyvärr uppfattas det så ibland. Man frågar sig: Var ska vi då
              göra av våra anställda arbetsledare? Ofta finns det ingen tanke
              på att man kan omvandla verksamheterna och ge en mer självständig
              roll till de här deltagarna så att de i stället kan bli företagare.
              Det tycker jag är väldigt synd. Därför krävs det väldigt mycket
              mer kunskap om den här typen av företag.
            </seg>
            <seg xml:id="i-29053f4a20349ce1-0">
              Företagaren ger människor jobb på ett sätt som är mycket framgångsrikt
              i jämförelse med många andra arbetsmarknadsinsatser och stödformer
              hos Arbetsförmedlingen.
            </seg>
            <seg xml:id="i-8d1e5867abce14e9-0">
              Det är min förhoppning att den handlingsplan för arbetsintegrerande
              sociala företag som regeringen beslutade om 2010 inte ska samla
              några dammkorn utan tas fram och putsas upp så att de goda exemplen
              på företagande och arbete ska komma fram i ljuset. Tillsammans
              med Tillväxtanalys tidigare arbete, som det står om i betänkandet,
              om dessa företags olika behov behöver alltså ytterligare åtgärder
              vidtas. Det tror jag att vi alla skulle kunna enas om.
            </seg>
            <seg xml:id="i-b2effe7573656159-0">
              Herr talman! Jag ska raskt kasta mig över till ett annat ämne
              i vårt betänkande, nämligen besöksnäringen. Kristdemokraterna
              har nyligen, som enda parti i riksdagen, skrivit om de två vitala
              delarna i besöksnäringen, nämligen turismen och mötesindustrin,
              i inlägget Besök och möten.
            </seg>
            <seg xml:id="i-044bc59fb1777e8e-0">
              Inom mötesindustrin, och inte minst inom branschorganisationerna,
              diskuteras varför en konferensmiddag inte har samma momssats,
              12 procent, som all annan mat och fika. Är inte det konstigt?
              Varför ska den momsen räknas upp med det dubbla och alltså vara
              25 procent?
            </seg>
            <seg xml:id="i-035dfaf572237b00-0">
              När möten planeras och priser beräknas är det ju totalsumman
              man ser på som kund. Att få ned slutsumman för en heldagskonferens
              skulle naturligtvis gynna hela mötesindustrin och skapa fler arbetstillfällen,
              precis som övrig sänkning av restaurangmomsen har gjort.
            </seg>
            <seg xml:id="i-dfeeeabc582e11a4-0">
              Det vore också ett viktigt steg att ta för att främja att utländska
              kongress- och konferensplanerare förlägger sina evenemang i Sverige
              eftersom momsen ska redovisas och bokföras på rätt sätt, och då
              behöver det bli enklare, inte minst med tanke på alla andra olika
              momssatser som vi har här i Sverige när det gäller entréavgifter,
              transporter och så vidare.
            </seg>
            <seg xml:id="i-768e439262ef2210-0">
              En mötesbesökare genererar ju som de flesta vet mer pengar än
              en vanlig turist eftersom möten oftast hålls på arbetstid. Man
              har i alla fall en planerad vistelse med program som kräver transporter,
              mötesrum, mat och fika, föredragshållare med mera. Beräkningar
              visar ett värde för en mötesbesökare på mellan 3 300 kronor och
              7 500 kronor per dag, medan den vanliga turisten ligger på ungefär
              300700 kronor per dag.
            </seg>
            <seg xml:id="i-4e9bec7972f9bf50-0">
              Därmed inte sagt att den vanliga turismen ska glömmas bort tvärtom.
              Turismen utgör stommen genom sina fyra grundpelare äta, bo, göra
              och resa. En god infrastruktur där det går att transportera sig
              samt surfa på sitt mobila bredband är viktig tillsammans med ett
              gott bemötande ute i landet.
            </seg>
            <seg xml:id="i-e299f01262154957-0">
              Regeringen har lagt fram en strategi för besöksnäringen fram
              till 2020. Målet att fördubbla turismen är något högt satt men
              inte omöjligt att nå. Det beror dock på utvecklingen av konjunkturläget,
              och då behöver verkligen hela Sverige leva. Det har vi diskuterat
              tidigare både i dag och andra gånger här i kammaren.
            </seg>
            <seg xml:id="i-e67b5b8365741bb2-0">
              En besökare som kommer till en ort där skyltfönstren gapar tomma,
              turistbyrån knappt är öppen och den offentliga servicen lyser
              med sin totala frånvaro har naturligtvis inget intresse av att
              komma dit igen. Men de som bor på orten kan kanske inte alltid
              se de möjligheter som ändå finns. Det behövs ibland extern kompetens
              som kan hjälpa till att jobba strategiskt med frågorna kring turismen
              och inte minst lägga in dem i de kommunala tillväxt- och näringslivsstrategierna
              så att resultaten också går att mäta. Flytta alltså turismen från
              kultur- och fritidsnämnden, säger jag.
            </seg>
            <seg xml:id="i-8a21e86b28a31716-0">
              Herr talman! Som sista ämne här har jag också tänkt ta upp frågan
              om det idéburna företagandet. Det handlar alltså företag som har
              en värdegrund, en idé, som till exempel stiftelser, trossamfund,
              ideella och ekonomiska föreningar och kooperativ. Det förekommer
              ju många begrepp i den här debatten, till exempel non-profit som
              vi har hört bland annat Carina Adolfsson Elgestam prata om, där
              non-profit på svenska faktiskt betyder ideell verksamhet och inte
              affärsdriven.
            </seg>
            <seg xml:id="i-a5fcc0b327e4c889-0">
              Den svenska definitionen av idéburet företagande lyder så här:
              Organisationerna kan vara vinstdrivande och har generellt någon
              form av mer allmänmänskliga uppdrag, utan att vara statliga eller
              kommunala. De är självstyrande och har ofta inslag av idealitet
              samt bedrivs ofta med en ideologisk medvetenhet.
            </seg>
            <seg xml:id="i-8aa1216bc2cf6b8b-0">
              Den verksamhet som bedrivs av och inom dessa organisationer kan
              beskrivas som idéburen verksamhet.
            </seg>
            <seg xml:id="i-d67e49fd68457a3a-0">
              Där har jag efterlyst en näringspolitisk strategi liksom möjligheten
              att få göra avdrag för investeringar även för den här typen av
              företagande. Då blir det nämligen, tror jag, mer legalt att tycka
              att de här verksamheterna är någonting att ha. I Sverige blir
              vi ju så otroligt emotionella när vi diskuterar vård, omsorg och
              skola i andra former än offentliga. Vi har liksom fått slut på
              de rationella argumenten: att människor är olika och faktiskt
              kan behöva olika former av både vård, omsorg och utbildning.
            </seg>
            <seg xml:id="i-a31f7ddf45d0405f-0">
              Vi får konstatera att i många andra länder, inte minst i Tyskland,
              ligger man rejält före när det gäller att främja och uppmuntra
              idéburna verksamheter för att få just en reell valfrihet för människor
              inom de här verksamheterna.
            </seg>
            <seg xml:id="i-0b001d8b2ef8545e-0">
              Jag tror att det behövs ett nytänk i politiken där man ser att
              det offentliga är ett komplement till människors initiativ och
              egna förmåga att starta och driva verksamheter, där man jobbar
              sida vid sida på lika villkor. Det behövs alltså en strategi för
              att se att valfriheten är vinsten för medborgaren, inte nödvändigtvis
              den ekonomiska vinsten för företagen.
            </seg>
          </u>
          <note xml:id="i-6c8c59342376772b-0">
            Med detta yrkar jag bifall till utskottets förslag i betänkandet.
          </note>
          <note type="speaker" xml:id="i-4bc24c27b784b62f-0">
            Anf. 116 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-8">
            <seg xml:id="i-71b5b06d38c0c173-0">
              Herr talman! Penilla Gunther talar sig varm för såväl socialt
              företagande som non-profit-företag. Jag tror att vi i grund och
              botten är oerhört överens kring de här frågorna, för de är oerhört
              viktiga och vi vet att de betyder oerhört mycket för väldigt många
              människor runt om i vårt samhälle.
            </seg>
            <seg xml:id="i-b15a94055954961d-0">
              Mot bakgrund av det har jag bara en enda fråga till Penilla Gunther.
              Vi vill ju ha en nationell strategi på det här området. Är Kristdemokraterna
              beredda att ställa sig bakom detta?
            </seg>
          </u>
          <note type="speaker" xml:id="i-6cfe075d2ef4b32a-0">
            Anf. 117 PENILLA GUNTHER (KD) replik:
          </note>
          <u who="penilla_gunther_2423bb" xml:id="i-2b246302a7cd12de-1">
            <seg xml:id="i-c10fc689d5e6ea68-0">
              Herr talman! Det har Kristdemokraterna redan gjort genom den
              handlingsplan som är beslutad av regeringen 2010, så det kan jag
              direkt svara ja på. Det var precis det jag efterlyste i mitt anförande:
              Vi vill alltså ha en fortsättning på den här handlingsplanen.
              Den ska inte ligga och samla damm, utan den ska utvecklas eftersom
              vi fortfarande ser behov av att få fler att förstå och få en större
              kunskap om vad arbetsintegrerande sociala företag är.
            </seg>
            <seg xml:id="i-401fe69d6080ab35-0">
              I arbetsgruppen som har kommit överens om handlingsplanen ingick,
              förutom regeringen, Tillväxtverket, Arbetsförmedlingen, Försäkringskassan,
              SKL och kanske ytterligare någon myndighet som jag har glömt.
              Precis som det står i betänkandet fick sedan även Tillväxtanalys
              i uppdrag att se över behoven för den här typen av företagande.
              Men det är tre år sedan, så i den meningen kan jag verkligen tycka
              att vi ska ta nya tag i det här. Vi vet till exempel att lönebidraget
              behöver höjas. Vi behöver se över just stödstrukturen.
            </seg>
            <seg xml:id="i-94f5b76ea196a473-0">
              Handlingsplanen är alltså bra i sig, men den måste utvecklas.
              Där hoppas jag verkligen att man från Tillväxtverkets sida ska
              kunna driva på det här arbetet. De har nämligen gjort en kartläggning
              av alla de över 300 företagen som finns inom den här sektorn.
              Antalet växer, men det skulle kunna gå att växa ytterligare om
              även kommunerna förstod sitt ansvar i detta.
            </seg>
          </u>
          <note type="speaker" xml:id="i-3009331b20ddc6e1-0">
            Anf. 118 CARINA ADOLFSSON ELGESTAM (S) replik:
          </note>
          <u who="carina_adolfsson_elgestam_02d747" xml:id="i-0e06d5685403f2cf-9">
            <seg xml:id="i-ad378f2a0dd1252f-0">
              Herr talman! Det är inte utan att man kan bli lite besviken på
              svaret jag nu fick av Penilla Gunther. På tal om att samla damm
              har det ju gått några år sedan 2010, och det är faktiskt så, herr
              talman, att i betänkandet som vi behandlar nu finns en motion
              från Kristdemokraterna, N221, med just precis exakt det här yrkandet,
              precis det som vi efterfrågar. Men det yrkar majoriteten avslag
              på i sin majoritetstext.
            </seg>
            <seg xml:id="i-868fb16f20fc3be2-0">
              Det är alltså inte utan att man kan känna en viss besvikelse,
              och det måste ändå vara så att alliansregeringen inte står bakom
              just det som Penilla Gunther säger här i kammaren just nu.
            </seg>
            <seg xml:id="i-2f41e9555b4f892f-0">
              Sedan är det en sak som oroar mig som politiker. Jag hoppas verkligen
              att det är vi politiker som tillsammans med samhället driver på
              utvecklingen i de politiska frågorna och inte våra myndigheter.
              Det är väl ändå så att vi ger dem i uppdrag att arbeta utifrån
              de förslag som vi lägger fram och beslutar om här i kammaren.
              Det känns lite oroväckande att det ska vara Tillväxtverket som
              driver på.
            </seg>
            <seg xml:id="i-95feb6c4b24ad0af-0">
              Jag tycker att det är ännu bättre om vi kan fatta beslut och
              komma överens om att vi ska ha en nationell strategi för non-profit-företag
              här i riksdagen, och så ser vi till att Tillväxtverket genomför
              det. I vårt framtidskontrakt som vi beslutade om på vår kongress
              har vi just uttalat det: Alla människor behövs och ska ges möjlighet
              att försörja sig själva. Det krävs en ny politik för att skapa
              jobb eller utbildning också för personer med svag ställning på
              arbetsmarknaden. För att uppnå jämlikhet behöver alla inkluderas.
              För att möjliggöra detta krävs mycket mer av individuellt utformade
              insatser.
            </seg>
          </u>
          <note type="speaker" xml:id="i-523af72340a274fb-0">
            Anf. 119 PENILLA GUNTHER (KD) replik:
          </note>
          <u who="penilla_gunther_2423bb" xml:id="i-2b246302a7cd12de-2">
            <seg xml:id="i-fe8a0b9a41e528a8-0">
              Herr talman! Det verkar som om Carina Adolfsson Elgestam över
              huvud taget inte hörde vad jag sade i mitt anförande. Det är ju
              väldigt tragiskt att jag uppenbarligen inte har nått fram, eftersom
              vi står så nära varandra här.
            </seg>
            <seg xml:id="i-53c9dd545ec0dbd8-0">
              Det här handlar helt enkelt om att vi har en handlingsplan, men
              jag säger att handlingsplanen måste utvecklas. Vi vet allihop
              i den här kammaren att det inte alltid är motionerna i sig som
              går igenom, men förslagen kanske kommer fram dit de ska i alla
              fall.
            </seg>
            <seg xml:id="i-26b126f2bf0ce6a2-0">
              Att jag menar att Tillväxtverket ska vara drivande vad gäller
              sociala företag är helt enkelt därför att de har fått i uppdrag
              av regeringen att göra så. De har gjort en kartläggning. De vet
              vad företagen behöver. De är väl insatta i det här. Det drivs
              en hemsida, www.sofisam.se, tillsammans med andra aktörer. Det
              finns en temagrupp som jobbar med frågorna och så vidare som hamnar
              just under Tillväxtverkets vingar.
            </seg>
            <seg xml:id="i-e60470952132552e-0">
              Varför skulle vi vara emot det? Det kan inte Carina Adolfsson
              Elgestam vara heller. Det är naturligtvis någonting som vi ska
              jobba med gemensamt att politiskt driva på att det här goda arbetet
              faktiskt fortsätter. Vi ser också behovet av att kommunerna tar
              ett ökat ansvar, att man förstår vad det här gäller.
            </seg>
            <seg xml:id="i-4c4391e650f14751-0">
              Vi har inte råd att låta människor gå arbetslösa på grund av
              arbetshinder när de faktiskt kan komma ut i den gemenskap som
              ett arbete innebär. Varför skulle vi inte jobba vidare med det
              på en redan inslagen väg i stället för att gå några sidospår och
              tro att vi hittar rätt igen?
            </seg>
            <seg xml:id="i-18cd93a839ed4753-0">
              Det tror inte jag på, men jag tror på att utveckla den handlingsplan
              vi har och att vi faktiskt ska kunna påverka också myndigheterna
              i rätt riktning. Det är naturligtvis ett politiskt ansvar, och
              det är jag villig att ta.
            </seg>
          </u>
          <note type="speaker" xml:id="i-b667c06b2a9f5bbc-0">
            Anf. 120 BORIANA ÅBERG (M):
          </note>
          <u who="boriana_aberg_029760" xml:id="i-6ed043baafa7e0c0-0">
            <seg xml:id="i-221f3c22b7c335d4-0">
              Herr talman! Den snart fem timmar långa debatten visar att det
              råder en viss samstämmighet över blockgränserna om hur viktigt
              det är att från ett jämställdhetsperspektiv få fler kvinnor att
              starta företag.
            </seg>
            <seg xml:id="i-18f539b07e8a2b9b-0">
              I praktiken finns det dock betydande ideologiska hinder hos Socialdemokraterna
              som gör att deras intentioner förblir just bara intentioner. Det
              går inte att tala sig varm för vikten av kvinnors företagande
              och samtidigt kräva regler som slår undan benen på det privata
              initiativet, regler som handlar om allt från minskade eller avskaffade
              möjligheter för privata företag att tillhandahålla offentligt
              finansierade välfärdstjänster, alternativt förbjuda vinst i desamma,
              till minskade eller avskaffade möjligheter till skattelättnader
              för dem som köper hushållsnära tjänster.
            </seg>
            <seg xml:id="i-a6b84af4218d07e6-0">
              Vi i Sverige har länge varit världsledande när det gäller jämställdhet.
              Vi har högst andel yrkesverksamma kvinnor, och våra attityder
              när det gäller fördelningen av ansvaret för hem och barn är ganska
              jämställda, vilket borde vara en förutsättning för en hög andel
              kvinnliga företagare. Men så är det inte riktigt. Fortfarande
              finns mycket övrigt att önska. Andelen företag som drivs av kvinnor
              är strax under 30 procent. I Tillväxtverkets undersökning om attityder
              till företagande, Entreprenörskapsbarometern, framkommer att 42
              procent av de tillfrågade kvinnorna kan tänka sig att starta företag.
            </seg>
            <seg xml:id="i-e878379651cc6fef-0">
              Den politik som alliansregeringen har fört sedan 2006 har främjat
              företagandet i allmänhet och kvinnors företagande i synnerhet.
              Bland annat har områden som tidigare har varit under det offentligas
              monopol öppnats för företagande. Många kvinnor har tagit steget
              från att vara anställda inom vård, skola och omsorg till att själva
              bedriva verksamhet. Lagen om valfrihetssystem har blivit en katalysator
              för kvinnors företagande i de kommuner som valt att införa den.
            </seg>
            <seg xml:id="i-15af90e61fcb25e8-0">
              Det går inte att nog understryka hur viktiga villkoren för företagande
              i den offentliga sektorn är för att uppmuntra kvinnor att starta
              företag. Av 1,9 miljoner anställda kvinnor arbetar hälften inom
              den offentliga sektorn, att jämföra med bara 300 000 offentligt
              anställda av totalt 2 miljoner anställda män. Tillväxtverket visar
              i en analys att i de branscher där många kvinnor arbetar är det
              också många kvinnor som driver företag.
            </seg>
            <seg xml:id="i-f9b8cf9a65916fd4-0">
              Herr talman! De nya företagen som skapades inom vård- och omsorgssektorn
              under 2009 och 2010 stod för 15 procent av den ökade sysselsättningen
              bland kvinnor. Företagande inom vård, skola och omsorg bidrar
              till innovationer samt ökad valfrihet för medborgarna. Dessutom
              skapas nya karriärmöjligheter för arbetstagarna inom dessa branscher.
              Det finns en stor potential för fler och växande företag inom
              den offentliga sektorn. Med ökat välstånd ställer brukarna, vårdtagarna,
              kunderna högre krav på välfärdstjänsterna både när det gäller
              kvalitet och individuell utformning.
            </seg>
            <seg xml:id="i-6019af96fca4122e-0">
              Herr talman! Reformerna som Alliansen sjösatt sedan 2006 har
              inneburit en tydlig förbättring vad gäller förutsättningarna för
              kvinnors företagande både i den offentliga och i den privata tjänstesektorn.
              Införandet av RUT-avdraget har lett till en stor ökning av antalet
              företag som arbetar med hushållsnära tjänster. En studie, publicerad
              av Skatteverket 2010, visar att 56 procent av alla företag som
              erbjöd hushållsnära tjänster drevs av kvinnor. Hälften av dessa
              företag hade dessutom grundats efter 2007 som ett direkt resultat
              av RUT-reformen. En begränsning av möjligheterna att använda RUT-avdraget
              kommer att slå hårt mot många kvinnor, både mot dem som leder
              företag och mot dem som har en anställning i ett av dessa företag.
            </seg>
            <seg xml:id="i-98bbfa1fd7d1affe-0">
              Det är sorgligt att debatten om välfärdsföretagen har stannat
              vid ett ställningskrig om huruvida vinst i välfärden är bra eller
              dåligt. I stället borde diskussionen handla om ökad valfrihet
              och konsumentmakt i välfärden och om kvinnors möjlighet att använda
              sin kompetens, kapacitet och kreativitet i nya företag som drivs
              av kvinnor. Vad Sverige behöver för att öka kvinnors företagande
              och ge kvinnor bättre möjligheter att använda sin kompetens och
              kreativitet är mer, inte mindre, av den typ av reformer som alliansregeringen
              genomfört, såsom lagen om valfrihet och RUT-avdrag.
            </seg>
          </u>
          <note xml:id="i-da02fa2e233db975-0">
            I detta anförande instämde Johan Johansson, Olof Lavesson, Jessica
            Polfjärd, Hans Rothenberg och Cecilie Tenfjord-Toftby (alla M)
            samt Anders Ahlgren och Helena Lindahl (båda C).
          </note>
          <note type="speaker" xml:id="i-ae7e96f129943d5d-0">
            Anf. 121 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-8">
            <seg xml:id="i-fe3fdd36383732bb-0">
              Herr talman! Tack, Boriana Åberg! Ja, Vänsterpartiets politik
              är ett hot mot riskkapitalbolagen inom välfärdssektorn. Vi kommer
              att vara en blåslampa i häcken på dem ända tills vi får ordning
              på detta.
            </seg>
            <seg xml:id="i-92eaf30c7563a23c-0">
              Hur ser det ut? Ni, Boriana Åberg, säger att ni öppnar upp för
              det för att kvinnor ska kunna starta företag inom dessa sektorer.
              Men hur ser verkligheten ut? Två riskkapitalbolag behärskar 50
              procent av marknaden inom äldreomsorgen. I ledningen för dessa
              sitter bara män, och i värsta fall för de ut vinsterna från Sverige
              till något skatteparadis för att slippa betala skatt.
            </seg>
            <seg xml:id="i-37306145dbcd1175-0">
              100 procent av företagen som är verksamma inom handikapp är riskkapitalbolag.
              Det är inte fråga om några kvinnor.
            </seg>
            <seg xml:id="i-bc36e57ce2ac3814-0">
              Om vi tittar på skolan och de som köpts upp och drivs i privat
              regi med skattemedel ser vi att vinsterna, eller överskottet,
              uppstår på grund av att de har sämre bemanning och sämre utbildad
              personal och för att de inte har samma förutsättningar som den
              kommunala verksamheten vad gäller lokaler, bibliotek, skolsköterska.
            </seg>
            <seg xml:id="i-58ed06d39e8cd224-0">
              Det är så det ser ut. Vi i Sverige är extrema. Det finns inte
              ett enda land i världen som kan jämföras med Sverige när det gäller
              privatiseringsivern. Nu kommer dessutom forskningsrapporter som
              verkligen ifrågasätter det vi håller på med, privatiseringen av
              välfärdstjänsterna.
            </seg>
          </u>
          <note type="speaker" xml:id="i-9ef3dd5809f3c685-0">
            Anf. 122 BORIANA ÅBERG (M) replik:
          </note>
          <u who="boriana_aberg_029760" xml:id="i-6ed043baafa7e0c0-1">
            <seg xml:id="i-cda8fbe0f6ed6a48-0">
              Herr talman! Av den repliken kan man utläsa att det inte bara
              finns en tydlig ideologisk skillnad mellan mig och Kent Persson,
              utan det är även skillnad på rapporterna som vi läser. De rapporter
              jag har läst, som handlar om öppnandet av den offentliga sektorn
              för privata aktörer, säger att människor är betydligt nöjdare
              med den service de får.
            </seg>
            <seg xml:id="i-22e2403d855f42fc-0">
              För mig som moderat är frihetsaspekten mycket viktig. Individens
              frihet att välja vårdcentral, skola och äldreomsorg är grundläggande
              liksom möjligheten att kunna välja bort de verksamheter man inte
              är nöjd med och söka sig någon annanstans där kvaliteten är bättre.
              Det handlar om att själv bestämma över sitt liv och sina angelägenheter
              och inte överföra makten till politikerna.
            </seg>
            <seg xml:id="i-cd2aa984e4c1447a-0">
              Där ni i Vänsterpartiet ser rovgiriga kapitalister ser jag vanliga
              arbetstagare som vågat lämna en trygg anställning för att i stället
              satsa på företagande inom ett område som de känner väl. Jag ser
              barnmorskan Tina i Trelleborg, som belånade sitt hem för att starta
              egen barnmorskemottagning. Jag ser sjuksköterskan Anna i Helsingfors,
              som jobbade på sjukhuset på natten och på dagen renoverade sin
              blivande mottagning.
            </seg>
            <seg xml:id="i-bfe1939f60d2d210-0">
              Jag har träffat dem, och jag vet att ingen av dem drömmer om
              enorma summor i skatteparadis. Däremot drömmer de om att ha pengar
              nog att betala sina anställda, att ha pengar till fortbildning
              av anställda och att kunna betala reparatören som fixar röntgenskannern
              när den går sönder.
            </seg>
          </u>
          <note type="speaker" xml:id="i-5e9a7867e67953cd-0">
            Anf. 123 KENT PERSSON (V) replik:
          </note>
          <u who="kent_persson_8dd737" xml:id="i-d36a521d48872c63-9">
            <seg xml:id="i-f8b58bf8584b9911-0">
              Herr talman! Vi har ingenting emot valfrihet. Det vi från Vänsterpartiet
              lyfter fram är vinstfrågan, riskkapitalbolagens plundring och
              flykten av pengar till skatteparadis. Tack vare att vi presenterar
              vår rapport om hur man ska åtgärda detta har vi fått till stånd
              en debatt här i Sverige om rimligheten i den företagsverksamhet
              som bedrivs. Det har till och med gått så långt att företagen
              inom den här sektorn har satt sig ned tillsammans med Svenskt
              Näringsliv för att utreda detta: Ajajaj, det här är inte så bra
              vi måste hitta någon lösning på kvalitetsfrågorna!
            </seg>
            <seg xml:id="i-c2d63db3d142c69e-0">
              Givetvis är det politiken som har det yttersta ansvaret, Boriana.
              Det är vi som gör upphandlingarna och så vidare. Det är politiska
              beslut, inget annat. Vad det handlar om är rimligheten i de vinster
              som tas ut. När det har lagts skattekronor på skola, vård och
              omsorg och det uppstår överskott ska det återinvesteras där, inte
              föras ut som privata vinster, menar vi. Den frågan är helt avgörande
              för oss, och den kommer vi att fortsätta att driva.
            </seg>
            <seg xml:id="i-a819db2d334f38d7-0">
              Boriana! Det kan väl ändå inte vara så att svaret när det gäller
              kvinnors möjligheter att starta företag är att vi öppnar den offentliga
              sektorn, där de har jobbat tidigare, frivilligt eller med lönearbete,
              och att det är där de ska starta företag? Det kan väl inte vara
              så att det är er enda politik? I så fall är det väldigt fattigt.
            </seg>
          </u>
          <note type="speaker" xml:id="i-839e0bf1d5b4b3c4-0">
            Anf. 124 BORIANA ÅBERG (M) replik:
          </note>
          <u who="boriana_aberg_029760" xml:id="i-6ed043baafa7e0c0-2">
            <seg xml:id="i-3407b21a34fa0ed6-0">
              Herr talman! Vi ska dra oss för att dra alla företag över en
              kam. Självklart finns det sådana som har missbrukat förtroendet,
              och de ska inte tillåtas bedriva sina verksamheter. Men det handlar
              också om kontroll och bra upphandlingar, som vissa politiker är
              ansvariga för. Det är där vi ska söka ansvaret i stället för att
              skuldbelägga de kvinnor som har vågat starta företag.
            </seg>
            <seg xml:id="i-d13abc2b14a8401d-0">
              På tal om att det är just kvinnor som startar företag inom vård,
              omsorg och skola kan jag säga att man vanligtvis brukar gräva
              där man står. Det är inget konstigt med att man satsar på ett
              område som man känner väl och där man har idéer om hur det kan
              bli bättre och hur man kan använda innovationer för att organisera
              verksamheten på ett bättre sätt.
            </seg>
            <seg xml:id="i-795107222b20c9d6-0">
              Till skillnad från Kent Persson har jag levt i ett samhälle där
              allt styrdes av politiker, nämligen det socialistiska drömsamhället
              i Bulgarien, mitt forna hemland. Politikerna bestämde inte bara
              vilken skola man skulle gå i, utan även vilka kläder man skulle
              ha, vilken mat man skulle äta och vilket parti man skulle rösta
              på. Det fanns nämligen bara ett parti, och dessutom var man tvungen
              att gå och rösta. Jag vill inte tillbaka till det samhället. Tro
              mig det är inget samhälle som vi strävar efter. Vi är för ett
              samhälle där individen får frihet att bestämma framför kommunpolitiker,
              regionpolitiker och riksdagspolitiker.
            </seg>
          </u>
          <note type="speaker" xml:id="i-3f697b22c69b5f33-0">
            Anf. 125 OLOF LAVESSON (M):
          </note>
          <u who="olof_lavesson_92be49" xml:id="i-0d1e14b2f342ce00-0">
            <seg xml:id="i-a07a4c99a281b07d-0">
              Herr talman! Jag hade från början inte satt upp mig på talarlistan,
              men när de kreativa näringarna kom upp i debatten kunde jag inte
              låta bli. De kreativa näringarna blir allt viktigare för Sverige.
              I en annars ganska mörk tid är det här som Sverige växer. Det
              är 146 000 anställda i 117 000 företag. Tillväxten inom denna
              sektor låg 2010 på 5,5 procent. Man omsätter ca 285 miljarder,
              vilket bidrar med 3,3 procent till Sveriges bnp.
            </seg>
            <seg xml:id="i-983d91a13af4dc94-0">
              Sverige betraktas som ett av världens mest kreativa länder, enligt
              vissa undersökningar det allra mest kreativa. Vi ligger i framkanten
              och är trendkänsliga. Sverige är inte en helt ovanlig testmarknad
              för nya produkter och tjänster.
            </seg>
            <seg xml:id="i-585620858cb79843-0">
              Vi ligger också i framkant teknologiskt. Ny teknik och nya kommunikationsformer
              förändrar vårt samhälle i grunden. Vår syn på konsumtion förändras.
              Det som förr hette ägande heter nu tillgänglighet. Det ska vara
              här och nu till ett rimligt pris. Frågan är huruvida vi och våra
              system är redo att möta en ny tids krav.
            </seg>
            <seg xml:id="i-24a8f60c1d69a6fb-0">
              Det första jag vill ta upp är att exempelvis patent betraktas
              som ett affärsverktyg i de traditionella näringarna utan patent,
              ingen investering. Detta gäller även upphovsrätten utan en modern
              och fungerande upphovsrätt, inga framgångar. Det går därför inte
              att glädjas åt de kreativa näringarnas framväxt utan att samtidigt
              sätta ned en väldigt tydlig fot för upphovsrätten.
            </seg>
            <seg xml:id="i-5f8bb04855bb54e3-0">
              Det andra jag vill lyfta fram är vad de här siffrorna betyder
              för Sverige i världen. Bara musikexporten ligger på drygt 1 miljard
              svenska kronor. Dataspelsexporten är med sina 2 miljarder dubbelt
              så stor och är i dag en av våra snabbast växande exportgrenar.
              År 2011 växte dataspelsexporten med över 50 procent.
            </seg>
            <seg xml:id="i-1a06279223e6ddaa-0">
              Detta avspeglas i regeringens exportpolitik, där de kreativa
              näringarna i dag är ett av de mest prioriterade områdena. Flera
              initiativ har tagits, som den främjarkalender som vi arbetar efter
              vid våra ambassader och kommunikationsplattformen Symbio Create,
              som är framtagen för de kreativa näringarna.
            </seg>
            <seg xml:id="i-a70b680363115112-0">
              Det tredje perspektivet handlar om vad vi kan göra inom landets
              gränser. Är vi beredda att ge de kreativa näringarna utrymme att
              växa och utvecklas? Är våra system redo? Klarar våra myndigheter
              av att möta branschernas behov? Många aktörer klagar i dag på
              att de möter oförståelse för sina villkor från myndigheter och
              från bank- och finansvärld. Och är vi beredda att se de kreativa
              näringarna som en ekonomisk tillväxtsektor och inte bara som en
              kultursektor?
            </seg>
            <seg xml:id="i-7a82c2a151e0280e-0">
              Vi behöver se över hur vi kan underlätta för nya affärsmodeller
              att växa fram, vilka hinder som finns och vilka regleringar som
              kan behöva ändras. Inte minst är det en viktig fråga hur vi löser
              rättighetsfrågor i ett internationellt perspektiv. Detta är något
              vi vill utveckla tillsammans med näringarna.
            </seg>
            <seg xml:id="i-b2a281b823d53c3d-0">
              Om allt detta säger Socialdemokraterna och Carina Adolfsson Elgestam
              ingenting. De säger ingenting om vilka förändringar de vill se,
              ingenting om vad de vill göra. Under Adolfsson Elgestams anförande
              hördes att mer pengar eventuellt skulle kunna vara en bra idé.
              Men några resurser finns inte avsatta. Det är tomt och tyst. Det
              enda man kunnat presentera här i dag är ett förslag om att riksdagen
              ska uppmana regeringen att främja kreativa näringar och att 2014
              vore ett bra år för det.
            </seg>
            <seg xml:id="i-3e4d37eea1ae81b1-0">
              Jag vet inte om det står klart för Carina Adolfsson Elgestam,
              men det hon föreslår gör vi varje dag. Vi gör inte bara uttalanden
              vi främjar de kreativa näringarna, inom och utom landets gränser.
            </seg>
            <seg xml:id="i-bd1d9aa003608de0-0">
              Går Carina Adolfsson Elgestam in på handelsministerns hemsida
              kan hon konstatera att kreativa näringar är en av huvudrubrikerna.
              Regeringens råd för kulturella och kreativa näringar har precis
              lämnat sina synpunkter, som nu bereds inom Regeringskansliet.
              Tillväxtverket har fått kreativa näringar infört som ett av sina
              grunduppdrag. Kreativa näringar är en viktig del av förenklingsarbetet,
              och vid landets inkubatorer växer nya företag fram varje dag.
              När det gäller kulturhuvudstadsåret har mångmiljonbelopp avsatts
              i budgeten.
            </seg>
            <seg xml:id="i-f3b216f48dbaf1e5-0">
              Vi inte bara säger vi gör! Vi ser det nya Sverige som växer fram.
              Carina Adolfsson Elgestam, vad gör ni?
            </seg>
          </u>
          <note xml:id="i-9efb1c33bb4746c7-0">
            I detta anförande instämde Johan Johansson, Jessica Polfjärd,
            Hans Rothenberg, Cecilie Tenfjord-Toftby och Boriana Åberg (alla
            M) samt Anders Ahlgren och Helena Lindahl (båda C).
          </note>
          <note type="speaker" xml:id="i-a7262c358cf94495-0">
            Anf. 126 KRISTER ÖRNFJÄDER (S):
          </note>
          <u who="krister_ornfjader_dc6a8a" xml:id="i-301c92168d0fda67-0">
            <seg xml:id="i-73b014a883e1931d-0">
              Herr talman! Det är alltid intressant att sitta och lyssna utan
              att vara anmäld. Då kan man lyssna in de olika förslag och idéer
              som ledamöterna delar med sig av.
            </seg>
            <seg xml:id="i-b01d38069f21dafc-0">
              Eva Flyborg började med att säga att man har betraktat företagen
              som mjölkkor. Hon hänvisar till arbetsgivaravgifterna. Jag vill
              påminna om att arbetsgivarorganisationerna alltid tagit bort den
              kostnaden vid förhandlingar. Det innebär alltså att man har minskat
              de uteblivna lönehöjningarna.
            </seg>
            <seg xml:id="i-c50dd76b1cd82898-0">
              Anders Ahlgren vill att det ska bli billigare att anställa. Då
              förutsätter jag att svaret är sänkta löner. Han tycker också att
              det är besvärligt när vi socialdemokrater har synpunkter på jordbruksstödet
              i EU. Men det är precis detta som regeringen har framhållit i
              budgetförhandlingarna.
            </seg>
            <seg xml:id="i-8de2838a9d4c9a23-0">
              Mats Odell tar upp frågan om att månadsredovisning inte ska genomföras.
              Kan man inte åtminstone låta exempelvis taxibranschen och byggindustrin
              få göra det när de själva vill det?
            </seg>
            <seg xml:id="i-c8ce506ee93634a1-0">
              Alla fyra partierna har uttalat sig så väldigt väl om halvering
              av restaurangmomsen och det goda resultatet av det. Jag står här
              nu och lovar er att om ni ger mig 5 miljarder kronor ska jag åstadkomma
              mer än 5 000 jobb.
            </seg>
            <seg xml:id="i-7f5b0818f65e3453-0">
              Mats Odell gjorde ytterligare en jämförelse. Ica Maxi anställer
              2530 ungdomar för att man sänker arbetsgivaravgiften från i runda
              tal 30 till 15 procent. Tror han verkligen på det själv?
            </seg>
            <seg xml:id="i-cfa13e8d8a392b5b-0">
              Jag tar ett löneexempel. Jag har 30 ungdomar, och de har 200
              000 kr i lön. Om det ska betalas in en arbetsgivaravgift för dem
              på den summan blir det 1,8 miljoner. Den summan halverar man till
              900 000 kronor.
            </seg>
            <seg xml:id="i-d67f6316326aad3e-0">
              Är det någon i den här lokalen som tror att arbetsgivaren är
              beredd att betala 5,1 miljoner i lön för att få en besparing på
              900 000 kronor? Kan det vara det som driver Maxiägaren, eller
              vad det nu kallas för? Jag tror inte det.
            </seg>
            <seg xml:id="i-328611f849f6a32c-0">
              Det är därför som vi har sagt att man ska använda utrymmet till
              de arbetsgivare som är beredda att ta en person som är helt arbetslös
              i stället för att sprida ut det på hela branscher och hela arbetsmarknaden.
            </seg>
            <seg xml:id="i-6a1f97249091afe8-0">
              Det är inte så som ni vill få det att framstå att vi ska göra
              skattepålagor på ca 30 miljarder. Det måste vara fel på de personer
              som jobbar borta på Finansdepartementet om de kan få fram de siffrorna.
            </seg>
            <seg xml:id="i-43ab4c6a5117bd06-0">
              Vad vi säger är att det utrymme som ni i dag använder för att
              ha generella sänkningar på ca 15 miljarder för ungdomar som är
              upp till 25 år ska vi i stället använda till de ungdomar som är
              arbetslösa. De 15 miljarderna kvittar vi mot era 15 miljarder.
            </seg>
          </u>
          <note type="speaker" xml:id="i-427560fcdcdb9311-0">
            Anf. 127 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-7">
            <seg xml:id="i-ba815397eab01a08-0">
              Herr talman! Jag lyssnade med stigande förvåning på Krister Örnfjäders
              anförande. Om han tror att en skattehöjning på 14,2 miljarder
              som riktas enbart mot arbetsplatser för ungdomar under 26 år går
              spårlöst förbi frågar man sig: Varför höjer ni inte arbetsgivaravgifterna
              generellt om det inte är något problem? Här har ni världens inkomstkälla.
            </seg>
            <seg xml:id="i-e0aaefe032d54a4d-0">
              Varför bara ta ungdomarna? Det är väl bättre att ta sådana som
              har fått en fastare plats och är mer oumbärliga för arbetsgivarna
              i så fall. Höj någon procent, och så kan ni finansiera ännu mer
              bidragshöjningar. Detta håller inte.
            </seg>
            <seg xml:id="i-8ab8591a5273fcce-0">
              Vi kan ta de stora företagen som anställer många ungdomar, Ica
              och snabbmatsföretagen. Dem kan man tycka vad man vill om, men
              de är en instegsplats för ungdomar på arbetsmarknaden. Det skulle
              bara passera som business as usual. Det är att beskatta ungdomars
              arbete mer som är er utan jämförelse största inkomstkälla till
              alla era satsningar som ni gör.
            </seg>
            <seg xml:id="i-4789de731df90ccd-0">
              Krister Örnfjäder räknade på en kalkyl för en Icaföretagare.
              Det är en kostnadshöjning. Det är inte så att dessa platser plötsligt
              blir lediga för att de människorna avskedas direkt. Det tror inte
              jag. Men inte blir det nya platser lediga för människor som kan
              komma in och få Socialdemokraternas nolltaxa vad gäller arbetsgivaravgifter.
            </seg>
            <seg xml:id="i-761d0483366c01c6-0">
              Den politiken håller inte. Det är bara ena sidan av myntet. Den
              andra sidan av myntet är att ni använder pengarna för att förstärka
              bidragssystemen i stället för att förstärka konkurrenskraften
              som leder till långsiktiga jobb.
            </seg>
          </u>
          <note type="speaker" xml:id="i-b6c7b55bf0234361-0">
            Anf. 128 KRISTER ÖRNFJÄDER (S) replik:
          </note>
          <u who="krister_ornfjader_dc6a8a" xml:id="i-301c92168d0fda67-1">
            <seg xml:id="i-1cf7a2e287ca043a-0">
              Herr talman! Man blir lite betänksam när man hör Mats Odell uttrycka
              sig på det här sättet. Det hänger inte ihop för fem öre.
            </seg>
            <seg xml:id="i-36ae6c1cf57f88a8-0">
              Hur kan det vara så att när ni sänker för alla är det en bra
              insats, men när vi sänker för dem som är arbetslösa är det en
              dålig insats?
            </seg>
            <seg xml:id="i-31d191eb302f8b8b-0">
              Du säger: Varför höjer ni inte arbetsgivaravgifterna över huvud
              taget, eftersom det är vår lösning, som du uttrycker det? Motfrågan
              är: Varför sänker inte ni för alla kategorier av människor, eftersom
              det är lösningen på ert problem?
            </seg>
            <seg xml:id="i-978ce3e6aab180d6-0">
              Nu har ni visserligen sagt att ni även ska sänka för dem som
              är äldre, och ni har också påbörjat det. Snart är det bara de
              som är i mitten kvar. Om det vore på det sättet som du nu beskriver
              det att ni lyckas med den yngre kategorin och den äldre kategorin
              borde det bli så att de i mitten utsätts för en press när det
              gäller satsningarna, och då ska det sänkas där också.
            </seg>
            <seg xml:id="i-6c8390fc4bc8384e-0">
              Jag har ingenting emot att man sänker arbetsgivaravgifter om
              det finns ett utrymme för det, inte alls. Men man ska vara medveten
              om att de pengarna går till någonting. Är det inte så att vi betalar
              det som pengarna går till gemensamt får varje individ stå för
              de kostnaderna själv. Det finns länder med sådana system, och
              de förskräcker.
            </seg>
            <seg xml:id="i-70c7558a7f2274d9-0">
              Jag tycker att vi ska behålla ett sådant system som vi har i
              dag. Men vi ska rikta våra insatser mot de grupper som har det
              största behovet. Det är de som är utan arbete.
            </seg>
          </u>
          <note type="speaker" xml:id="i-e801107edff71609-0">
            Anf. 129 MATS ODELL (KD) replik:
          </note>
          <u who="mats_odell_60393f" xml:id="i-666c1e0f358697b2-8">
            <seg xml:id="i-f389c29606cacc95-0">
              Herr talman! Problemet med Socialdemokraternas och Krister Örnfjäders
              förslag är att det är ännu fler som kommer att bli utan arbete
              med den politiken.
            </seg>
            <seg xml:id="i-f95c1ca425e3d181-0">
              Det märkliga är att Krister Örnfjäder plötsligt är inne på att
              tala om varför jag är emot att ni vill sänka. Ni vill ju höja
              och fördubbla arbetsgivaravgiften. Det är problemet.
            </seg>
            <seg xml:id="i-14b36cef2881de96-0">
              Det är inget problem med att man tar bort arbetsgivaravgiften
              helt enbart för dem som är arbetslösa. Men det jag vänder mig
              emot är att ni låtsas som att det inte får någon som helst effekt
              om man fördubblar arbetslösheten. Det är en mycket stor grupp
              med tanke på att det är sammanlagt 14,2 miljarder kronor.
            </seg>
            <seg xml:id="i-f0cb9f8ddfe10157-0">
              Ni måste ändå tänka igenom detta. Det handlar om så kraftfulla
              skattehöjningar på produktiva faktorer som arbete, kapital och
              företagande som i så liten utsträckning satsas för att öka produktiviteten
              utan snarare används för att förbättra ersättningarna i olika
              typer av socialförsäkringssystem.
            </seg>
            <seg xml:id="i-1ed34c1c9ed89582-0">
              Det är en politik som inte hänger ihop. Den kommer inte att leda
              till att stärka Sveriges konkurrenskraft och se till att människor
              får arbeten som är långsiktigt hållbara.
            </seg>
          </u>
          <note type="speaker" xml:id="i-90424df23e6c1a42-0">
            Anf. 130 KRISTER ÖRNFJÄDER (S) replik:
          </note>
          <u who="krister_ornfjader_dc6a8a" xml:id="i-301c92168d0fda67-2">
            <seg xml:id="i-6685f86acae52bd4-0">
              Herr talman! Mats Odell tror att vår politik kommer att få en
              viss effekt. Vi vet att er politik har en effekt. Ni har inte
              lyckats.
            </seg>
            <seg xml:id="i-87bc9746af81e323-0">
              Ni har gjort satsningarna, som ni kallar det för. Det har inte
              fått det resultat som jag hoppas att ni åtminstone trodde på.
              Eftersom ungdomsarbetslösheten ökar och arbetslösheten i sin helhet
              ökar lyckades det inte.
            </seg>
            <seg xml:id="i-293ab2e783231ad7-0">
              Jag tycker för min del att man kan räkna på det sätt som jag
              här har beskrivit. Vad vi gör är att ta ett utrymme som ni redan
              använder för hela arbetsmarknaden och använda det utrymmet till
              att sätta in för speciella grupper på arbetsmarknaden.
            </seg>
            <seg xml:id="i-149e45fd55b112e7-0">
              Budgetmässigt ser jag inte någon skillnad. Sedan kan Mats Odell
              räkna hur han vill. Men i vår satsning ska vi använda oss av de
              pengar som ni redan har använt och använder.
            </seg>
          </u>
          <note type="speaker" xml:id="i-288fc6cf70fdfc1a-0">
            Anf. 131 HANS ROTHENBERG (M) replik:
          </note>
          <u who="hans_rothenberg_353d06" xml:id="i-273d412dc4a781c4-1">
            <seg xml:id="i-8173b1b16c9f7584-0">
              Herr talman! Jag blir nog tvungen att ta en replik när Krister
              Örnfjäder går i gång och börjar tala om restaurangmomsen. Det
              är någonstans där som debatten om näringspolitik klev av banan
              och inte längre blev en debatt om näringspolitik.
            </seg>
            <seg xml:id="i-d1d7723e504fa4a8-0">
              Krister Örnfjäder har en benägenhet att alltid vilja skjuta på
              restaurangmomsen, att alltid vilja förminska denna näring och
              att alltid vilja förminska de människor som arbetar i denna näring.
              Han vill alltid förminska de effekter som momssänkningen har givit
              på näringen, på de företag som verkar inom restaurangnäringen
              och på de människor som har lyckats få jobb i detta sammanhang.
            </seg>
            <seg xml:id="i-ec9e2ba5005dd7bd-0">
              Efter det att momsen sänktes förra året uppstod ett tydligt hack
              i kurvan för prisutvecklingen, där priserna justerades nedåt.
              Det justerades sakta under året, men när man viktar det visar
              det sig att priserna i dag ligger 3 procent lägre än vad som var
              förväntat om momsen inte hade sänkts. Det är en branschorganisation
              som har räknat fram detta. Krister Örnfjäder kan möjligen säga
              att de är jäviga. Jag skulle vilja säga att de kanske är sakkunniga
              i sammanhanget.
            </seg>
            <seg xml:id="i-4f46e3237052324f-0">
              Det har blivit en prissänkning som har varit gynnsam för konsumenterna.
              Det innebär att försäljningen har ökat, vilket har inneburit ökade
              momsintäkter för staten. Branschens omsättning har ökat med 4,4
              procent vida över vad omsättningen har gjort i Sverige i övrigt
              och i andra näringar. Detta har inneburit att företagen har fått
              mer pengar över. Högre vinster har inneburit intäkter tillbaka
              till staten. Det har blivit fler anställda.
            </seg>
            <seg xml:id="i-6e0c89e1c5a7d022-0">
              Jag skulle inte vilja ge 5 miljarder kronor till Krister Örnfjäder
              för att skapa 5 000 jobb. Jag förordar att man sänker restaurangmomsen,
              som regeringen gjorde för ett år sedan. Det gav 6 000 jobb, och
              det gav många andra dynamiska effekter såsom minskat utanförskap.
              Varför skjuter Krister Örnfjäder just på denna näring?
            </seg>
          </u>
          <note type="speaker" xml:id="i-e5be491e06544925-0">
            Anf. 132 KRISTER ÖRNFJÄDER (S) replik:
          </note>
          <u who="krister_ornfjader_dc6a8a" xml:id="i-301c92168d0fda67-3">
            <seg xml:id="i-a9d4e91c94efdf72-0">
              Herr talman! Anledningen till att jag skjuter på denna fråga
              är helt enkelt att det är fyra partier som har gått upp och slagit
              sig för bröstet igen och sagt att det har varit en lyckosam satsning.
              Jag håller inte med om det. Jag accepterar inte att man gör en
              sådan förvrängning av verkligheten, och den försöker jag korrigera.
            </seg>
            <seg xml:id="i-67970a098f5a8442-0">
              Jag förminskar inte heller de anställda i och med detta. Jag
              räknar med att de anställda inom näringen är så bra på det de
              gör att de mycket väl kan leva med en moms som är likvärdig med
              annan moms. Så högt förtroende för dem har jag.
            </seg>
            <seg xml:id="i-da5fad173810c4e4-0">
              Du hänvisar till 3 procents sänkning av priset. Det är inte speciellt
              konstigt om man sänker med 12,5 procent ska det väl inte vara
              så svårt att minska med 3 procent. 6 000 anställda, säger Hans
              Rothenberg. Den siffra som jag har hört av Visitas är upp till
              5 000 anställda i branschen, och Visitas går själva inte i god
              för om siffran beror på sänkningen av restaurangmomsen. Jag tycker
              att det talar för sig självt; detta är en dyr satsning med en
              väldigt begränsad effekt.
            </seg>
            <seg xml:id="i-3a05b081a1dcfa5e-0">
              Min fråga är: Går det inte att göra detta på något annat sätt?
              Om man vill ha billigare mat tycker jag att priset borde vara
              12 procent lägre. Om man vill ha fler anställda tycker jag att
              det borde vara betydligt fler än 5 000 personer. Jag har tittat
              på hur det ser ut inom andra branscher. Hur många anställda får
              man per miljon? Det är vad det handlar om, och det är betydligt
              fler än 5 000 stycken. Jag tycker att man borde använda pengarna
              på ett bättre sätt.
            </seg>
          </u>
          <note type="speaker" xml:id="i-b4d9363de70afcb8-0">
            Anf. 133 HANS ROTHENBERG (M) replik:
          </note>
          <u who="hans_rothenberg_353d06" xml:id="i-273d412dc4a781c4-2">
            <seg xml:id="i-a2d8df9deec663de-0">
              Herr talman! Krister Örnfjäder sjunger transfereringssystemens
              lov i stället för att se till att effekterna kommer näringen till
              godo. Näringen består av företag och människor som arbetar i företagen
              och av kunder som drar nytta av företagens tjänster.
            </seg>
            <seg xml:id="i-16d01115338077ec-0">
              Krister Örnfjäder vill enligt gammal klassisk betongpolitik flytta
              över detta till transfereringarna. Dessa pengar är någonting som
              uppenbarligen är allom givet. Skattepengarna ska flyttas till
              de människor som är arbetslösa. Men först vill Krister Örnfjäder
              i praktiken göra ett antal människor arbetslösa, om restaurangmomsen
              nu ska gå tillbaka till 25 procent.
            </seg>
            <seg xml:id="i-7073df49e81e1c21-0">
              Låt oss titta lite grann på siffrorna, för siffror är ändå vederhäftigt.
              Det har blivit 3 procent lägre prisnivå. Det har blivit en omsättningseffekt
              för branschen som är plus 4,4 procent. Det är en ökning med motsvarande
              6 000 helårsarbeten. Det är inte 5 000, utan 6 000 helårsarbeten.
              Då vet vi också att inom hotell- och restaurangnäringen består
              många jobb av deltid, halvtid och extraarbeten. Det är alltså
              långt fler än 6 000 människor som har fått jobb tack vare denna
              reform.
            </seg>
            <seg xml:id="i-1fb4407269cf0b72-0">
              Den största procentuella ökningen finns i Västmanland, Östergötland
              och Gävleborg. Detta har slagit på ställen i landet där man tackar
              och tar emot för fler arbetstillfällen. Låt oss titta på Krister
              Örnfjäders eget län Kalmar län. Där har antalet nya helårsarbeten
              de första tre kvartalen förra året varit 94 stycken. Det var en
              utveckling på 4 procent betydligt bättre än vad utvecklingen har
              varit i andra branscher. Vi kan också se en ökning av lönesumman
              på 7,1 procent.
            </seg>
            <seg xml:id="i-9f85feb1ea6c24b0-0">
              Jag citerar Karl-Petter Thorwaldsson, känd från arbetarrörelsen.
              Han skriver i Aftonbladet: Vi uppmanar regeringen att tänka om
              och utöka antalet subventionerade anställningar.
            </seg>
            <seg xml:id="i-a7e7379ce764b2eb-0">
              Kan inte Krister Örnfjäder gå i takt med sin partikompis och
              inte bara i otakt med tiden?
            </seg>
          </u>
          <note type="speaker" xml:id="i-face425e3518dbdc-0">
            Anf. 134 KRISTER ÖRNFJÄDER (S) replik:
          </note>
          <u who="krister_ornfjader_dc6a8a" xml:id="i-301c92168d0fda67-4">
            <seg xml:id="i-792a55a84aea194c-0">
              Herr talman! Jag tycker att jag går väl i takt med tiden. Jag
              har till och med en klocka som hjälper mig med det.
            </seg>
            <seg xml:id="i-61191451a8ad66b9-0">
              Att upprepa argument stärker dem inte. Jag hörde det som Hans
              Rothenberg sade redan i det första inlägget. Jag svarade på det
              också. Min inställning har inte ändrats på dessa minuter.
            </seg>
            <seg xml:id="i-7433d177738890b1-0">
              Man ska inte ge mig pengar för att jag ska ge dem till någon
              form av transfereringssystem. Men vi har stora behov i det här
              landet. Jag skulle kunna tänka mig att exempelvis använda dessa
              5 miljarder till 10 000 lärare. De ryms nämligen inom den budgeten.
              Vårt utbildningssystem har ett sådant behov i dag. Det behövs
              mer folk, och det behövs fler lärare.
            </seg>
            <seg xml:id="i-cb513f555f4b1e47-0">
              Jag skulle hellre vilja använda dessa 5 miljarder till detta.
              Det ligger inom ramen för ett transfereringssystem. Det innebär
              att vi använder pengarna i Sveriges riksdag. Vi fattar ett beslut,
              och vi portionerar sedan ut pengarna till kommuner och landsting
              beroende på vem som är huvudman för skolan. Det skäms inte jag
              för.
            </seg>
            <seg xml:id="i-b36851aa9df949cf-0">
              Hans Rothenberg kanske trodde att jag skulle använda pengarna
              till någonting annat. Men jag har hela tiden tänkt att pengarna
              ska kunna användas för arbetstillfällen. Då får man mycket större
              effekt än vad man får i det som ni i dag har fattat beslut om.
            </seg>
            <seg xml:id="i-ecb827f61c1ed314-0">
              Jag är glad att restaurangnäring, hotellverksamhet och annat
              går bra. Jag tycker inte att det är speciellt konstigt eftersom
              turismen går bra i Sverige i dag, som en av era företrädare för
              Alliansen var uppe och talade om. Det brukar innebära att man
              får en högre omsättning och en större vinst. Jag tycker alltså
              inte att det är speciellt konstigt, men jag skulle inte svära
              på att det beror på någon sänkning av restaurangmomsen.
            </seg>
          </u>
          <note type="speaker" xml:id="i-3711777922353634-0">
            Anf. 135 PENILLA GUNTHER (KD):
          </note>
          <u who="penilla_gunther_2423bb" xml:id="i-2b246302a7cd12de-3">
            <seg xml:id="i-20a429cb7d95857c-0">
              Herr talman! Detta är egentligen en replik på Krister Örnfjäder.
              Jag sitter här och blir upprörd över den nonchalans som han visar.
              Jag vill påstå att det är okunskap, fast det bär mig emot att
              säga det.
            </seg>
            <seg xml:id="i-2c2c97d2caeb5673-0">
              Eftersom jag sitter i arbetsmarknadsutskottet vet jag att det
              där handlar mycket om att se på de subventionerade anställningarna.
              Det har satsats mer pengar än någonsin. Vi vet att det finns människor
              som verkligen behöver dessa stöd. Men arbetsgivarna tar inte emot
              vare sig gamla, unga eller däremellan i tillräcklig omfattning.
              Vad ska vi göra åt det?
            </seg>
            <seg xml:id="i-cc91360be8f338bc-0">
              Det finns till och med 90-procentiga subventioner av anställningar,
              men de här människorna tas ändå inte emot. Vad ska vi göra åt
              det? Det har införts handledarstöd, som jag själv har varit med
              och kämpat för, för att arbetsgivare ska kunna avsätta tid och
              till och med få betalt för att ta emot personer. Det handlar inte
              minst om personer med arbetshinder, som står allra längst ifrån
              den ordinarie arbetsmarknaden. Vad ska vi göra åt det?
            </seg>
            <seg xml:id="i-1ac4a41b595127cb-0">
              Självfallet måste arbetsgivarna ta sitt ansvar i detta. Men vilka
              ytterligare jobb skulle det ge att höja momssatsen inom restaurangnäringen?
              Många ungdomar har sin första arbetsplats inom just restaurangnäringen.
            </seg>
            <seg xml:id="i-3003272ab2b88086-0">
              Om vi talar om besöksnäringen finns det väl ingen av oss som
              inte vill gå och fika på ett kafé eller äta på en restaurang.
              Vi själva som riksdagsledamöter blir ganska ofta bjudna på middagar,
              och vi äter lunch varje dag.
            </seg>
            <seg xml:id="i-de635c1dab703894-0">
              Skulle vi på något sätt särskilja jobb från jobb och säga att
              de här jobben inte är lika viktiga? Om det är det som Krister
              Örnfjäder vill säga tycker jag att Socialdemokraterna har missat
              någonting väldigt väsentligt och grundläggande i näringspolitik,
              att alla jobb och företag är lika viktiga.
            </seg>
          </u>
          <note xml:id="i-58520f1d0c91ecd4-0">
            Överläggningen var härmed avslutad.
          </note>
          <note xml:id="i-573c45530410b9ee-0">
            10 § Bevakning ombord på svenska fartyg
          </note>
          <note xml:id="i-e3414f8b6afc6284-1">
            Föredrogs
          </note>
          <note type="speaker" xml:id="i-c10f667c41cff844-0">
            Anf. 136 ANNIKA LILLEMETS (MP):
          </note>
          <u who="annika_lillemets_d743a3" xml:id="i-4db85ffcc238a2fd-0">
            <seg xml:id="i-4ae544e795f0fca4-0">
              Herr talman! Debatten i dag handlar om säkerheten för besättningar
              på svenska handelsfartyg som färdas på rutter där de riskerar
              att angripas av pirater. Det är självklart så att vi i riksdagen
              ska göra vad vi kan för att se till att de får skydd. Regeringens
              förslag för att lösa detta är att låta rederierna anlita privata
              militära säkerhetsföretag för att sköta skyddet ombord. Vid en
              första anblick kan detta kanske verka som en praktisk och enkel
              lösning.
            </seg>
            <seg xml:id="i-10efd7a36b75f8c7-0">
              Infrastrukturministern säger i Svenska Dagbladet i dag att eftersom
              allt fler rederier efterfrågar möjligheten att beväpna sig mot
              pirater, vill regeringen att det ska ske under ordnade former,
              så att man ska veta vad som gäller, att det finns rätt utbildning
              och att man följer upp så att det görs under ordnade former. Gott
              så, men hur ska det gå till? När man bemödar sig att gå på djupet
              med problemet ser man många komplexa och svåra frågor som inte
              utretts tillräckligt.
            </seg>
            <seg xml:id="i-5b067ce7e5f8d5cc-0">
              Problemet med piratattacker mot handelsfartyg är allvarligt och
              påtagligt men förslagen i propositionen missriktade. Miljöpartiet
              anser att de föreslagna åtgärderna inte står i paritet med den
              problembild som beskrivs. Flera komplexa frågeställningar som
              är principiellt viktiga diskuteras inte tillräckligt utförligt,
              vare sig i propositionen eller i betänkandet, exempelvis den svenska
              statens hänvisande av rent militära uppgifter till privata säkerhetsföretag,
              som dessutom i stort sett alltid kan förväntas vara utländska.
            </seg>
            <seg xml:id="i-946c810a7983a9b4-0">
              En grundläggande princip i en rättsstat som den svenska är att
              staten har ett våldsmonopol. Och det har redan skett viss delegering
              av denna rätt till privata bevakningsföretag i Sverige. Med undantag
              för nödvärnsrätten är det inte tillåtet för privatpersoner att
              bruka våld eller på annat sätt ta lagen i egna händer för att
              skydda liv och egendom. Steget till att överföra rent militär
              våldsanvändning på privata säkerhetsföretag anser Miljöpartiet
              emellertid vara direkt olämpligt. Enkelt uttryckt: Militär verksamhet
              ska skötas av militär. Även Försvarsmakten är för övrigt kritisk
              och varnar i Svenska Dagbladet i dag för riskerna med en privatkontrollerad
              försvarsindustri.
            </seg>
            <seg xml:id="i-6c4e6289d3980453-0">
              Det är ett principiellt viktigt vägval att öppna för att privata
              företag ska anförtros långtgående befogenhet att utöva våld å
              statens vägnar. Detta är inte i första hand en trafikpolitisk
              fråga utan en försvars- och säkerhetspolitisk fråga.
            </seg>
            <seg xml:id="i-06e9b3bf1308e548-0">
              Det är Försvarsmakten som har till uppgift att skydda svenska
              fartyg inom svenskt territorium och på fritt hav under fred och
              neutralitet. Principen att staten i grunden ensam har rätt att
              utöva våld gäller alltså även ombord på svenska handelsfartyg.
            </seg>
            <seg xml:id="i-e607e0df4c78974e-0">
              Det naturliga hade varit att försöka tillgodose handelsflottans
              behov av skydd genom att låta Försvarsmakten åta sig uppgiften,
              precis som Frankrike, Nederländerna och Italien gör. Men den möjligheten
              avfärdas helt kort i propositionen, med konstaterandet att den
              lösningen skulle inte fungera i Sverige av såväl organisatoriska
              som kostnadsmässiga skäl. I trafikutskottets betänkande står det
              att Sverige varken har det antal örlogsfartyg som krävs eller
              de ekonomiska resurserna för genomförandet av ett sådant stöd.
              Men är frågan utredd och i så fall av vem? Av Försvarsdepartementet,
              som har relevant kompetens? Det framgår inte av vårt beslutsunderlag.
            </seg>
            <seg xml:id="i-8b1a3617e98c5d0f-0">
              Om det nu ändå är fastlagt att Försvarsmakten inte har tillräckliga
              resurser för att tillgodose detta nu uppkomna behov behövs en
              djupare diskussion om på vilka sätt redarna skulle kunna köpa
              tjänster av staten eller på annat sätt fullgöra skyddsbehovet
              genom anlitande av offentliga tjänster.
            </seg>
            <seg xml:id="i-3e3b49cde0ac1e67-0">
              Vi menar också att staten lägger ett alltför stort ansvar på
              rederierna, då det finns problem med transparens, bristande myndighetstillsyn
              och auktorisation samt hur eventuella överträdelser av lagen ska
              beivras. Vi är alltså inte emot att fartygen bevakas, men vi är
              emot att privata säkerhetsföretag anlitas för att utföra rent
              militära uppdrag. Det ska Försvarsmakten göra. För bara något
              år sedan förordade för övrigt i stort sett alla intressenter,
              inklusive rederierna, en lösning där Försvarsmakten sköter skyddet
              av svenska handelsfartyg. Näringen kritiserade då regeringen för
              passivitet.
            </seg>
            <seg xml:id="i-6fae4b2546e7f4ee-0">
              I betänkandet förklarar utskottets majoritet att det är mycket
              viktigt att beväpnad säkerhetspersonal är underkastad noggrann
              och regelbunden kontroll från svenska myndigheters sida och att
              man ser med tillfredsställelse på hur tillsynen över fartygen
              och bevakningsföretagen är reglerad i lagförslaget som vi nu diskuterar.
              Men det är inga åkerier eller taxiföretag som Transportstyrelsen
              nu får att se till, utan det är internationella företag som anställer
              personer med varierande och svårkontrollerad bakgrund för att
              arbeta som tungt beväpnade soldater. Ett aktuellt exempel är att
              branschen, enligt uppgift, för närvarande gärna rekryterar från
              Sierra Leone, ett krigshärjat land med många före detta barnsoldater
              som nu hyrs ut för att de är billiga. Transportstyrelsen konstaterar
              själva i Svenska Dagbladet i dag att de inte kan bedriva någon
              mer omfattande bakgrundskontroll av alla de individer som kommer
              och går i alla dessa företag från alla världens hörn. Men utskottsmajoriteten
              förklarar sig nöjd.
            </seg>
            <seg xml:id="i-fa87a5714031a6bd-0">
              Syftet med regeringens förslag till ny lag är att ge sjömännen
              större trygghet när de arbetar i områden där piratverksamhet förekommer.
              På grund av bland annat EU:s operation Atalanta och ett allmänt
              ökat säkerhetstänk inom rederinäringen har pirataktiviteten i
              Adenviken och Indiska oceanen under 2012 nästan halverats.
            </seg>
            <seg xml:id="i-b9866cb2bb30b0c4-0">
              Vi menar att de föreslagna åtgärderna med tungt beväpnad privat
              säkerhetspersonal ombord på svenska handelsfartyg innebär en falsk
              trygghet för sjömännen och för rederinäringen. Det är inte en
              långsiktig lösning på det allvarliga problem för sjöfarten som
              piratattackerna utgör. Risken är nämligen överhängande att det
              leder till en farlig våldsspiral, en skenande kapprustning, där
              även piraterna beväpnar sig med allt tyngre vapen.
            </seg>
            <seg xml:id="i-754f3fcde531c14a-0">
              För att avvärja en piratattack krävs inte bara handeldvapen som
              pistoler och automatvapen utan kulsprutor, prickskyttegevär och
              eventuellt även pansarbrytande vapen av typen RPG, rocket-propelled
              grenade, för att på långt avstånd kunna skjuta varningsskott eller
              eventuellt verkanseld. Skulle pirater ändå ta sig ombord på ett
              bevakat fartyg ökar i stället riskerna för fartygsbesättningen
              drastiskt.
            </seg>
            <seg xml:id="i-1a5ab8851dd7ca39-0">
              Våld föder våld. Risken finns att vi i framtiden riskerar att
              möta stora privata och kriminella örlogsfartyg ute på haven. Vi
              i Miljöpartiet menar därför att det krävs helt andra åtgärder
              än det föreslagna lagförslaget.
            </seg>
            <seg xml:id="i-8bdb1f5fb039777a-0">
              Vi tycker att det är bra att Sverige fortsätter att delta i militära
              insatser som EU:s operation Atalanta och bistår exempelvis Somalia
              med kustbevakningskapacitet. Det är sådana insatser som är till
              gagn för sjöfarten, och man kan diskutera på vilka sätt vi kan
              utöka skyddet för handelsfartygen och deras besättningar i riskområden.
              Men för att lösa problemen långsiktigt krävs förstås insatser
              för att säkra fattiga fiskares rätt till sin försörjning, som
              att stoppa rovfisket som bedrivs av utländska industriella fiskeflottor
              och solidariskt hjälpa till att stärka och bygga upp samhällen
              och stater i de aktuella områdena, så att människor inte i desperation
              drivs att bli pirater.
            </seg>
            <seg xml:id="i-1a16e8e6ae3b5fb7-0">
              FN:s fackorgan, den internationella sjöfartsorganisationen IMO,
              har utfärdat rekommendationer för hur handelsfartyg ska kunna
              skydda sig från att bli kapade av pirater. Enligt uppgift från
              Sveriges Redareförening följer svenska fartyg som passerar genom
              riskområden IMO:s riktlinjer och dess handbok med best management
              practices, alltså bästa praktiska exempel, strikt. Varken IMO
              eller BMP säger emellertid någonting om beväpning av besättningarna
              eller användning av beväpnad säkerhetspersonal. I stället rekommenderas
              rederierna att utöka skalskyddet för de fartyg som rör sig i riskområden
              genom att till exempel förse dem med vattenkanoner, taggtråds-
              eller elstängsel och så vidare i större utsträckning. Det finns
              också en mängd andra åtgärder som rederierna kan vidta för att
              minska riskerna.
            </seg>
            <seg xml:id="i-dab41b146960e434-0">
              Herr talman! Det finns flera allvarliga oklarheter i lagförslaget
              som vi nu diskuterar, bland annat om riktlinjer för hur säkerhetspersonalen
              ska agera ombord. I avtalet mellan rederiet och säkerhetsföretaget
              bör det slås fast att befälhavaren har befälet över säkerhetspersonalen
              när denna befinner sig ombord. Men hur ska befälhavaren agera
              om säkerhetspersonalen omhändertagit pirater? Ska de låsas in?
              Var, hur och hur länge? Och var ska de överlämnas? Detta säger
              lagtexten ingenting om.
            </seg>
            <seg xml:id="i-bc273ff23c5a36c7-0">
              Under 3 § i den av regeringen föreslagna lagtexten står det att
              tillstånd för bevakning ombord får beviljas på ett antal villkor,
              däribland att det kan antas att bevakningen kommer att bedrivas
              på ett sakkunnigt och omdömesgillt sätt och att säkerhetspersonalen
              har ändamålsenlig utbildning och även i övrigt är lämpad att inneha
              skjutvapen och ammunition.
            </seg>
            <seg xml:id="i-7a1a28bf338fac15-0">
              Hur avgörs detta? Vem avgör vad som är ändamålsenlig utbildning?
            </seg>
            <seg xml:id="i-7ec426cbe8bc7359-0">
              Vidare står det i propositionen att det i princip krävs enligt
              gällande rätt att företag som åtar sig bevakningsuppdrag ombord
              på svenska fartyg är auktoriserade samt, i förekommande fall,
              att det finns tillstånd att inneha vapen.
            </seg>
            <seg xml:id="i-0a32c02bba40dfec-0">
              Frågan som åtminstone vi ställer oss är: auktoriserade var då?
              Får svenska rederier enbart använda företag som är auktoriserade
              i Sverige?
            </seg>
            <seg xml:id="i-c43b327c708eb079-0">
              I bilaga 9 i propositionen finns en översättning där det står
              svart på vitt att det för närvarande inte finns några internationella
              riktlinjer eller standarder för privata säkerhetsföretag som tillhandahåller
              tjänster ombord på fartyg.
            </seg>
            <seg xml:id="i-59bac4577c68a3aa-0">
              Montreuxdokumentet om internationella förpliktelser och god praxis
              för stater i förhållande till privata militära företag och privata
              säkerhetsföretag under väpnad konflikt är inte applicerbart i
              det här fallet.
            </seg>
            <seg xml:id="i-6578d34eb67e1ea6-0">
              Den internationella uppförandekoden för privata säkerhetsföretag
              saknar även den direkt relevans för sjöröveri och väpnade rån
              mot fartyg. Även om den fastställer ett antal principer och processer
              för privata säkerhetsföretag när det gäller att främja rättssäkerheten
              och respekten för mänskliga rättigheter så bygger den på självreglering
              och gäller endast landbaserade säkerhetsföretag.
            </seg>
            <seg xml:id="i-fc0263feaacc0adc-0">
              Regeringen föreslår alltså en lagstiftning som ger privata militära
              företag och privata säkerhetsföretag en långtgående rätt att utöva
              våld samtidigt som det saknas internationella modeller för auktorisering,
              certifiering eller standarder för privata säkerhetsföretag som
              tillhandahåller tjänster ombord på fartyg.
            </seg>
            <seg xml:id="i-093c620569c526cd-0">
              Därutöver ser vi en stor brist i tillsyn och myndighetsutövande
              när det gäller privata säkerhetsföretag men kanske framför allt
              privata militära säkerhetsföretag. De internationella exemplen
              förskräcker eftersom ett alltför stort ansvar läggs på rederierna
              själva att reglera hanteringen av de privata säkerhetsföretagen.
            </seg>
            <seg xml:id="i-0f68db6a11cee5ba-0">
              Just denna växande bransch, privata militära företag och privata
              säkerhetsföretag, måste regleras hårdare, och ett absolut minimum
              är att den svenska regeringen har kontroll över vilka dessa företag
              är och vilka tjänster de saluför. Detta är en näring som regeringen
              borde sträva efter att stävja och reglera i stället för att främja.
            </seg>
            <seg xml:id="i-5bba2bbdff070094-0">
              Miljöpartiet ser det som högst motsägelsefullt att samtidigt
              som vi i Sverige har en grundläggande målsättning med vapenlagstiftningen
              som går ut på att begränsa tillgången till vapen i samhället föreslår
              regeringen en ny lag som öppnar för att privatpersoner ska få
              beväpna sig med tunga vapen och ta över det statliga våldsmonopolet.
            </seg>
            <seg xml:id="i-dbb3044c9f3a993b-0">
              Vi ser regeringens förslag på en privat säkerhetslösning för
              rederierna framför en statlig som ett skifte, ett vägval där regeringen
              väljer det sämsta av de tänkbara alternativen och på alldeles
              för lösa boliner med tanke på frågans vikt.
            </seg>
            <seg xml:id="i-c388122fe0d63e63-0">
              Vi menar därför att den statsrättsliga sidan av anlitandet av
              privata säkerhetsföretag förtjänar att utredas mycket grundligare
              innan regeringen lägger fram förslag i just denna riktning. Även
              den som tycker att det är principiellt rätt att delegera ut statens
              våldsmonopol till privata aktörer bör hålla med om att om så sker
              ska konsekvenser och risker vara väl utredda.
            </seg>
            <seg xml:id="i-66353c4def36e246-0">
              Herr talman! Mot bakgrund av detta yrkar jag avslag på propositionen
              och bifall till Miljöpartiets reservation. Jag vill avsluta med
              att uttrycka min uppriktiga förvåning över att övriga riksdagspartier
              tycks ta så lättvindigt på denna viktiga fråga.
            </seg>
          </u>
          <note xml:id="i-4ed753436873a90e-0">
            I detta anförande instämde Stina Bergström (MP).
          </note>
          <note type="speaker" xml:id="i-8b1b8d6ff800e11d-0">
            Anf. 137 LARS JOHANSSON (S):
          </note>
          <note xml:id="i-11167a0ce9947689-0">
            Herr talman! Jag börjar med att yrka bifall till förslaget i
            trafikutskottets betänkande.
          </note>
          <u who="lars_johansson_de76bc" prev="cont" xml:id="i-4eaab33e7227a033-0">
            <seg xml:id="i-ca109aea056d3f56-0">
              Vi har kunnat åse sjöröveri och piratattacker utanför länder
              som inte har kontroll över sina egna territorier och inte är fungerande
              demokratier, vilket gör att de inte alltid har kunnat lagföra
              de människor som gör dessa attacker.
            </seg>
            <seg xml:id="i-a51cbc347ad90343-0">
              Detta är det grundläggande problemet, och här måste vi arbeta
              via FN-systemet och på olika sätt medverka med biståndsinsatser
              och liknande för att dessa länder ska få en demokratisk utveckling
              och därmed kunna skapa förutsättningar för att denna typ av verksamhet
              inte längre ska förekomma.
            </seg>
            <seg xml:id="i-d45419116bc13a7c-0">
              Jag uppfattar att Annika Lillemets är överens med majoriteten
              i utskottet om att detta inte är bra och att man på olika sätt
              måste lösa frågan för den internationella handelssjöfarten.
            </seg>
            <seg xml:id="i-602624019b8820dd-0">
              Vi socialdemokrater tycker att förslaget, som har stöd från IMO,
              fackliga organisationer, Sveriges Redareförening med flera, är
              ett sätt att kunna komma till rätta med en besvärlig situation.
            </seg>
            <seg xml:id="i-d6d557d6f9d5a2ab-0">
              Det är också viktigt att komma ihåg att på de fartyg där man
              har haft beväpnad säkerhetspersonal ombord har det, såvitt vi
              vet, inte varit några attacker.
            </seg>
            <seg xml:id="i-58fd543b3717aef1-0">
              Det är i första hand i förebyggande syfte som handelssjöfarten
              ska kunna ha beväpnad säkerhetspersonal på sina fartyg. Det ska
              vara avskräckande och på så vis förhindra attacker.
            </seg>
            <seg xml:id="i-a481591209bf50d6-0">
              Det finns många frågor kring hur detta ska regleras. Det måste
              självklart finnas särskilda tillstånd, och det är Transportstyrelsen
              som ska utfärda dessa i samarbete med polisen. Jag utgår från
              att man gör en noggrann bedömning från fall till fall. Det är
              ingen generell rättighet, utan det ska avgöras från fall till
              fall. Rederiet ska klargöra vilka vägar fartygen ska gå över våra
              hav, och utifrån det tar man ställning till om det är befogat
              eller inte. Det sker alltså en rigorös kontroll innan man får
              möjlighet att ha säkerhetspersonal ombord för att förhindra olika
              former av attacker.
            </seg>
            <seg xml:id="i-378edb7fc00f3106-0">
              På sjön är det alltid den som är kapten och befälhavare som har
              det yttersta ansvaret. Det är den personen som avgör om det ska
              sättas in säkerhetspersonal eller inte. Det är den personen som
              avgör om de ska gå till attack mot pirater av olika slag. Det
              är alltså befälhavaren som avgör detta utifrån risken för fartyget
              att bli attackerat.
            </seg>
            <seg xml:id="i-b88b25f6f2222d78-0">
              Det är mot denna bakgrund som vi socialdemokrater tycker att
              det finns tillräcklig kontroll så att detta inte far i väg åt
              fel håll. Vi kommer givetvis att följa denna fråga noga och se
              hur utvecklingen blir. Om det inte fungerar som vi hoppas och
              som regeringen har skrivit i sin proposition, och som också framgår
              av betänkandet, kommer vi ånyo att ta upp denna fråga.
            </seg>
            <seg xml:id="i-a46658c3b81a0103-0">
              Vi tror dock att vi med det upplägg som är presenterat kan komma
              till rätta med en hel del av de piratattacker och det sjöröveri
              som sker.
            </seg>
            <seg xml:id="i-c42c7371195a92cf-0">
              Tyvärr sker det på olika ställen. Inte minst har det ökat i Västafrika
              på senare tid på grund av att man inte har kontroll i de länder
              som ligger utefter den västafrikanska kusten.
            </seg>
            <seg xml:id="i-05d7b83abc2d5360-0">
              Vi tror att detta ska ha en avskräckande effekt, och därför yrkar
              vi bifall till förslaget i betänkandet.
            </seg>
          </u>
          <note type="speaker" xml:id="i-cbc387ab54ea53c9-0">
            Anf. 138 JESSICA ROSENCRANTZ (M):
          </note>
          <note xml:id="i-09c846cfffca6974-0">
            Herr talman! Jag börjar med att yrka bifall till utskottets förslag
            i betänkandet.
          </note>
          <u who="jessica_rosencrantz_3b5891" prev="cont" xml:id="i-2fff4a5bbe8c2990-0">
            <seg xml:id="i-ef5d046de31ea004-0">
              Från att ha varit ett relativt begränsat fenomen har piratverksamheten
              det senaste decenniet ökat och brutaliserats. Sjöröveriet världen
              över är ett stort problem och medför betydande oro för de svenska
              fartyg som färdas på internationellt vatten.
            </seg>
            <seg xml:id="i-c42da24d868dc6d8-0">
              Enligt nyligen publicerad statistik från International Maritime
              Bureau blev under årets första kvartal 4 fartyg kapade, 51 fartyg
              bordade, 7 fartyg beskjutna och 4 fartyg angripna världen över.
              75 besättningsmedlemmar togs som gisslan, 14 kidnappades och 1
              dödades. Varje attack är ett misslyckande och en stor tragedi.
            </seg>
            <seg xml:id="i-ea89add67fe3db02-0">
              Området kring Adenviken har varit ett av de hårdast ansatta områdena
              vad gäller piratverksamhet. Det är ett av de mest trafikerade
              områdena och passeras varje år av ungefär 17 500 fartyg. Många
              av dessa fartyg är svenska, och vi ser i dag att handels- och
              fiskefartyg världen över attackeras av pirater som har sina baser
              bland annat utmed den somaliska kusten. Men utvecklingen är att
              piraterna rör sig över större delar av världen än Somalias kust.
            </seg>
            <seg xml:id="i-45888d883376bb51-0">
              Ett område som oroar just International Maritime Bureau är Guineabukten,
              där 15 incidenter rapporterades under det första kvartalet, däribland
              tre kapningar. Av dessa incidenter inträffade elva utanför Nigeria.
              Vapen användes i minst nio av dessa attacker. Längre västerut
              i Afrika rapporterades tre incidenter utanför Elfenbenskusten,
              då bland annat två tankfartyg kapades.
            </seg>
            <seg xml:id="i-98bd59b296c70f63-0">
              Vi ser att attackerna inte bara blir fler utan också brutalare.
              Piraterna kapar fartyg och begär höga lösensummor. Förhållanden
              för dem som tas som gisslan är allt annat än angenäma. Pirater
              hotar ofta med döden eller med att skada gisslan.
            </seg>
            <seg xml:id="i-f129c79f04940648-0">
              Exemplet Somalia visar dock att det går att minska sjöröveriet.
              Efter flera års stigande siffror kan vi se att piratverksamheten
              vid Somalias kust minskar. Det gör den tack vare just kraftfulla
              åtgärder. Chefen för International Maritime Bureau, Pottengal
              Mukundan, har varit väldigt tydlig med att det krävs fortsatta
              insatser. Han har sagt så här: Trots att antalet piratattacker
              som rapporteras från Somalia har minskat kraftigt går det inte
              att slå sig till ro. Attackerna kommer att stiga till tidigare
              nivåer om den militära närvaron minskar eller om fartygen minskar
              sin bevakning.
            </seg>
            <seg xml:id="i-0468518b1d2f2fad-0">
              Den svenska inställningen har hittills varit att de handelsfartyg
              som trafikerar området inte bör skydda sig genom att använda vapen
              eftersom detta skulle kunna leda till en upptrappning av våldet.
              I stället har det ansetts lämpligare att fartygen förlitar sig
              på det skydd som de marina styrkor som stationerats i området
              kan erbjuda, samt på att tillämpa sjöfartsnäringens bästa praxis
              rörande egenskydd, exempelvis hög fart med mera.
            </seg>
            <seg xml:id="i-535f3be402006eb0-0">
              Det har dock visat sig att dessa åtgärder inte är tillräckliga
              för att undvika piratattacker. Attackerna blir som sagt inte bara
              fler utan också grövre till sin karaktär. Åtgärder måste enligt
              regeringen och mig vidtas för att skydda svenska intressen och
              för att rädda människoliv.
            </seg>
            <seg xml:id="i-b8762009fe472c14-0">
              Den svenska staten har i sig små eller kanske inga möjligheter
              att ingripa mot piratattacker som utförs mot ett fartyg i internationella
              farvatten. Frågan har därför uppstått om handelsfartyg som trafikerar
              riskområdet utanför Somalias kust och andra riskområden bör få
              möjlighet att skydda sig själva genom just beväpnad säkerhetspersonal
              från privata säkerhetsföretag.
            </seg>
            <seg xml:id="i-680acba44f421bed-0">
              Internationella sjöfartsorganisationen, IMO, avråder från att
              besättningar får tillgång till vapen eftersom de saknar utbildning
              för att hantera dem. I fråga om privata säkerhetsföretag ombord
              har däremot IMO angivit att det bör vara en fråga för varje enskild
              flaggstat. Många länder har redan gått före. Många länder har
              vidtagit åtgärder för att rederierna ska ha möjligheter att skydda
              sina fartyg. Danmark, Frankrike, Italien, Norge, Nederländerna
              och Storbritannien tillåter i dag beväpnade säkerhetsvakter ombord,
              om än med olika utformning. Det rör sig om beväpnade vakter i
              någon form.
            </seg>
            <seg xml:id="i-526d0d7b6786edac-0">
              Även inom FN har en rad åtgärder vidtagits för att komma till
              rätta med sjöröveriet. Operation Atalanta som just nu pågår är
              ett sådant exempel. Operationen har hittills medfört att angreppen
              på fartygen med hjälpsändningar till den somatiska befolkningen
              har upphört. Men även om operationen har medfört att kapningarna
              har minskat i området har attackerna som helhet i övriga världen,
              till exempel i Västafrika, ökat i omfattning.
            </seg>
            <seg xml:id="i-58cd20e12a8faacd-0">
              Regeringen har i sin proposition kommit fram till att det är
              hög tid för Sverige att agera. Även vi har anledning att skydda
              våra fartyg, våra besättningar, våra passagerare och vår last.
              Därför föreslår regeringen just att sådant utnyttjande av beväpnad
              bevakning ombord på svenska fartyg bör tillåtas. Förslaget är
              i linje med rekommendationerna från IMO.
            </seg>
            <seg xml:id="i-bcb4191fa0fcbecd-0">
              Det har framförts invändningar från bland annat Miljöpartiet
              om att det är bättre att låta militären ansvara för bevakningen
              av fartygen snarare än privata företag. Jag kan förstå den synpunkten
              och delvis sympatisera med den, men jag skulle säga att den tyvärr
              inte är realistisk.
            </seg>
            <seg xml:id="i-f2711bd750154d12-0">
              I propositionen framgår bland annat att det inte är möjligt att
              bevaka hela riskområdet i Indiska oceanen med marina stridskrafter
              eller kustbevakningsenheter. Ett sådant kontinuerligt åtagande
              skulle innebära en stor kostnadsmässig och organisatorisk belastning
              för att skydda ett litet antal privata aktörer. Som ett illustrerande
              exempel kan nämnas just operation Atalanta, där Sverige deltar
              med militär personal utanför Somalias kust. Kostnaden under denna
              begränsade tidsperiod om fyra månader som uppdraget innebär uppgår
              för svensk del till högst 212 miljoner kronor. Det är mycket pengar.
            </seg>
            <seg xml:id="i-30692d5bde045edd-0">
              Det säger sig självt att det skulle vara ekonomiskt orimligt
              att ha fartyg stationerade permanent, särskilt när riskområdena
              breder ut sig. Sverige har varken den ekonomi eller det antal
              fartyg som fordras för en sådan insats. Även alternativet att
              låta militär personal följa med fartygen är en dyr och krånglig
              lösning. Flera länder som i dag använder militär personal har
              dessutom uttryckt önskemål om att övergå till en lösning med civil
              personal. Storbritannien har örlogsfartyg anpassade för uppdrag
              långt ute till havs men har ändå valt en lösning med civila företag.
            </seg>
            <seg xml:id="i-e0437ad584742a2a-0">
              Herr talman! Jag menar därför att möjligheten att anlita beväpnad
              säkerhetspersonal från privata säkerhetsföretag är det mest realistiska
              och effektiva sättet att skydda svenska fartyg. Jag har faktiskt
              inte hört något annat rimligt förslag på hur situationen skulle
              kunna hanteras.
            </seg>
            <seg xml:id="i-586dbfe420ff0c53-0">
              Rädslan för att starta en våldsspiral när beväpnade vakter möjliggörs
              har också tagits upp. Det finns dock inget känt exempel på att
              pirater har lyckats ta sig ombord på ett fartyg som haft beväpnad
              säkerhetspersonal. Bevakningsföretagens uppgift är avskräckande.
              Syftet är att hålla piraterna på avstånd och att undvika eventuella
              attacker. Frågan behandlas ytterligare i propositionen.
            </seg>
            <seg xml:id="i-a5a502d70e6f071d-0">
              Det är tydligt angivet att ett tillstånd för beväpnad säkerhetspersonal
              ska vara underkastat noggrann och regelbunden kontroll av svenska
              myndigheter. Tillsynen över fartygen och bevakningsföretagen är
              också väl reglerad i lagförslaget. Bevakningsföretaget måste vara
              ett stabilt företag med väl utarbetade rutiner för ordergivning,
              livräddning samt kontroller av personal. Det kommer att krävas
              att den som åtar sig bevakningsuppdrag ombord på svenska fartyg
              är auktoriserad samt har tillstånd att inneha vapen.
            </seg>
            <seg xml:id="i-8715d4b0479abf7f-0">
              Herr talman! Sammantaget innebär regeringens proposition kraftfulla
              men samtidigt realistiska åtgärder för att möta det omfattande
              sjöröveri som vi ser äventyra svenska fartyg, passagerare, besättningar
              och last. Med tydliga regelverk och krav för att få tillstånd
              utfärdat möjliggör förslaget för svenska fartyg att effektivt
              och säkert skydda sig. Svenska intressen kan försvaras och liv
              kan räddas.
            </seg>
            <seg xml:id="i-9d6feafc95724f00-0">
              Med detta yrkar jag bifall till utskottets förslag.
            </seg>
          </u>
          <note type="speaker" xml:id="i-783ee2124b4c831f-0">
            Anf. 139 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-4db85ffcc238a2fd-1">
            <seg xml:id="i-b0e0e705c53ba04c-0">
              Herr talman! Jag skulle vilja fråga Jessica Rosencrantz lite
              mer om hur hon ser på möjligheterna för Transportstyrelsen att
              faktiskt utöva tillsyn över dessa privata företag. Som jag har
              kunnat utläsa av propositionen krävs det inte att de ska vara
              auktoriserade i Sverige eller registrerade i Sverige. Jessica
              Rosencrantz kanske kan upplysa mig om huruvida det finns sådana
              bestämmelser. Jag tycker att det är en intressant fråga.
            </seg>
            <seg xml:id="i-09dcec272fc511ae-0">
              Var ska de vara auktoriserade, och vad är det som gäller för
              dessa företag? De kan ju faktiskt komma varifrån i världen som
              helst. Man har från Transportstyrelsen i Svenska Dagbladet i dag
              uttryckt att man inte kommer att kunna kontrollera på individnivå,
              för det är väldigt många som anställs i bolagen, och de kommer
              och går. Det finns ett problem ute i världen med att exempelvis
              före detta barnsoldater anställs liksom sådana som inte har den
              kvalitet som vi själva skulle önska på våra fartyg.
            </seg>
            <seg xml:id="i-dcdd55950b44db51-0">
              Sedan vill jag ta upp detta med den militära personalen. Jag
              tycker att det är väldigt summariskt beskrivet. Det står att det
              skulle vara organisatoriskt och ekonomiskt omöjligt att ha svensk
              militär ombord på skepp. Eller strängt taget står det inte ens
              att det ska vara ombord på skepp utan det står något om örlogsfartyg
              och ombord på skepp jag tycker att det är väldigt bristfälligt
              beskrivet. Då undrar jag: Vem är det som ska betala egentligen?
              Är det givet att det är svenska skattebetalare som ska betala
              om svensk militär personal ombord på svenska handelsfartyg kostar
              mer än det skulle göra att anlita något annat företag och pressa
              priset, till exempel ett företag som har anställt före detta barnsoldater?
              Det kan ju bli väldigt farligt med en sådan prispress.
            </seg>
          </u>
          <note type="speaker" xml:id="i-fd321d1ee90093c5-0">
            Anf. 140 JESSICA ROSENCRANTZ (M) replik:
          </note>
          <u who="jessica_rosencrantz_3b5891" xml:id="i-56271bc125aa411c-0">
            <seg xml:id="i-a5134d0966060215-0">
              Herr talman! Det var flera frågor. Till att börja med vill jag
              konstatera att det beslut som vi ska fatta om detta innebär att
              man trycker på en startknapp. Sedan förväntar jag mig att Transportstyrelsen
              framöver utarbetar tydligare riktlinjer och standarder, vilket
              Annika Lillemets var inne på. Även om vi kan ha åsikter om det
              upplever jag inte att det är en fråga för denna kammare att i
              detalj reglera detta. Det gör vi inte i några andra frågor heller.
            </seg>
            <seg xml:id="i-f5eee814d0bae0ee-0">
              Jag förväntar mig därför, precis som tidigare talare har sagt,
              att denna debatt och detta beslut kommer att följas av tydligare
              riktlinjer från Transportstyrelsen. När det handlar om hur man
              utarbetar dem förväntar jag mig också att man diskuterar detta
              noga med IMO som har liknande frågor att hantera. Det är också
              flera länder som har infört liknande typer av lagstiftning. Man
              kan därför även ta reda på hur dessa länder har agerat mer i detalj.
            </seg>
            <seg xml:id="i-42c867b1ffb2e74c-0">
              När det handlar om ansvarsutkrävande är propositionen ganska
              tydlig med att varje redare bär ansvar för under vilka villkor
              som man bestämmer sig för att anlita dessa bevakningsföretag eller
              inte. Lagförslaget är också mycket tydligt med att man kan anlita
              denna typ av bevakningsföretag bara om man verkligen uppfyller
              ett visst antal kriterier, till exempel att man befinner sig inom
              ett område där man riskerar att utsättas för piratattacker, att
              man själv upplever ett hot och så vidare. Det finns bland annat
              på s. 13 i utskottets betänkande flera olika exempel på under
              vilka omständigheter som en redare kan dömas till böter eller
              fängelse. Det finns alltså angivet i propositionen vilka former
              av sanktioner som man har avsett att använda mot de redare som
              inte uppfyller kriterierna.
            </seg>
          </u>
          <note type="speaker" xml:id="i-b54f8b1603c3a2ff-0">
            Anf. 141 ANNIKA LILLEMETS (MP) replik:
          </note>
          <u who="annika_lillemets_d743a3" xml:id="i-4db85ffcc238a2fd-2">
            <seg xml:id="i-eec392155829666b-0">
              Herr talman! Jag undrar fortfarande hur mycket man har utrett
              kostnaderna och problemen med organisering om den svenska försvarsmakten
              skulle åta sig att finnas ombord på fartyg eller köra fartyg någonstans.
              Vad har Försvarsdepartementet sagt om detta? Det vore mycket intressant
              att veta.
            </seg>
            <seg xml:id="i-d9f36ccdfe42350d-0">
              Jag tycker att det är en ganska märklig ordning att vi i trafikutskottet
              står och diskuterar en sådan försvars- och säkerhetspolitisk fråga.
              Men Jessica Rosencrantz som ändå företräder ett regeringsparti
              kanske kan upplysa mig lite mer om det.
            </seg>
            <seg xml:id="i-9aaefb673d130606-0">
              Oavsett var vi landar tycker jag inte att vi har ett tillräckligt
              bra beslutsunderlag med tanke på att det statliga våldsmonopolet
              är så pass viktigt. Det tycker i alla fall vi att det är.
            </seg>
            <seg xml:id="i-acc1f6321b41c968-0">
              Vad har egentligen sagts, och har man diskuterat frågan om redarna
              helt enkelt skulle få betala vad det kostar? Då skulle bananerna,
              eller vad det nu kan vara för gods, bli dyrare i konsumentledet
              därför att vi då skulle ha garanterat utbildad och lämplig personal
              som Transportstyrelsen kanske rent av skulle ha en viss möjlighet
              att kontrollera.
            </seg>
            <seg xml:id="i-97d84511213809e9-0">
              Jag är fortfarande orolig för detta med auktorisering. Var ska
              företagen vara auktoriserade om de är baserade i något helt annat
              land? Det finns inget bindande regelverk här. Tror verkligen regeringspartierna
              och utskottsmajoriteten Jessica Rosencrantz får naturligtvis tala
              för sig själv att Transportstyrelsen har en sportslig chans att
              ha den kontroll som krävs när det handlar om användning av grova
              vapen och militära uppdrag? Detta är nämligen inte som att kontrollera
              taxiverksamhet eller åkerier. Detta är något mycket allvarligare.
            </seg>
          </u>
          <note type="speaker" xml:id="i-e9e61f7a1b3a22d2-0">
            Anf. 142 JESSICA ROSENCRANTZ (M) replik:
          </note>
          <u who="jessica_rosencrantz_3b5891" xml:id="i-56271bc125aa411c-1">
            <seg xml:id="i-a0db0a15d3d0621a-0">
              Herr talman! Jag vill börja med att säga att jag förstår Annika
              Lillemets grundläggande oro i detta fall. Jag sympatiserar också
              med tanken att det kanske finns andra alternativ. Men jag kan
              inte se att det gör det. Jag förstår att man räds en utveckling
              där fler kan beväpna sig och där man, som ni uttrycker det, flyttar
              våldsmonopolet, även om man inte tar det så långt. Jag förstår
              denna oro.
            </seg>
            <seg xml:id="i-3e6a0eb82194b6bb-0">
              Men så långt som det har varit möjligt att överväga kostnader
              och annat kan man ganska snabbt konstatera att för det lilla antal
              svenska fartyg som rör sig i dessa vatten är det en orimlig kostnad
              att ha örlogsfartyg placerade ute på internationellt vatten.
            </seg>
            <seg xml:id="i-0dee909352af8ecb-0">
              Att ha militär personal på fartygen är inte en lösning som primärt
              har använts av de andra länderna. Men jag ser också någonstans
              att militären kan göra större nytta någon annanstans än att befinna
              sig på svenska privata företags båtar. Jag tror att det måste
              vara ett redaransvar att säkra skyddet av fartyget. Där tror jag
              att privata bevakningsföretag är en bättre lösning.
            </seg>
            <seg xml:id="i-aa208921c13db357-0">
              Jag vill åter betona att detta är ett prekärt läge. Det är inte
              en vanlig situation som uppstår dagligen. Men svenska företag
              råkar ut för brutala piratattacker. Att i detta läge säga att
              vi kan vänta ett år och utreda mer tror jag är en farlig väg att
              gå. Utifrån de utredningar som jag har sett känner jag mig tillfreds
              med att detta nog är det minst dåliga alternativet. Jag förlitar
              mig också på att Transportstyrelsen kan utarbeta riktlinjer och
              standarder i samråd med IMO och andra organisationer och länder
              som har gått före för att hitta en framkomlig väg. Sedan får vi
              återkomma och utvärdera hur det blev. Men jag tror att detta är
              den bästa lösning som vi kan se framför oss.
            </seg>
          </u>
          <note type="speaker" xml:id="i-ca481c54cd3e2520-0">
            Anf. 143 LARS TYSKLIND (FP):
          </note>
          <u who="lars_tysklind_527bfb" xml:id="i-8ff23a2499eea981-0">
            <seg xml:id="i-d7ac81bdd50a736d-0">
              Herr talman! I dag utgår vår diskussion från regeringens proposition
              Bevakning ombord på svenska fartyg . Detta är ett av de förslag
              som fanns i den handlingsplan som regeringen lade fram för svensk
              sjöfart i januari. Dessa förslag genomförs nu ett efter ett, och
              detta är alltså ett av förslagen.
            </seg>
            <seg xml:id="i-1dfefe2ac05e0929-0">
              Jag vill direkt säga till Annika Lillemets att vi verkligen inte
              tar lätt på denna fråga. Detta är naturligtvis en mycket komplicerad
              fråga även ur principiell synpunkt.
            </seg>
            <seg xml:id="i-c23352513dbdea31-0">
              Bakgrunden till detta är att svenska fartyg enligt ett antal
              strikta villkor ska kunna få ha beväpnad säkerhetspersonal om
              risken för piratattacker finns. Vi kan konstatera att de har ökat
              påtagligt under de senaste åren.
            </seg>
            <seg xml:id="i-3c7fab20bd69421a-0">
              Erfarenheterna visar, vilket har sagts tidigare, att det knappt
              finns något exempel på att det har förekommit piratattacker mot
              fartyg som har haft beväpnad säkerhetspersonal ombord. Det visar
              med all önskvärd tydlighet att det har en avskräckande effekt.
            </seg>
            <seg xml:id="i-d3d9d7feaca3e83e-0">
              De områden som har dominerat denna diskussion tidigare är farvattnen
              utanför Somalias kust och Adenviken. Om man tittar på bakgrunden
              till detta är den naturligtvis mycket tragisk och har sociala
              rötter. Fiskarbefolkningen har blivit av med sina utkomstmöjligheter,
              och detta har varit grogrunden till detta. Detta är naturligtvis
              också någonting som man måste lösa. Men det löser inte de akuta
              problemen med piratattackerna i detta läge.
            </seg>
            <seg xml:id="i-19a1833ab8913080-0">
              Med sjömilitära insatser har man minskat attackerna i detta område.
              Operation Atalanta har deltagit i detta, där även Sverige har
              varit med och gjort förtjänstfulla insatser med bland annat svenskt
              kustbevakningsflyg och fått mycket beröm för sin insats. Samtidigt
              har man sett, precis som Jessica Rosencrantz beskrev här förut,
              att attacker har uppstått på andra ställen.
            </seg>
            <seg xml:id="i-e9a2deeb38f7bb0a-0">
              Man kan bara konstatera att problemet inte är geografiskt bundet,
              och därför talas det inte i den nya lagen om ett visst område.
              Regeringen kommer i förordning över tid att ange vilka områden
              som är riskområden. Att det krävs en särskild lag för detta beror
              på att lagen om bevakningsföretag och vapenlagen är helt anpassade
              till svenska förhållanden. Detta är ganska specifika förhållanden,
              långt från Sverige, och det är fråga om helt andra vapen. Därför
              krävs det en helt ny lag om detta.
            </seg>
            <seg xml:id="i-588b85b1223f22fe-0">
              När vi nu ska fatta ett sådant här beslut tycker jag att det
              är mycket viktigt att vi har med oss att principen är att det
              är staten som har våldsmonopol och att vi här faktiskt gör ett
              undantag från denna princip. Då gäller det att göra det medvetet
              och på ett bra sätt. Att vi ändå känner att det finns motiv för
              att göra ett undantag beror på att den svenska statens möjligheter
              är små eller nästan obefintliga att skydda svenska fartyg från
              piratattacker så långt från Sveriges gränser. På grund av det
              är det ännu viktigare att man har tydliga villkor för att få tillstånd
              enligt lagen.
            </seg>
            <seg xml:id="i-2a27978e0499abfd-0">
              Det gäller, vilket har nämnts här tidigare, att man kan visa
              att man faktiskt ska in i ett högriskområde och att man ställer
              krav på säkerhetspersonalens kompetens. Hur den ska kvalitetssäkras
              får framtiden utvisa. Men det är mycket svårt att ha företag som
              är auktoriserade i Sverige. Först och främst tas naturligtvis
              personalen ombord när man närmar sig ett sådant område; det är
              inte så att de följer med på hela resor längs Europas kuster.
              Det gäller att vara utanför EES-området innan man över huvud taget
              får ha beväpnade vakter ombord.
            </seg>
            <seg xml:id="i-76a92ca2e84dff28-0">
              Sedan tycker jag att det Lars Johansson tog upp är viktigt, alltså
              att det de facto är befälhavaren ombord som har det strikta ansvaret
              och är den som avgör när man ska använda säkerhetsstyrkan. Tillståndet
              är begränsat till en viss resa eller en viss tid, och det är begränsat
              när det gäller vilka vapen och vilken ammunition man får ha ombord.
              Det avgörs alltså då.
            </seg>
            <seg xml:id="i-86bae130b6897293-0">
              Jag tycker också att det är en väldigt viktig princip att ha
              med sig att det naturligtvis måste vara den sista utvägen att
              bruka väpnat våld. Man ska ha prövat allt annat. Det är den avskräckande
              effekten som är det stora. Det har visat sig att det nästan brukar
              räcka om man jobbar efter principen att man markerar att man har
              beväpnad säkerhetspersonal. Nästa steg måste vara att man skjuter
              varningsskott, och den absolut sista utvägen är att man ger verkanseld.
            </seg>
            <seg xml:id="i-20906e58acfff158-0">
              Det är alltså viktigt att ha med sig de här principerna. Det
              är inte hej och hå när man håller på med den här typen av verksamhet.
            </seg>
            <seg xml:id="i-59beb182e2c95b0e-0">
              Sammantaget gör detta att Folkpartiet kan bifalla det förslag
              som finns i propositionen och i betänkandet, för att ge svenska
              fartyg en rimlig säkerhet ute på världshaven inom riskområdena.
            </seg>
            <seg xml:id="i-10f08ae80a2a8136-0">
              När det gäller reservationen från Miljöpartiet kan jag egentligen
              bara konstatera att Miljöpartiet delar problembilden, men de är
              ändå inte beredda att ge möjlighet att anlita privata säkerhetsföretag.
              Precis som konstateras både i propositionen och i betänkandet
              är det dock inget realistiskt alternativ att anlita den svenska
              försvarsmakten.
            </seg>
            <seg xml:id="i-978040feff6e67a5-0">
              Tittar vi sedan på Vänsterpartiets särskilda yttrande ser vi
              att man också där gör analysen att man faktiskt inte kan se någon
              annan lösning på problemet än den som presenteras i propositionen
              och i betänkandet. Det är lätt att instämma i en sådan slutsats,
              och det är väl egentligen lite det vi känner: Det här är det enda
              alternativ vi ser i dagsläget oberoende av vilka orsaker det har.
              Det är nämligen det tragiska, vilket har lyfts fram, alltså att
              detta oftast har sociala orsaker i grunden.
            </seg>
            <seg xml:id="i-7fb600fd79b025be-0">
              För att skydda svenska fartyg, passagerare, laster och så vidare
              är det här dock en rimlig lagstiftning som har de skyddsbarriärer
              som behövs.
            </seg>
          </u>
          <note type="speaker" xml:id="i-a4aae1439709def4-0">
            Anf. 144 ANNELIE ENOCHSON (KD):
          </note>
          <u who="annelie_enochson_e9d5f8" xml:id="i-f4d92ae670d954b2-0">
            <seg xml:id="i-626a031841d338f7-0">
              Herr talman! Detta är ett betänkande och ett förslag till lag
              jag länge har längtat efter. Redan 2011 väckte jag en motion i
              riksdagen om möjligheten att beväpna våra handelsfartyg som går
              i farvatten med piratverksamhet.
            </seg>
            <seg xml:id="i-24bd59dc63f7e73f-0">
              Att skydda våra svenska fartyg och deras besättningar från pirater
              är absolut nödvändigt. Att skydda transporter av varor till och
              från vårt land är också av största vikt detta eftersom vi vet
              att ca 90 procent av alla varor som importeras till eller exporteras
              från Sverige går just på köl. Under de senaste 20 åren har också
              världens handel ökat tre gånger snabbare än den globala tillväxten.
            </seg>
            <seg xml:id="i-3f58f27a5710f971-0">
              Utanför Afrikas horn har piratverksamhet plågat sjöfarten under
              många år, och denna verksamhet har eskalerat i omfattning. På
              ett område lika stort som hela EU rör sig snabba skiffbåtar, ofta
              förklädda till fiskebåtar och i allt högre grad opererande från
              olika moderskepp. Piratverksamheten är lukrativ och möjliggör
              ett lyxliv som annars är svåruppnåeligt i främst det dysfunktionella
              Somalia. Kapningen av fartyg syftar till att begära lösensummor
              för människor och material, om det inte går att avyttra materialet
              med en gång.
            </seg>
            <seg xml:id="i-510d1efed97921b9-0">
              Området runt Afrikas horn är ett av världens mest trafikerade
              vatten. Årligen passerar ungefär 17 500 fartyg Röda havet och
              Adenviken för in- eller utpasseringar genom Suezkanalen. Andra
              uppgifter gör gällande att 33 000 handelsfartyg passerar Adenviken
              varje år.
            </seg>
            <seg xml:id="i-04b2819330a37586-0">
              Sjöröveriet tilltar tyvärr även på andra platser, som utefter
              Västafrikas kust, vilket gör det ännu viktigare med en lag som
              tillåter våra handelsfartyg att ha beväpnad vakt ombord utan att
              ha en geografisk avgränsning. I september 2011 var 339 civila
              sjömän och 16 handelsfartyg i piraternas våld. Förra året, i september
              2012, var det 224 sjömän och 17 fartyg då är även fiskebåtar inkluderade
              som hölls gisslan. Nedgången anses bero på att flera andra länder
              har infört möjligheten till beväpnade vakter ombord och därmed
              minskat möjligheten för piraterna att ta sig ombord.
            </seg>
            <seg xml:id="i-e23ce6445cdbd857-0">
              Piraternas framfart har inneburit att den ökande risken för de
              internationellt opererande rederierna måste innebära ett kostnadstillägg
              på uppemot 1020 procent. Kostnadstillägget hamnar i slutändan
              på konsumenterna. Den norska rederiföreningen beräknar att piratverksamheten
              utanför Somalias kust kostade 12 miljarder amerikanska dollar
              2011, varav huvuddelen gick till just de internationella bevakningsoperationerna.
            </seg>
            <seg xml:id="i-eb3016efb25a168a-0">
              Betydligt värre är dock den säkerhets- och arbetsmiljörisk pirathotet
              utgör för de sjömän som under dagar och veckor färdas genom osäkra
              vatten. Ingen bransch skulle acceptera att arbeta under förhållanden
              av det här slaget under längre tid. Sveriges välstånd beror mycket
              på det faktum att vi är en framgångsrik exportnation med stark
              frihandelstradition. Å andra sidan utsätts många sjömän för ett
              lidande och en oacceptabel brist på säkerhet på sina arbetsplatser
              för att Sverige ska kunna njuta av frihandeln. Därför menar jag
              att Sverige har en moralisk skyldighet att agera mot denna piratverksamhet.
            </seg>
            <seg xml:id="i-114fc0b55c9a4576-0">
              Fartygen bordas och beskjuts av förbrytare helt utan förpliktelser
              till krigskonventioner. Beskjutningen är till och med riktigt
              tung ibland. När det norska fartyget BW Austria besköts med pansarskott
              i januari 2011 var hon lastad med 46 000 ton gas. Förutom de fatala
              konsekvenser en antändning hade inneburit hade miljökonsekvenserna
              varit oöverblickbara. Den gången gick det bra, men hur blir det
              nästa gång?
            </seg>
            <seg xml:id="i-0e9c36c51f45ec45-0">
              Att behöva anlita privata säkerhetsstyrkor för att skydda sin
              personal och sina varor saknar motstycke för vanliga handelsmän.
              Som utskottet skriver är dock ett fartyg utan beväpnad personal
              ombord i det närmaste skyddslöst, då den svenska staten genom
              polis, försvarsmakt med mera saknar möjlighet att skydda ett så
              stort område som världens piratvatten utgör.
            </seg>
            <seg xml:id="i-c124c94c5d0971e4-0">
              Sedan EU under 2008 inledde Operation Atalanta i Adenviken har
              Sverige vid flera tillfällen deltagit i insatser. Riksdagen fattade
              i början av detta år beslut om att Sveriges väpnade styrkor från
              och med den 6 april i år ska medverka i denna insats med högst
              260 personer under högst fyra månader. Insatsen syftar framför
              allt till att skydda FN:s matleveranser till Somalia.
            </seg>
            <seg xml:id="i-26cb538d616e1edd-0">
              Att använda vapen och säkerhetsstyrkor ombord kommer dock att
              omgärdas med många säkerhetsföreskrifter. Tillsyns- och tillståndsmyndigheten
              kommer att vara Transportstyrelsen. Det är viktigt att det är
              ordning och reda på hur detta ska ske och ordning och reda i föreskrifter
              för när och hur tillstånd ska ges, vem som får använda vapen och
              vid vilka tillfällen detta kan få ske. Jag vill dock höja en varningsflagg
              för att göra dessa förordningar så komplicerade att det försvårar
              för rederierna att få tillstånden.
            </seg>
            <seg xml:id="i-bdd32e363dbd5a06-0">
              Herr talman! Till slut har jag en kommentar om Miljöpartiets
              reservation, som handlar om att i stället använda den svenska
              försvarsmakten för att bevaka våra svenska handelsfartyg i piratvatten.
              Här skriver utskottet mycket klart att det inte är realiserbart
              att ha svenska örlogsfartyg i områden som är drabbade av sjöröveri.
              Sverige har varken det antal örlogsfartyg eller de ekonomiska
              resurser som krävs för genomförandet.
            </seg>
            <seg xml:id="i-b8774b265fc7910f-0">
              Även det alternativ Miljöpartiet anger, att låta militär personal
              följa med handelsfartygen, är en mycket dyr och administrativt
              sett svår lösning. Det krävs exempelvis särskilda tillstånd så
              fort båtarna kommer i hamn om man ska ha med militärer på dem.
              Det skulle försvåra ganska väsentligt.
            </seg>
            <seg xml:id="i-d548e34bc7c22e91-0">
              Flera länder som använder militär personal har också uttryckt
              en önskan om att övergå till att använda civil personal i stället,
              vilket Jessica nämnde. I Storbritannien, som har fantastiska örlogsfartyg
              vilka är anpassade för att kunna vara länge ute till havs, har
              man valt lösningen att det ska vara civila bevakningsföretag.
              Jag kan i detta sammanhang också understryka en annan sak Jessica
              nämnde, nämligen att det kostar 212 miljoner svenska kronor att
              under fyra månader låta 260 militärer delta i Operation Atalanta.
              Vad skulle då Miljöpartiets förslag kosta för att skydda vår handelsflotta
              som går i piratrika vatten och som är till den civila näringen?
            </seg>
            <seg xml:id="i-7125eaf3ff442a46-0">
              Men detta vill jag yrka bifall till förslaget i betänkandet och
              avslag på reservationen.
            </seg>
          </u>
          <note xml:id="i-58520f1d0c91ecd4-1">
            Överläggningen var härmed avslutad.
          </note>
          <note xml:id="i-0159ed33237816b0-0">
            11 § Järnvägs- och kollektivtrafikfrågor
          </note>
          <note xml:id="i-e3414f8b6afc6284-2">
            Föredrogs
          </note>
          <note xml:id="i-7da6cb0cb5b33ea7-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" xml:id="i-09a91cf8351c8479-0">
            Anf. 145 LARS MEJERN LARSSON (S):
          </note>
          <u who="lars_mejern_larsson_d5501c" xml:id="i-329263a201c81246-0">
            <seg xml:id="i-6c67af41adb1d9d8-0">
              Herr talman! Klimatutmaningen är vår tids viktigaste politiska
              uppgift att anta. Vi måste inse att det är hög tid att vi minskar
              på växthusgasutsläppen för att minimera vårt fotavtryck inför
              framtiden.
            </seg>
            <seg xml:id="i-788f694374265c45-0">
              Transporter står för en mycket stor del av dagens utsläpp, men
              samtidigt kan vi inte klä oss i säck och aska och leva som om
              det vore forntiden. Vi behöver transporter, inte minst för att
              det är en viktig del av människans frihet att vi enkelt, hållbart
              och säkert kan förflytta oss. Därför är grunden i den socialdemokratiska
              politiken för hållbar frihet ett transportsystem som präglas av
              ekologisk, ekonomisk och social hållbarhet. En förutsättning för
              att klara både arbetspendling och resor på fritiden är en fungerande
              och modern kollektivtrafik.
            </seg>
            <seg xml:id="i-aff4be94b29d4824-0">
              Att resa tillsammans är ett smart sätt att resa och minskar på
              både slitage, utrymme och utsläpp räknat per person och resa.
              Men det ska också vara gött att resa, som vi säger i Värmland.
              Det ska alltid vara första klass i kollektivtrafiken.
            </seg>
            <seg xml:id="i-99230de9e5fbe214-0">
              Herr talman! Exempel på saker som behöver förbättras är städning
              av både fordon och stationer. Vi behöver bättre reseinformation,
              särskilt om något oförutsett händer, tryggare hållplatser och
              ökade möjligheter för digital uppkoppling. Dessa krav måste tas
              med när vi upphandlar kollektivtrafik. Kriterier som kvalitet,
              miljö och arbetsvillkor ska stå i centrum. Så är det inte i dag.
              Därför vill vi att den nya kollektivtrafiklagen, som trädde i
              kraft den första januari 2012, ska utvärderas för att säkerställa
              en sammanhållen och effektiv kollektivtrafik som också uppfyller
              dagens resenärers krav på hög kvalitet.
            </seg>
            <seg xml:id="i-02f02fe9c0dc0669-0">
              Herr talman! Vi säger att hela landet ska leva, men för att det
              ska vara ett livaktigt land krävs fungerande storstäder. Framkomlighetsproblemen
              i Helsingfors är stora, trots införandet av trängselskatt och
              byggandet av en ny Årstabro, Södra länken och det kapacitetstillskott
              som byggandet av Citybanan kommer att föra med sig. Men det behövs
              mer satsningar på kollektivtrafiken för att den ska fungera, och
              då talar jag inte om NK-expressen, spårvagnen som ersätter tidigare
              busslinje 47, utan det behövs ökad kapacitetsutbyggnad för att
              kunna transportera fler i en utbyggd tunnelbana. Det är stora
              investeringar som Helsingfors inte ensamt klarar av, utan här
              bör staten gå in och bidra.
            </seg>
            <seg xml:id="i-1ad9739f91cc6b68-0">
              Herr talman! För att alla ska kunna resa effektivt i hela landet
              behöver vi se till att priset för resenären hålls nere. Pris och
              kvalitet är fundamentala för konsumenten när hen väljer produkt.
            </seg>
            <seg xml:id="i-702a774cfa842695-0">
              Vill jag resa både prisvärt och miljösmart är tåget ett av de
              bästa transportmedlen. Därför är det konstigt rent ut sagt att
              majoriteten i utskottet fortfarande vill hävda att styrningen
              av SJ AB enbart ska vara ekonomisk. Har vi samhällsekonomiskt
              eller ekologiskt råd med det när vi betänker att det är vår uppgift
              att möta klimathotet?
            </seg>
            <seg xml:id="i-9c519257e603833a-0">
              Vi socialdemokrater vill i stället att SJ AB:s ägardirektiv ska
              ses över för att få bolaget att drivas utifrån ett mer samhällsnyttigt
              perspektiv. Det skulle gynna både resenärer och vår miljö. Och
              det är väl ändå dags att vi inför en prispolitik i fråga om biljetter
              som gör att bolaget kan vinna marknadsandelar från andra transportslag.
              Det är ju det vi vill eller?
            </seg>
            <seg xml:id="i-6f0d009072b56c70-0">
              Men utvecklingen går åt helt fel håll. Den genomsnittliga kostnaden
              för tågresenärer har ökat, särskilt när man jämför med kostnader
              för resor med bil och flyg. Vi har därför motionerat om att regeringen
              bör få i uppdrag att vidta åtgärder som gör att det klimatsmarta
              tågresandet och annan kollektivtrafik ska bli billigare än motsvarande
              resa med bil eller flyg. Jag kan bara beklaga att den borgerliga
              majoriteten tycker att det är bra som det är och säger nej till
              vår begäran.
            </seg>
            <seg xml:id="i-1edb2d9fcaa27f17-0">
              Samtidigt, herr talman, ser vi en potential i järnvägen med möjligheter
              att göra längre resor klimatsmarta. Men om järnvägen ska vara
              ett attraktivt resealternativ även när vi reser internationellt
              krävs att förutsättningarna för att välja tåget blir bättre när
              det gäller såväl pris, information om resa som biljettbokning.
            </seg>
            <seg xml:id="i-578ed8b86ccad226-0">
              Vi socialdemokrater vill att Sverige ska verka för en bättre
              samordning när det gäller utveckling av persontrafiken inom EU.
              Vi vill också att Sverige aktivt ska driva frågan om en gemensam
              järnvägspolitik och en gemensam teknisk standard på järnvägarna
              i Europa. De olika järnvägspaketen är en början, men det går alldeles
              för långsamt. Sverige måste driva på.
            </seg>
            <seg xml:id="i-a86265fa607b8943-0">
              När vi pratar om miljö och klimatutmaning vill jag slå ett slag
              för betydelsen av en nordisk transportplan. Herr talman! För någon
              vecka sedan var vi socialdemokrater till Stortinget för att belysa
              vikten av en nordisk transportplan. 33 procent av befolkningen
              i Sverige återfinns bara inom korridoren OsloKarlstadÖrebroHelsingfors.
              En miljon flygresenärer bara mellan dessa städer borde väl räcka
              som motiv. Nu när norska regeringen presenterat sina framtida
              satsningar på infrastruktur, 508 miljarder på tio år varav bara
              på järnvägen 168 miljarder, måste vi se till att våra järnvägsinvesteringar
              samordnas bättre mellan våra länder i den kommande åtgärdsplaneringen.
            </seg>
            <seg xml:id="i-55f2d5c130a81b86-0">
              Avslutningsvis, herr talman! Det vi beslutar här i kammaren i
              dag har bäring på framtiden. Vi socialdemokrater vill inte sitta
              och titta på när vi ser hur vår miljöpåverkan går åt fel håll.
              Det är hög tid att vi gör något åt saken medan vi kan, om vi ska
              ha en chans att utmana klimathotet.
            </seg>
            <seg xml:id="i-086686e224d088b9-0">
              Jag yrkar därför bifall till reservationerna 1, 5 och 10, bara
              dessa för tids vinnande, men jag står självfallet bakom även andra
              reservationer.
            </seg>
          </u>
          <note type="speaker" xml:id="i-df718460fe6bc194-0">
            Anf. 146 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-4441c6e3dcc847dc-0">
            <seg xml:id="i-de2f585d103c54e0-0">
              Herr talman! I dag debatterar vi järnväg och kollektivtrafik.
              Jag vill börja med att slå fast att tåget, bussen, spårvagnen,
              tunnelbanan och färjan är utmärkta transportmedel i sig. De är
              bekväma, sociala och trafiksäkra. Men de har också en mycket viktig
              roll att fylla för att hejda klimatförändringarna.
            </seg>
            <seg xml:id="i-92f3a45a852dd4b8-0">
              I dag står trafiken för en tredjedel av klimatutsläppen i Sverige.
              Det tål att upprepas. Upprepas bör också att om vi tar tåget och
              annan kollektivtrafik i stället för bilen och flyget till jobben,
              skolan, på semestern i Sverige och ut i Europa minskar vi utsläppen.
            </seg>
            <seg xml:id="i-332c6fe8c9519b06-0">
              När jag tog tåget ner till Malmö i fredags orsakade min resa
              utsläpp av 1,3 gram koldioxid enligt SJ:s hemsida. Hade jag flugit
              i stället hade min resa orsakat utsläpp av 95,87 kilo koldioxid.
              Det är alltså 74 000 gånger mer. Vi behöver med andra ord en politik
              för mer tåg och mindre flyg. Vi behöver en politik som gör det
              lätt att åka kollektivt. Vi behöver en annan politik än regeringens.
            </seg>
            <seg xml:id="i-cf4b1e7732abba8c-0">
              Herr talman! De senaste åren har det på många sätt blivit svårare
              att åka kollektivt. Kontantbetalningarna på bussar och tåg försvinner.
              Att köpa sms-biljett har blivit krångligare, och alla kan inte
              längre göra det. Samma krångliga sms-system börjar nu Jernhusen
              införa för ett toalettbesök på stationen. Jag undrar om den person
              som kom på den lösningen någon gång har stått med en kissnödig
              treåring utanför en toalettdörr?
            </seg>
            <seg xml:id="i-1cd2b6351067f6ea-0">
              I Helsingforss tunnelbana har man satt in spärrar som slår människorna
              gula och blå. På landets stationer står en rad olika biljettautomater.
              Det gäller att veta vilket bolag man ska åka med. Och den som
              pendlar behöver ofta ha flera olika månadskort i plånboken.
            </seg>
            <seg xml:id="i-ab0a66070678536f-0">
              Med risk för att låta gnällig skulle jag kunna fortsätta med
              fler exempel på förändringar som drabbar resenärerna, för att
              inte prata om de ständiga tågförseningarna.
            </seg>
            <seg xml:id="i-38d782215704e83c-0">
              Herr talman! Det ska inte vara så att det miljövänliga alternativet
              också är det krångligaste alternativet. Krångligheten är ingen
              naturlag utan ett resultat av politiska prioriteringar.
            </seg>
            <seg xml:id="i-971138b96648ad3e-0">
              Miljöpartiet har en politik för att kollektivtrafiken ska vara
              det enklaste, bekvämaste och billigaste sättet att resa. Vi vill
              ta bort spärrarna i Helsingforss tunnelbana, vi har agerat för
              att det ska vara fortsatt möjligt att köpa biljetter ombord på
              tågen och vi har krävt att de olika operatörerna ska samarbeta
              med biljetter och tidtabeller så att inte resenärerna kommer i
              kläm. Vi tycker det är hög tid att underlätta för alla som reser
              kollektivt.
            </seg>
            <seg xml:id="i-1c6979876e750aef-0">
              Om det och mycket annat handlar flera av Miljöpartiets reservationer
              i dagens betänkande. Om det handlar också den motion, Resenären
              i centrum, inte vinsten Ge SJ ett nytt uppdrag , som vi lämnade
              in i höstas och som ska behandlas i dag.
            </seg>
            <seg xml:id="i-fbeb9f1e612496f9-0">
              Låt mig börja med SJ. I höstas gick SJ ut och sade att man tänkte
              sluta sälja biljetter på tågen. Jag är glad att vi lyckades sätta
              stopp för det. Vi var många som agerade, resenärer, riksdagsledamöter
              och ministrar, och SJ backade till slut. Men bara detta att SJ:s
              ledning kommer på idén att man ska sluta sälja biljetter och försämra
              för sina resenärer visar tydligt att det är något som är fel.
              Det statligt ägda bolaget SJ behöver ett nytt uppdrag från sina
              ägare. SJ behöver ett samhällsuppdrag med ett tydligt mål att
              öka tågets marknadsandelar och sätta resenärerna i centrum.
            </seg>
            <seg xml:id="i-05c6bcdf1dd3083e-0">
              Herr talman! Jag vill yrka bifall till reservation 1 om SJ:s
              samhällsuppdrag, som vi har gemensamt med Socialdemokraterna och
              Vänsterpartiet.
            </seg>
            <seg xml:id="i-81fdfb0e037a56e8-0">
              För att fler ska ta tåget måste det vara lätt. Det måste vara
              förutsägbart vad en tågresa ska kosta. SJ:s biljettsystem är i
              dag ett lotteri som få förstår sig på. I dag kan en tågbiljett
              på bara några timmar öka med över 1 000 procent. Radioprogrammet
              Kaliber intervjuade tidigare i år resenärerna i en halvfull vagn
              en onsdagsförmiddag mellan Helsingfors och Göteborg. Priset på
              deras biljetter varierade från 165 till 1 000 kronor beroende
              på när de köpt dem.
            </seg>
            <seg xml:id="i-fd852364dcf749cc-0">
              Jag kan förstå att man ska betala olika pris för en tågbiljett
              utifrån vad man har råd att betala. En affärsresenär som åker
              första klass ska betala mer än en student som åker andra klass.
              Men varför ska en affärsresenär som åker första klass och bokar
              sin biljett tre månader i förväg få en billigare biljett än en
              fattig student som måste vänta på att schemat är satt innan hon
              kan boka sin biljett i andra klass?
            </seg>
            <seg xml:id="i-9b7fcaee3563ee00-0">
              Herr talman! SJ:s ledning brukar säga att man inspirerats av
              flyget. Men SJ borde i stället låta sig inspireras av sin stora
              konkurrent bilen. För att öka tågresandet ska det vara lika enkelt
              och flexibelt att ta tåget som bilen. Det är det i Schweiz. Där
              kan du bestämma dig samma dag om du vill åka och hälsa på din
              nya kärlek. Du köper en biljett som alltid kostar lika mycket.
              Den gäller från punkt A till punkt B, och du kan stiga på vilket
              tåg, vilken buss eller båt du vill längst resan. Du behöver inte
              boka platsbiljett, och får du lust att hoppa av och ta en fika
              med en gammal kompis i en stad du åker förbi så kan du göra det.
            </seg>
            <seg xml:id="i-ad4fdb378b41698d-0">
              I Schweiz går tåget som klockan, och tidtabellerna styrs också
              hårt nationellt så att bytena mellan olika transportslag sker
              smidigt och direkt.
            </seg>
            <seg xml:id="i-40060384fcef596f-0">
              I Sverige händer det ofta att de regionala tåg- och bussanslutningarna
              passar dåligt med SJ:s tågavgångar eftersom det inte finns något
              krav på samordning. När jag kom till Malmö i fredags med ett SJ-tåg
              dröjde det en halvtimme innan Öresundståget till Köpenhamn gick.
              Så ska det inte behöva vara.
            </seg>
            <seg xml:id="i-2f2adb9057a8bd38-0">
              Miljöpartiet tycker att Trafikverket bör få ett tydligt uppdrag
              att samordna de olika operatörernas tidtabeller. Vi vill också
              att det skapas en nationellt samordnad biljettbokning för alla
              operatörer och ett gemensamt riksårskort för tåg och bussar i
              Sverige. Om vi gör det kan vi få ett lika smidigt och resenärsvänligt
              system som i Schweiz.
            </seg>
            <seg xml:id="i-5f26b6c1c08250c2-0">
              Jag vill yrka bifall till vår och Vänsterns reservation 8, Resenärsfrågor,
              som handlar om detta.
            </seg>
            <seg xml:id="i-2fc194e84de20d89-0">
              Herr talman! Från Köpenhamn fortsatte jag i fredags min tågresa
              ned genom Europa. Mitt mål var Spanien där trafikutskottet skulle
              studera de spanska höghastighetstågen. Eftersom jag tog tåget
              ned fick jag möjligheten att studera många olika slags tåg och
              tid att fundera över vad som är viktigt att göra för att tåget
              ska bli ett förstahandsalternativ när man ska resa ut i Europa.
            </seg>
            <seg xml:id="i-38d4c7c19c427b67-0">
              Det är bara att konstatera att min tågresa kostade mer än de
              andra ledamöternas flygresa ned till Spanien. Det är märkligt
              att en flygresa som orsakar upp till 70 000 gånger mer koldioxidutsläpp
              än en tågresa ska vara billigare. Om flyget skulle betala för
              sina klimatutsläpp skulle tågbiljetten vara billigare än flygbiljetten,
              och då skulle tåget oftare vara förstahandsvalet.
            </seg>
            <seg xml:id="i-a6697f8866dad8de-0">
              Biljettpriset är med andra ord viktigt. Det är också viktigt
              att det finns direktförbindelser så att man slipper många byten
              och långa väntetider, liksom servicen på tåget. En sådan liten
              sak som att man på snabbtåget mellan Bryssel och Paris kan köpa
              biljetter till tunnelbanan i Paris gör resandet enklare.
            </seg>
            <seg xml:id="i-48def1af3d0f37bd-0">
              Ingenting av det som jag nu har nämnt handlar om avreglering
              och privatisering. Ingenting av detta står med i EU-kommissionens
              aktuella förslag på ett fjärde järnvägspaket. Det är ett förslag
              som skulle tvinga alla EU-länder att införa samma uppsplittrade
              system för sin nationella järnväg som vi har i Sverige i dag.
            </seg>
            <seg xml:id="i-5571d6f7b721b248-0">
              Det som är viktigt för tågresenärerna är i stället samordning
              och samarbete mellan dem som i dag kör tågen. Det är detta EU-kommissionen
              i stället borde arbeta med. Det är fler tågbiljetter som ska säljas,
              inte fler järnvägar. Järnvägar ska byggas, inte säljas.
            </seg>
            <seg xml:id="i-bc369d7e4b0a8b14-0">
              Mellan Madrid och Barcelona är det 60 mil. När vi åkte den sträckan
              i måndags tog det två och en halv timme. Tåget gick som mest i
              300 kilometer i timmen. Det var en häftig upplevelse. Det är också
              häftigt att veta att nästan ingen längre flyger på den sträckan.
            </seg>
            <seg xml:id="i-c803e5daef49399b-0">
              Mellan Helsingfors och Malmö är det också 60 mil. Det tog fyra
              och en halv timme med SJ 2000 när jag åkte i fredags. Att det
              behövs en höghastighetsbana till Skåne är tydligt. På det sättet
              gör vi flyget till Malmö onödigt.
            </seg>
            <seg xml:id="i-95d98d5936031302-0">
              Herr talman! Jag ställer mig självfallet bakom samtliga Miljöpartiets
              reservationer, men för att vinna tid yrkar jag bifall bara till
              reservation 1 och 8.
            </seg>
          </u>
          <note type="speaker" xml:id="i-777f339b8a48b1af-0">
            Anf. 147 SIV HOLMA (V):
          </note>
          <u who="siv_holma_218997" xml:id="i-655df16068cd9a3a-0" next="cont">
            <seg xml:id="i-274c9d630d9e9ea9-0">
              Herr talman! Dagens betänkande behandlar 53 motionsyrkanden från
              allmänna motionstiden. Jag väljer i mitt anförande att lyfta fram
              Gotlandstrafiken, vilka mål som SJ AB ska ha samt ansvaret för
              järnvägsstationerna.
            </seg>
            <seg xml:id="i-6d9af6c12f01f747-0">
              Jag vill också passa på att instämma i mycket av vad Stina Bergström
              sade i sitt anförande.
            </seg>
          </u>
          <note xml:id="i-168d88f295d2efc6-0">
            Herr talman! Så till Gotlandstrafiken. Jag yrkar bifall till
            reservation 15 om Gotlandstrafiken.
          </note>
          <u who="siv_holma_218997" prev="cont" xml:id="i-846e03fc734a9e4f-0">
            <seg xml:id="i-c81cb2b64390c986-0">
              Region Gotland har i sin remiss från den 12 februari 2013 varit
              mycket tydlig. Där säger de att Trafikverkets förslag till trafiklösning
              från den 23 januari inte kan accepteras. Regionen begär att infrastrukturministern
              ger nya direktiv för arbetet med upphandlingen av Gotlandstrafiken.
            </seg>
            <seg xml:id="i-7034a26850b748a9-0">
              I budgetpropositionen 2013 står det att läsa att tillgänglighet
              till storstad mäts som det antal personer som har mer än en timmes
              restid på väg till nationella centrum, såsom Helsingfors, Göteborg
              och Malmö, och som har fått restiden förändrad med mer än fyra
              minuter under året.
            </seg>
            <seg xml:id="i-2391a7bb93816b7d-0">
              Under perioden den 1 december 2010den 1 november 2011 har drygt
              900 000 personer fått kortare restid till nationellt centrum.
              Ingen har fått restidsökningar på mer än fyra minuter. Tillgängligheten
              till nationella centrum har därmed förbättrats under året. Det
              bör påpekas att i de teoretiska beräkningarna tar man inte hänsyn
              till trängsel. Intressant är dock att fyra minuter kortare eller
              längre restid anses vara ett relevant mått.
            </seg>
            <seg xml:id="i-b45947da562b3f6b-0">
              I jämförelse med de försämringar som Trafikverket planerar för
              Gotlandstrafiken handlar det om 25 minuter alternativt 40 minuter
              längre restid på norra linjen. På södra linjen handlar det om
              60 minuter längre restid. Vänsterpartiet anser att dessa dramatiska
              försämringar är oacceptabla.
            </seg>
            <seg xml:id="i-c9e0383a2b06384c-0">
              Herr talman! Satsningar på infrastruktur, broar, järnvägar och
              vägar är satsningar på utveckling i hela Sverige och en förutsättning
              för att så många delar av landet som möjligt ska kunna skapa jobb
              och välstånd. När sådana satsningar diskuteras är det viktigt
              att inkludera Gotland. Färjan till Gotland ersätter vägar och
              broar och måste ses som en del av den nationella infrastrukturen.
            </seg>
            <seg xml:id="i-8e8e4aa0cc0570e8-0">
              Det förslag till färjetrafik för nästa period som Trafikverket
              har presenterat innebär längre överfartstider och lägre kapacitet.
              Detta i sin tur motverkar en positiv utveckling av Gotland. De
              krav som ställts från Gotland på lägre priser för människor och
              gods har inte beaktats. Det är regeringen som har det yttersta
              ansvaret och måste agera när Trafikverket, trots kunskap om Gotlands
              önskemål och förhållanden, inte kunnat presentera bättre förslag
              till upphandlingsunderlag.
            </seg>
            <seg xml:id="i-1b0c1bea506ba88b-0">
              Herr talman! Vi förväntar oss att Trafikverket får nya direktiv
              från regeringen som gör att Gotlands utveckling sätts i centrum
              när färjetrafiken ska upphandlas för en ny period. I upphandlingen
              bör det ställas krav på en bra tidtabell, låga priser och snabba
              moderna färjor med mer miljöanpassade drivmedel.
            </seg>
            <seg xml:id="i-f2d3abb4c7f4c5ad-0">
              Det nuvarande avtalet har inneburit problem för Gotlands näringar
              eftersom resenärer och fraktköpare har drabbats av kraftiga prishöjningar
              på grund av stigande oljepriser. Jag anser därför att kraven inför
              en ny avtalsperiod måste bygga på att Gotlandstrafiken ska främja
              öns regionala utveckling genom god tillgänglighet vad avser tidtabell,
              turlista och pris. Bastrafiken ska bygga på moderna snabbfärjor
              på 28 knop som helst ska drivas med miljövänligt bränsle. Priset
              måste motsvara den rörliga kostnaden för att framföra en personbil
              och vara konkurrenskraftigt för godstransporter.
            </seg>
            <seg xml:id="i-3299bbde35c6246d-0">
              Vänsterpartiet anslår därför 100 miljoner kronor till färjetrafiken
              i vårt budgetförslag. Det är ett första steg mot så kallade vägpriser
              för Gotlandstrafiken. Vi återkommer med resterande anslagshöjningar
              kommande år. Vår grundprincip är att det inte ska vara av avgörande
              betydelse att Gotland befinner sig längre bort från fastlandet
              än andra svenska öar.
            </seg>
            <seg xml:id="i-25ec54bcc74dbc48-0">
              Herr talman! Jag yrkar bifall till reservationerna 1, Samhällsuppdrag,
              3, Ekonomiska mål och 7, Ansvar för järnvägsstationer med mera.
            </seg>
            <seg xml:id="i-ff16fc857f4ac48c-0">
              Från att ha varit hela folkets järnväg har SJ AB blivit en av
              flera aktörer på järnvägsmarknaden. SJ AB har genom olika trafikpolitiska
              beslut förändrats till att ha som främsta mål att gå med företagsekonomisk
              vinst. SJ AB ska inte bara göra vinst; bolaget har även ett avkastningskrav
              till staten som kräver utdelning till statskassan. Det är ett
              avkastningskrav som motverkar transportpolitikens övergripande
              mål, det vill säga att säkerställa en samhällsekonomiskt effektiv
              och långsiktigt hållbar transportförsörjning.
            </seg>
            <seg xml:id="i-c2e8c554320c08ee-0">
              Resultatet av privatisering och konkurrensutsättning är att bolaget
              tvingats minska antalet anställda, höja biljettpriserna och dra
              in på underhållet av tågen. Det i sin tur innebär att tåg blir
              ett mindre attraktivt färdsätt, och många resenärer väljer därför
              att i stället resa med bil eller flyg. Förseningar och inställda
              tåg har ytterligare försämrat situationen.
            </seg>
            <seg xml:id="i-30edc6c321be4329-0">
              Utskottsmajoriteten hänvisar till riksdagsbeslutet i december
              förra året, där regeringen fick en beställning på att utföra en
              utförlig utredning av järnvägssystemets organisation. Det sägs
              i majoritetstexten att enligt information från Näringsdepartementet
              pågår beredningen av utredningen. I detta sammanhang efterlyser
              jag från Näringsdepartementets sida att samråda med oppositionen
              om utredningsdirektiv och upplägg av utredningsarbetet. Risken
              är annars att vi får uppleva samma resultat som när majoriteten
              i riksdagen ville ha en bättre organisation av järnvägsunderhållet
              och fick till svar från regeringen att järnvägsunderhållet inte
              kan organiseras bättre än som det organiserades nu. Med andra
              ord resulterade vårt krav i ett god dag yxskaft från regeringens
              sida.
            </seg>
            <seg xml:id="i-da816710fccc5dc9-0">
              Tågen är en viktig faktor när det gäller att ställa om resande
              och godstransporter till ekologiskt hållbara transporter. SJ AB
              är ett av de viktigaste verktygen för att uppnå denna omställning.
              Tåget ska alltid vara det enklaste, bekvämaste och billigaste
              resealternativet. Resenärernas behov ska sättas i centrum.
            </seg>
            <seg xml:id="i-c786cd12fe0b98e5-0">
              Det betyder att de företagsekonomiska kraven måste anpassas därefter.
              Det felaktiga i dagens styrning av SJ AB är att den endast baseras
              på ekonomiska målsättningar. Det enda krav som regeringen i egenskap
              av folkets ägarrepresentant ställer på SJ AB är att gå med vinst.
              Det behövs i stället en tydligare styrning av bolaget och en bredare
              definition av bolagets målsättning. Ägardirektiven måste utgå
              från ett mer samhällsnyttigt perspektiv än det snävt företagsekonomiska.
              I styrningen bör kraven leda till att SJ AB blir ett enkelt, prisvärt
              och pålitligt resealternativ. Resenärens behov sätts i centrum,
              och därmed kan företag uppnå de transportpolitiska målsättningar
              som riksdag och regering fastställt.
            </seg>
            <seg xml:id="i-7748bce761b82a04-0">
              I reservation 3 anser Vänsterpartiet att SJ AB:s avkastningskrav
              till ägaren staten bör avskaffas och att lönsamhetsmålet bör sänkas.
            </seg>
            <seg xml:id="i-bb3062164adb3cdc-0">
              Självklart ska det statligt ägda Green Cargo också vara ett viktigt
              verktyg för staten när det gäller att ställa om godstrafik från
              väg till järnväg. Där måste ägardirektiven inriktas på att Green
              Cargo ska arbeta ännu mer med innovativa och hållbara logistiklösningar.
            </seg>
            <seg xml:id="i-a50343ad19a58d67-0">
              Herr talman! När det gäller ansvaret för våra järnvägsstationer
              har det helt spårat ur. Stationerna har en nyckelfunktion i järnvägssystemet
              och vi ser ingen anledning att ha ett bolag som Jernhusen, vars
              enda syfte är att tjäna pengar på sitt fastighetsbestånd. Det
              har redan lett till bristande underhåll, dåligt öppethållande
              och en hel del försäljningar av stationsbyggnader. I mitt stora
              hemlän lär det enbart finnas en järnvägsstation som vi, folket,
              äger genom Jernhusen.
            </seg>
            <seg xml:id="i-475e14c58b92911c-0">
              Vi menar att regeringen måste utreda behovet av förändringar
              när det gäller omfattning och ägande av verkstäder, kombiterminaler
              och depåer. Det är viktigt med god service, hög tillgänglighet,
              trygghet och en trevlig atmosfär om vi vill öka det kollektiva
              resandet och ställa om godstransporterna från väg till järnväg.
              Det mest naturliga i sammanhanget är att flytta över ansvaret
              för stationsbyggnaderna från Jernhusen AB till Trafikverket. Vi
              vill ge Trafikverket ett speciellt uppdrag att bygga bort otrygga
              miljöer i anslutning till tågstationer, exempelvis mörka tunnlar
              och passager.
            </seg>
            <seg xml:id="i-6ff22f465047c843-0">
              Herr talman! Avslutningsvis vill jag säga att det är synen på
              hur vi kan få ett effektivt järnvägssystem som skiljer oss från
              de borgerliga partierna. De borgerliga partierna ser marknaden
              som det enda allenarådande verktyget för att få en bättre järnväg.
              Vi kan konstatera att resultatet har blivit ett mycket starkt
              fragmentiserat och uppstyckat järnvägssystem.
            </seg>
            <seg xml:id="i-2ac642b7deb25b5b-0">
              Vänsterpartiet anser att järnvägen inte är lämpad för borgerlig
              politik. I stället anser vi att järnvägen behöver ha en enhetlig
              styrning och vara ett sammanhållet system. Järnvägen måste bli
              hela folkets järnväg med högre pålitlighet och kapacitet.
            </seg>
          </u>
          <note type="speaker" xml:id="i-2945ca7490eb3454-0">
            Anf. 148 LOTTA FINSTORP (M):
          </note>
          <note xml:id="i-a30fd87635de5867-0">
            Herr talman! Jag vill börja med att yrka bifall till utskottets
            förslag i betänkandet och avslag på samtliga motioner och reservationer.
          </note>
          <u who="lotta_finstorp_9c7765" prev="cont" xml:id="i-672313a3f178b185-0">
            <seg xml:id="i-faf8c5ec4107bf32-0">
              Låt mig först uppehålla mig vid de motioner och reservationer
              från oppositionspartierna som avser att ge SJ AB ett så kallat
              samhällsuppdrag och att sänka statens avkastningskrav på nämnda
              bolag, eller till och med ta bort det som Vänsterpartiet vill.
              Låt mig därefter ta er med till näringsutskottets betänkande 13
              från riksmötet 2002/03. Betänkandet avser åtgärder för att stärka
              SJ:s finansiella ställning. Jag citerar den dåvarande majoriteten
              med Socialdemokraterna i spetsen:
            </seg>
            <seg xml:id="i-0ab2d64516f113d7-0">
              När det gäller frågan om risken för att de föreslagna åtgärderna
              leder till konkurrenssnedvridning understryker utskottet att SJ
              självfallet inte skall inta någon särställning på de marknader
              där andra tågoperatörer är verksamma - SJ och andra transportföretag
              omfattas av samma strikta konkurrensregler. Avkastningskraven
              skall upprätthållas. Vidare konstaterade utskottet att avkastningen
              på eget kapital ska vara 13 procent, vilket anses marknadsmässigt
              i jämförelse med befintliga och blivande konkurrenter.
            </seg>
            <seg xml:id="i-5adec40418df94e7-0">
              Utskottsvänner! I dag är avkastningen 10 procent.
            </seg>
            <seg xml:id="i-b5811f27672688da-0">
              Vad har hänt med Socialdemokraternas tidigare så tydligt marknadsorienterade
              hållning i frågan? Har partiet ändrat ståndpunkt så totalt, eller
              är det en egen utskottslinje som drivs? Ingen kan väl ha glömt
              att avregleringarna påbörjades redan 1988 av en socialdemokratisk
              regering, och Sverige har sedan dess gått i spetsen för en avreglerad
              marknad. Man kan inte både äta upp kakan och ha den kvar.
            </seg>
            <seg xml:id="i-1bde174abce47080-0">
              Herr talman! Enligt det nu gällande regelverket är det direkt
              olämpligt för staten att genom ägarstyrning av SJ AB påverka vilken
              allmännyttig persontrafik på järnväg som bör tillhandahållas.
              Monopolens ineffektiva tid är tack och lov förbi. Avseende SJ
              AB:s ekonomiska mål har en översyn dessutom påbörjats på Finansdepartementet,
              och på Näringsdepartementet bereds riksdagens tillkännagivande
              om en utförlig utredning av järnvägssystemet och dess organisation.
            </seg>
            <seg xml:id="i-603fa808f0381661-0">
              Sedan tidigt 90-tal pågår inom EU ett arbete med att bygga upp
              ett enhetligt järnvägssystem inom Europa. Järnvägstransporter
              över gränserna hindras i dag av att den europeiska marknaden är
              uppdelad i nationella nät som bygger på olika tekniska lösningar
              och som styrs av olika nationella regler. För att överbrygga hindren
              har EU presenterat ett antal regelpaket, de så kallade järnvägspaketen.
              I januari lades det fjärde och senaste paketet fram, vilket syftar
              till att komma ännu närmare en gemensam europeisk järnvägsmarknad
              samt förbättra järnvägens kvalitet och effektivitet inom EU.
            </seg>
            <seg xml:id="i-ab3d01d0b3f0fd56-0">
              Svenska exportföretag liksom branschföreträdare anser att fjärde
              järnvägspaketet är nödvändigt för ett mer integrerat transportsystem
              med ökad järnvägskapacitet och klimatanpassning. Är man tågvän,
              som jag, välkomnar man förstås detta.
            </seg>
            <seg xml:id="i-fd244fd143ad76f7-0">
              Herr talman! Inom EU har det tagits beslut om att införa ett
              standardiserat trafikstyrningssystem på EU:s järnvägar, ERTMS.
              Syftet med det är att det ska bli enklare att köra tåg över landsgränser.
              På sikt kommer även biljettsystemet att bli gemensamt för hela
              EU. Vi i Alliansen vill dock vara tydliga med att det i första
              hand bör vara branschens ansvar att utveckla ett sådant system.
            </seg>
            <seg xml:id="i-603de7cea324f82a-0">
              Även om det svenska järnvägsnätet håller god kvalitet och hög
              säkerhet finns det stort utrymme för förbättringar. Bland annat
              pågår ett samarbete mellan Trafikverket och flera universitet
              och högskolor med syfte att öka kapaciteten och göra tågen punktligare.
            </seg>
            <seg xml:id="i-b8f86bac4409d9c8-0">
              Herr talman! Det finns två reservationer avseende ansvaret för
              järnvägsstationer, verkstäder och depåer. Som vi vet är Jernhusen
              den största fastighetsägaren. Ett förtydligande av Jernhusens
              uppdrag finns i propositionen Framtidens resor och transporter
              infrastruktur för hållbar tillväxt . I propositionen om en ny
              kollektivtrafiklag har regeringen aviserat att den följer frågan
              om ansvar för och tillgång till hållplatser och bytespunkter samt
              prissättning för att kunna vidta åtgärder som säkerställer en
              tillfredsställande upplåtelse av den typen av infrastruktur.
            </seg>
            <seg xml:id="i-258fd7a1b540450a-0">
              I december 2012 färdigställde Trafikverket en handbok i syfte
              att stationerna ska bli bättre utformade, vara mer funktionella
              och effektiva samt mer tillgängliga för resenärerna. Vi vet att
              Trafikverket också har delfinansierat investeringar i regionala
              kollektivtrafikanläggningar i syfte att göra kollektivtrafiken
              mer tillgänglig, attraktiv, trygg och säker. Under 2011 uppgick
              den statliga medfinansieringen av dessa åtgärder till 566 miljoner
              kronor.
            </seg>
            <seg xml:id="i-70f2cf1729be7451-0">
              Herr talman! När det gäller resenärsfrågor har regeringen under
              senare år infört reformer på järnvägs- och kollektivtrafikmarknaden
              med syfte att skapa förutsättningar för att äntligen sätta resenärens
              behov i centrum. Genom en tydligare roll- och ansvarsfördelning
              ökar förutsättningarna för att aktörerna på kollektivtrafikmarknaden
              ska kunna fokusera på kundnyttan. Reformen på kollektivtrafikområdet
              ökar möjligheterna till samordning och innebär förbättringar för
              resenären. Även på EU-nivå har det tagits fram regler om resenärers
              rättigheter.
            </seg>
            <seg xml:id="i-e864585182fe2dae-0">
              Jag ser mycket positivt på att det i dag finns föreskrifter och
              allmänna råd för att förbättra trafikinformationen. Syftet är
              att göra det så lätt som möjligt för resenären att hantera en
              situation där det finns flera säljare och andra aktörer på marknaden.
            </seg>
            <seg xml:id="i-7b2af1ed97ca02cf-0">
              När det gäller gemensamma biljettsystem anser vi att det i första
              hand är branschens ansvar att utveckla ett system för gemensamma
              biljetter. Här är svensk kollektivtrafik mycket drivande och ett
              nav i det arbetet. Vi vill samtidigt påpeka att regeringen har
              uttryckt att den noga kommer att följa utvecklingen inom området
              och om det finns behov vidta åtgärder.
            </seg>
            <seg xml:id="i-515ffde74442c990-0">
              I propositionen om en ny kollektivtrafiklag skriver regeringen
              att om ett samordnat betalsystem inte uppkommer på annat sätt
              har regeringen för avsikt att komma med förslag till lagstiftning
              om bland annat krav på anslutning till ett gemensamt system.
            </seg>
            <seg xml:id="i-2f94950e8ff1645f-0">
              Herr talman! Utskottet anser det vara viktigt att följa upp och
              utvärdera den nya kollektivtrafiklagen för att säkerställa att
              den faktiskt verkar i avsedd riktning och bidrar till att genomföra
              transportpolitiken. Därför fick Trafikanalys redan i mars 2011
              uppdraget av regeringen att utvärdera effekterna av den nya lagstiftningen
              på kollektivtrafikområdet. Resultatet ska redovisas till regeringen
              årligen med slutrapportering 2014.
            </seg>
            <seg xml:id="i-ffdd21670ae98ccc-0">
              Jag vill också påminna om att även Transportstyrelsen har i uppdrag
              att följa utvecklingen av kollektivtrafikmarknaden dels som tillsynsmyndighet
              enligt kollektivtrafiklagen, dels som ansvarig för marknadsövervakning.
              Det är förstås mycket positivt att myndigheten tagit fram en strategi
              för hur arbetet med marknadsövervakning ska bedrivas.
            </seg>
            <seg xml:id="i-3dda4d9ec570e108-0">
              Som jag tidigare nämnt är det Alliansens bestämda uppfattning
              att en attraktiv och effektiv kollektivtrafikmarknad skapas både
              genom ökat inslag av konkurrens och genom en resenärsanpassad
              samordning. Alliansen är därför övertygad om att den nyligen genomförda
              reformen på området, tillsammans med de många initiativ som tagits
              av branschen själv, kommer att bidra till ökad och förbättrad
              kollektivtrafik.
            </seg>
            <seg xml:id="i-124d6d38f847d9a3-0">
              För att kollektivtrafiken ska fungera så bra som möjligt är det
              viktigt att den anpassas efter de förändringar som äger rum i
              samhället. Det går inte att backa sig in i framtiden om man som
              vi i Alliansen vill att fler ska åka kollektivt. Det går inte
              an att ställa transportslag mot varandra. Dagens resenär måste
              kunna knyta ihop sin resa med olika trafikslag, på räls eller
              på gummihjul.
            </seg>
            <seg xml:id="i-54228d07b760a851-0">
              Kollektivtrafikstrategier och strategier för att till exempel
              öka antalet cyklister står som ett led i detta högt på agendan
              lokalt, regionalt och nationellt. Det byggs överallt för att knyta
              ihop olika trafikslag och för att attrahera fler att ställa bilen
              och resa kollektivt.
            </seg>
            <seg xml:id="i-d99125ceb1c89c68-0">
              Regeringen framhöll i propositionen Framtidens resor och transporter
              att det bland annat behövs en ökad användning av ny teknik, som
              energieffektivare fordon och transportmedel, för att minska utsläppen
              av koldioxid från transportsektorn.
            </seg>
            <seg xml:id="i-bfabe5abb6644dc8-0">
              Därför är bus rapid transports, BRT, ett mycket intressant system.
              BRT finns i många länder, och det pågår även utredningar och försöksverksamheter
              i Sverige och internationellt. Malmö planerar att som första stad
              i Sverige införa en BRT-lösning 2014. Det kommer att innebära
              att bussarna kör i särskilda busskörfält med signalprioritet.
              Syftet med BRT-lösningen är snabbare, effektivare och miljövänligare
              kollektivtrafik.
            </seg>
            <seg xml:id="i-87736615f721ab57-0">
              Herr talman! Den avreglerade järnvägsmarknaden är här för att
              stanna. Äntligen är resenärens behov i fokus! Det finns mycket
              kvar att göra, och det finns barnsjukdomar som måste klaras ut.
              För att göra resan optimal i alla väder jobbar vi tillsammans
              med branschen i Sverige och med övriga EU-länder. Vi är helt klart
              på rätt väg.
            </seg>
          </u>
          <note xml:id="i-f65b129865360e2e-0">
            I detta anförande instämde Christer Akej och Jessica Rosencrantz
            (båda M).
          </note>
          <note type="speaker" xml:id="i-751909c11ccea931-0">
            Anf. 149 SIV HOLMA (V) replik:
          </note>
          <u who="siv_holma_218997" xml:id="i-f4af87f2110f280f-0">
            <seg xml:id="i-1c240a0171af2721-0">
              Herr talman! Lotta Finstorp avslutade sitt anförande med att
              säga att den avreglerade järnvägsmarknaden är här för att stanna.
              I början av sitt anförande frågade Lotta Finstorp hur det kommer
              sig att exempelvis Socialdemokraterna inte står för sitt ställningstagande
              från 1988. Då måste jag säga att det är bra att det finns partier
              som inte är så fundamentalistiska att de oavsett vilket resultat
              en utveckling har fått fortsätter att vilja ha ännu mer av det
              som inte fungerar.
            </seg>
            <seg xml:id="i-9f5783b8cf304a8c-0">
              Jag skulle vilja ställa en motfråga till Lotta Finstorp. Varför
              lyssnar inte Lotta Finstorp på sin partikamrat Ulf Adelsohn? Han
              säger att det är viktigt att se om avregleringen gav positiva
              resultat innan man fortsätter. För mig verkar det som att man
              håller för öronen och blundar och inte vill se de faktiska förhållandena.
            </seg>
            <seg xml:id="i-5297c2bd055de751-0">
              Nu har Lotta Finstorp och de borgerliga partierna varit med om
              att ställa sig bakom en utförlig järnvägsutredning. Då undrar
              jag: Vad är det ni vill att järnvägsutredningen ska innehålla?
            </seg>
          </u>
          <note type="speaker" xml:id="i-20c13ae390852940-0">
            Anf. 150 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-d4d71f2483370e67-0">
            <seg xml:id="i-b2edb7f1364f65da-0">
              Herr talman! Det där med fundamentalistiska kan vi kanske diskutera
              i ett annat forum. Det är alltid trevligt att debattera mot Vänsterpartiet,
              för där vet man var man har politikerna någonstans. Den åsikt
              som de hade för många decennier sedan har de fortfarande. Ordet
              fundamentalistisk kan vi kanske ta en annan gång.
            </seg>
            <seg xml:id="i-71aaa592fa94ac4c-0">
              Avregleringen har pågått sedan 1988. Det har funnits en stor
              samsyn i kammaren och bland de olika regeringarna om att man skulle
              gå den vägen. Det vi gör nu och som mig veterligen inte har gjorts
              tidigare är en analys. Bland annat har Trafikanalys fått i uppdrag
              att följa den nya kollektivtrafiklagen. Vi kommer också, utifrån
              det tillkännagivande som gavs förra året, att få en utredning
              från departementet, där vi ska se över järnvägssystemet och organisationen
              och se om det är optimalt och effektivt på bästa sätt. Detta hade
              ni kunnat driva långt tidigare, eftersom ni har varit med och
              tagit fram även den här avregleringen. Nu är jag osäker på var
              Vänsterpartiet har stått i den här frågan under alla år, men ni
              har varit stödparti till Socialdemokraterna under många år, så
              förmodligen har ni varit med på det också. Men det kan Siv Holma
              gärna få svara på själv.
            </seg>
          </u>
          <note type="speaker" xml:id="i-e9ea89bd3aa51829-0">
            Anf. 151 SIV HOLMA (V) replik:
          </note>
          <u who="siv_holma_218997" xml:id="i-f4af87f2110f280f-1">
            <seg xml:id="i-371ced4a35ec0a42-0">
              Herr talman! Var vi står i de här frågorna är väldigt tydligt.
              Vi har varit konsekventa. Men att i det sammanhanget beskylla
              oss för att vara fundamentalistiska var väl att ta i.
            </seg>
            <seg xml:id="i-c3cbebff20895dbd-0">
              Det som är svårigheten för dig och dina partikamrater, Lotta
              Finstorp, är att ni inte vill ta till er faktiska förhållanden.
              Vi har ett fragmentiserat järnvägssystem. Uppsplittringen finns
              där. Det har ni erkänt i och med att ni ställde er bakom den utförliga
              järnvägsutredningen. Men jag är orolig för att det inte kommer
              att bli något av det här, och det kan jag i så fall bara beklaga.
            </seg>
            <seg xml:id="i-cb7bc643cc97659b-0">
              Jag uppskattar att det finns partier som kan ta till sig nya
              informationer och försöka göra en förändring. Men jag ser ingenting
              av detta i Moderata samlingspartiet.
            </seg>
            <seg xml:id="i-8d1bf93d9f4bf534-0">
              Jag skulle vilja ställa ytterligare en fråga. Den handlar om
              Jernhusen AB. Lotta Finstorp säger att regeringen följer frågan
              om järnvägsstationerna. Lotta Finstorp tar också upp att Trafikverket
              har gjort en handbok. Enligt mitt sätt att se är detta inte tillräckligt.
              Man säljer ut järnvägsstationer. Människor kommer inte in på järnvägsstationerna.
              Järnvägsstationerna har förlorat sin viktiga roll att vara en
              punkt för resenärerna när de ska ta sig från ett ställe till ett
              annat. Jag har hört alldeles för ofta att man följer frågan. Men
              när ska det komma till konkreta åtgärder? Saker och ting fungerar
              inte. Det är väl en fundamentalistisk inställning om något när
              man bara säger följer men inte vill göra någonting på riktigt.
            </seg>
          </u>
          <note type="speaker" xml:id="i-da4e0e9b84774573-0">
            Anf. 152 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-d4d71f2483370e67-1">
            <seg xml:id="i-6fee2d1b305fa2f9-0">
              Herr talman! Det ligger i allas vårt intresse att trafiken ska
              fungera och att bytespunkterna är optimala. Sedan tror jag att
              vi drömmer oss tillbaka till när du och jag var barn, Siv Holma,
              när vi satt på järnvägsstationen och väntade på tåget. Det är
              möjligt att det var bättre förr, men samtidigt bygger man upp
              nya resecentrum i dag för att man ska ha mycket tydligare knutpunkter
              mellan trafik på gummihjul och trafik på räls.
            </seg>
            <seg xml:id="i-126f2c1d2b9fe0a5-0">
              Jernhusens uppdrag tycker jag är väldigt tydligt. Man ansvarar
              för verkstäder, depåer, bytespunkter och resecentrum i den mån
              man har det på det sättet. Sedan finns det kommuner som är fastighetsägare,
              och det finns andra fastighetsägare också. Men uppdraget att hålla
              stationen öppen en viss tid och så vidare ligger mellan operatörerna,
              Trafikverket och Jernhusen.
            </seg>
            <seg xml:id="i-c5fdd977f5ce64b2-0">
              Herr talman! Jag kommer från Flen, som är en järnvägsknut, fast
              det kanske var mer när jag var barn som det var en stor järnvägsknut.
              Den stationen skulle säkert kunna vara öppen mycket mer om det
              inte skedde vandalisering. Stationen är väldigt öde som det ser
              ut i dag, och därför får man också stå ute utan att kunna gå in
              där. Men vad jag kan se sköter Jernhusen sitt uppdrag på ett alldeles
              utmärkt sätt. Sedan är det viktigt att man har en dialog mellan
              Trafikverket, operatörerna, Jernhusen och andra som äger stationsbyggnader
              eller bytespunkter. Vi har i trafikutskottet fått bra dragningar
              kring hur man mer och mer försöker samarbeta för att resenären
              inte ska hamna i en sådan situation när det är kallt ute och tåget
              inte kommer och så vidare.
            </seg>
          </u>
          <note type="speaker" xml:id="i-a88fe67c9741372a-0">
            Anf. 153 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-4441c6e3dcc847dc-1">
            <seg xml:id="i-de1b2b110d4770be-0">
              Herr talman! I början av året presenterade kollektivtrafikbranschen
              sin årliga mätning över människors resvanor. Den visade att det
              kollektiva resandet förra året ökade med endast 0,6 procent.
            </seg>
            <seg xml:id="i-b9d1822864593571-0">
              Det kan vi jämföra med den årliga reseökningen med kollektivtrafiken
              20042010. Den var fyra gånger så hög. Undersökningen visar också
              att missnöjet med kollektivtrafiken ökar.
            </seg>
            <seg xml:id="i-99ac8a244bbd3de4-0">
              Att resandet med kollektivtrafiken stagnerar och bara varannan
              svensk säger sig vara nöjd med kollektivtrafiken borde oroa alla
              politiska partier som vill se ett miljömässigt hållbart transportsystem.
            </seg>
            <seg xml:id="i-96642b2c29344427-0">
              Lotta Finstorp sade i sitt anförande att hon var en sann tågvän.
              Det är väldigt trevligt att höra. Jag skulle vilja fråga Lotta
              Finstorp vad hon och hennes parti tycker om utvecklingen med att
              kollektivtrafikåkandet inte ökar lika mycket som förut.
            </seg>
          </u>
          <note type="speaker" xml:id="i-bed3b33e79000a7b-0">
            Anf. 154 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-d4d71f2483370e67-2">
            <seg xml:id="i-c181bb8aff14e0fb-0">
              Herr talman! I dag på utskottssammanträdet hade vi en föredragning
              där det fanns en bild som visade att antalet personkilometer på
              järnvägar har ökat med 60 procent från 1980. Det är väldigt viktigt
              att komma ihåg det.
            </seg>
            <seg xml:id="i-c9fda4f5815f2d4e-0">
              I samma expansiva utsträckning har inte underhållet på järnväg
              skötts. Hade man på samma sätt som antalet passagerare ökat, lagt
              in pengar, reinvesterat och underhållit infrastrukturen med räls
              och så vidare hade säkert ökningen av antalet tågresenärer varit
              större i dag.
            </seg>
            <seg xml:id="i-a5e82aeb89d94eac-0">
              Det ser jag som en allvarlig orsak. Jag är väldigt glad att vår
              regering har hörsammat problemet och satsar enormt mycket pengar
              för att investera i och uppdatera den infrastruktur som avser
              tåg och järnvägar. Det är en sak.
            </seg>
            <seg xml:id="i-0c54f492c1c72ddc-0">
              Sedan är det viktigt att man tittar på en sådan mätning i en
              lågkonjunktur där många människor är arbetslösa. Man kan till
              exempel titta på 20082009. Vi har fortfarande inte med tanke på
              hur det ser ut i Europa riktigt kommit ur svackan. Det är färre
              som pendlar till arbete. Det kan också påverka.
            </seg>
            <seg xml:id="i-343e49e221d917a3-0">
              Herr talman! Jag är precis som Stina Bergström tågvän. Jag vill
              att fler ska åka. Det finns en bild av de procent av tågen som
              i dag är försenade. Det är de som man alltid läser om.
            </seg>
            <seg xml:id="i-d9dfda2a459f0540-0">
              Det är aldrig så att man i medierna läser om när tågen kommer
              i tid. Bilden bland dem som pendlar och dem som inte pendlar är
              att det inte går att göra det eftersom att tågen alltid är försenade.
            </seg>
            <seg xml:id="i-590d9e35b102ca51-0">
              Det är ett problem med varumärket att åka tåg. Vi måste få en
              renässans. Tåg är någonting som är bra, och det är i de allra
              flesta fall i tid.
            </seg>
          </u>
          <note type="speaker" xml:id="i-f7fea43aec7f5b5a-0">
            Anf. 155 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-4441c6e3dcc847dc-2">
            <seg xml:id="i-e3057089385993e1-0">
              Herr talman! Tåget är någonting som är bra. Jag tror att det
              kan bli ännu bättre om SJ får ett annat uppdrag än vad det har
              i dag. I dag har SJ ett uppdrag, precis som vi har sagt förut,
              och det är att gå med vinst.
            </seg>
            <seg xml:id="i-e4c047c4e274b707-0">
              Om SJ i stället får ett uppdrag att se till att jobba för att
              fler ska åka med tåget och också sätta resenären i fokus och i
              centrum kan det bli mycket bättre med tågresandet.
            </seg>
            <seg xml:id="i-9f0a2fd64bc86160-0">
              Jag tänker också att de ökade biljettpriserna och det krångliga
              biljettsystemet som SJ har är en anledning till att resenärerna
              är missnöjda. Vi ser också att priserna har ökat väldigt mycket
              i kollektivtrafiken jämfört med andra kostnader i samhället.
            </seg>
            <seg xml:id="i-c8bbe1f02ab745ea-0">
              Sveriges Radio gjorde i somras en undersökning som visade att
              priset för månadskorten i kollektivtrafiken har ökat med 43 procent
              de senaste åren. Det finns flera anledningar till det. En del
              av anledningarna är ingenting som vi politiker kan styra över.
              Men det finns också politiska beslut som säkert har bidragit till
              detta.
            </seg>
            <seg xml:id="i-6d3ad0afd702eb7c-0">
              Vi i Miljöpartiet tillsammans med S och V vill att man tittar
              ordentligt på detta och gör en ordentlig utredning av vad det
              är som gör att det har blivit så mycket dyrare att åka kollektivt.
            </seg>
            <seg xml:id="i-775f704ccb91ba9a-0">
              Det är någonting som allianspartierna inte alls har nappat på.
              Om jag läser utskottstexten försöker man sig på att göra en egen
              analys av vad det är som kan ha lett till att priserna ökat. Man
              skriver att en anledning kan vara att det ställs så höga krav
              på både den upphandlande och den kommersiella kollektivtrafiken
              och att det är vad som har fördyrat den.
            </seg>
            <seg xml:id="i-b01662ee8a8b946a-0">
              Jag skulle vilja veta lite mer precist: Vad är det för krav man
              menar har ställts på kollektivtrafiken? Är det sådant som säkerhetsbälten
              och anpassning för funktionshindrade? Är det alkolåsen i skolbussarna?
              Vad är det för krav vi har ställt som har gjort att kollektivtrafiken
              har blivit så mycket dyrare? Är det någonting vi skulle ha kunnat
              banta ned?
            </seg>
          </u>
          <note type="speaker" xml:id="i-6a61235a8e9a23e9-0">
            Anf. 156 LOTTA FINSTORP (M) replik:
          </note>
          <u who="lotta_finstorp_9c7765" xml:id="i-d4d71f2483370e67-3">
            <seg xml:id="i-676b8b95ca5354c3-0">
              Herr talman! Först och främst är kollektivtrafiken redan i dag
              subventionerad med drygt 50 procent med skattepengar. Stina Bergström
              pekar på en viktig faktor. Att kostnaden för att till exempel
              åka buss har ökat beror på kraven i upphandlingen. Bussarna får
              till exempel inte vara äldre än åtta år. Man måste ha miljöanpassade
              bussar som inte släpper ut så mycket koldioxid. Det är jättebra.
              Det krävs bälten för säkerheten.
            </seg>
            <seg xml:id="i-4453043be5ea4778-0">
              Vi har successivt höjt kraven jämfört med när vi gick i skolan
              och åkte buss. Jag tror inte av någon av oss här i kammaren skulle
              vilja skruva ned på säkerhetsaspekten. Det kostar förstås. Det
              handlar också om till exempel löneökningar.
            </seg>
            <seg xml:id="i-b101fb6ac079f7b4-0">
              Herr talman! Om man nu vill ha lägre priser måste man göra precis
              det som Stina Bergström är inne på. Antingen måste man skruva
              ned trafiksäkerhetskraven eller också måste man stoppa in mer
              skattepengar i subvention. Det är vi absolut inte beredda att
              göra, varken att sänka trafiksäkerhetskraven eller att subventionera
              med ännu mer pengar.
            </seg>
            <seg xml:id="i-c3ff3e50bddd2035-0">
              Det måste ställas mot till exempel hälso- och sjukvård. Det är
              våra regionala kollektivtrafikmyndigheter som ansvarar ute i regionerna.
              I mitt fall är det landstingspengar, och så ser det ut i hela
              Sverige. Det är till exempel hälso- och sjukvården som vi måste
              sätta mot billigare biljetter på buss och tåg.
            </seg>
          </u>
          <note type="speaker" xml:id="i-898cc9be59cc91cf-0">
            Anf. 157 LARS TYSKLIND (FP):
          </note>
          <u who="lars_tysklind_527bfb" xml:id="i-8ff23a2499eea981-1">
            <seg xml:id="i-54a94898b0151e1a-0">
              Herr talman! Jag börjar med att instämma i Lotta Finstorps anförande.
              Den diskussion som ni hade om priser var ganska intressant. Den
              kanske vi kan återkomma till en annan gång. Det är på något vis
              en logisk kullerbytta att ju fler som åker, desto mer skattesubvention
              krävs det. Det blir dyrare för skattebetalarna. Ska man inte sätta
              in mer skattepengar så måste man höja priserna. Det känns inte
              riktigt logiskt, men så är det.
            </seg>
            <seg xml:id="i-c63d95c03574e48f-0">
              Dagens betänkande är ganska omfattande. Det behandlar 53 motionsyrkanden
              från allmänna motionstiden i höstas. Det rör järnvägs- och kollektivtrafik.
              Det intressanta är att de ämnen som tas upp berör väldigt direkt
              enskilda resenärer. Det är kanske det som gör ämnet både intressant
              och viktigt.
            </seg>
            <seg xml:id="i-ed958e7d9152754c-0">
              Jag yrkar bifall till utskottets förslag i betänkandet och avslag
              på samtliga reservationer. Jag har några utgångspunkter och reflexioner
              så här i början.
            </seg>
            <seg xml:id="i-4dd67f4c0bc0766a-0">
              För det första kan man säga att dagens ämne präglas av att det
              finns ett delat ansvar mellan staten, regionala myndigheter och
              branschen. Det finns också andra inblandade, men dessa är åtminstone
              inblandade i ansvarsbilden.
            </seg>
            <seg xml:id="i-6403381c81cd5958-0">
              För det andra är uttrycket resenären i centrum något som återkommer
              både i majoritetstexten och i reservationerna. Det är egentligen
              inte så konstigt. Det är självklart att resenären ska vara i centrum.
              Det är både en förutsättning för att kunna motivera att upphandla
              trafik och för att kommersiell trafik ska ha möjlighet till lönsamhet.
              Om man inte sätter kunden i centrum blir det väldigt svårt.
            </seg>
            <seg xml:id="i-afbb20440fa1e8be-0">
              Det råder inte något motsatsförhållande mellan resenären i centrum
              och lönsamhet, som antyds i vissa reservationer. Man behöver inte
              välja mellan de båda sakerna. De hänger ihop. Nöjda kunder är
              i stället en förutsättning för lönsamhet. Det är också en förutsättning
              för att man ska kunna motivera upphandlad trafik.
            </seg>
            <seg xml:id="i-f8cc9d9798c140d3-0">
              För det tredje är det väldigt bra att branschen själv har satt
              upp tydliga mål att i partnersamverkan fördubbla kollektivtrafiken
              fram till år 2020.
            </seg>
            <seg xml:id="i-068490a4665c23bf-0">
              En av de aktörer som har nämnts här tidigare är Jernhusen AB.
              Det har här en viktig roll. Det har i sammanhanget uttryckt att
              det skulle utveckla stationerna och underhållsdepåerna i samarbete
              med branschen. Allting ska göras för att få en positiv upplevelse
              för resenärerna. De är också en del av branschen i det här sammanhanget.
            </seg>
            <seg xml:id="i-958583205c14f232-0">
              För det fjärde fick vi en ny lag om kollektivtrafik från den
              1 januari 2012. Vi fick regionala trafikmyndighetsnämnder och
              regionala trafikförsörjningsprogram med bland annat frihet till
              länsöverskridande kollektivtrafik. Det hade mycket stor betydelse
              för mycket utbyggd tågtrafik över länsgränserna. Det blev frihet
              att etablera kommersiell kollektivtrafik.
            </seg>
            <seg xml:id="i-7cb9f113c0ca7480-0">
              Det finns även en väldigt viktig sak som har nämnts här med biljettsystemen
              och informationssystemen. Det finns inbyggt ett krav på att det
              är ett gemensamt trafikinformationssystem.
            </seg>
            <seg xml:id="i-bd0a17a3308f9552-0">
              Det intressanta är det som Lotta Finstorp nämnde här: Det krävs
              att lagen ska utvärderas. Men redan i mars 2011 fick Trafikanalys
              uppdraget att utföra en utvärdering av effekterna av den nya lagstiftningen.
              Det var alltså ett antal månader innan lagstiftningen trädde i
              kraft. Nu sker årliga rapporteringar om detta, och det ska hålla
              på åtminstone fram till 2014 för att man ska se effekterna.
            </seg>
            <seg xml:id="i-0b01b7d05e9c5460-0">
              För det femte beslutade riksdagen så sent som i december 2012,
              på förslag av ett samlat trafikutskott, att göra ett tillkännagivande
              till regeringen om en utvärdering av järnvägssystemets organisation
              för att det på bästa möjliga sätt ska kunna möta framtidens krav
              på ett effektivt och hållbart transportsystem. Denna utvärdering
              skulle påbörjas snarast och beakta pågående och planerade utredningar
              och utvärderingar. Det är mycket som pågår, och man ska naturligtvis
              inte dubbelarbeta. Som det har sagts pågår nu ett arbete i Näringsdepartementet
              om detta. Folkpartiets och Alliansens uppfattning är att det är
              resultatet av denna utvärdering som rimligtvis bör avvaktas innan
              man tar nästa steg i sammanhanget.
            </seg>
            <seg xml:id="i-fc26e66fb865c994-0">
              För det sjätte pågår en översyn på Finansdepartementet när det
              gäller SJ:s ekonomiska mål. Detta finansiella mål har också varit
              uppe till diskussion några gånger.
            </seg>
            <seg xml:id="i-3d7429fa9e71e445-0">
              Herr talman! Jag har full förståelse för att de motioner som
              vi nu behandlar skrevs före beslutet i december. Men om man läser
              de aktuella reservationerna från den rödgröna oppositionen kan
              man lätt få intrycket att de egentligen inte är intresserade av
              resultatet utan redan har svaren klara. Trots allt måste utvärderingen
              vara ett grundläggande dokument när den kommer. Allra tydligast
              gäller detta Vänsterpartiet. Man får ha respekt för att Vänsterpartiet
              har en tydlig ideologisk profil som de har stått för länge.
            </seg>
            <seg xml:id="i-13e4a3ffceeb4143-0">
              Vänsterpartiet framför att SJ AB:s avkastningskrav till ägaren
              ska avskaffas och att lönsamhetsmålet ska sänkas. I en annan reservation
              sägs att SJ AB:s trafikerings- och företrädesrätt på länsöverskridande
              trafik ska återinföras kombinerat med trafikeringsplikt. Detta
              är en nisch som nu uppfylls av länstrafiken och med bravur, skulle
              jag vilja säga. Trafiken har ökat mycket.
            </seg>
            <seg xml:id="i-38ece6731d780b77-0">
              Vidare framför Vänsterpartiet i en reservation riva upp kollektivtrafiklagen.
              Man vill med andra ord förhindra att kollektivtrafikföretag fritt
              får etablera kommersiell kollektivtrafik över landet.
            </seg>
            <seg xml:id="i-e7a9a55c34c60ab9-0">
              Från min ideologiska synpunkt känns det som att Vänsterpartiet
              egentligen är konsekvent: Det är återreglering som gäller oavsett
              konsekvenser i övrigt. Det märkliga är att den järnväg som beskrivs
              som så usel ändå har en fördubblad persontrafik sedan 1980-talet.
              Avregleringen har naturligtvis bidragit till detta. Dessutom har
              vi i Sverige en stor andel godstrafik på järnväg i en internationell
              jämförelse. De som är inblandade i sammanhanget säger att detta
              härrör just från avregleringen.
            </seg>
            <seg xml:id="i-4e9d1356f40a7cfa-0">
              Socialdemokraternas och Miljöpartiets ståndpunkter är lite mindre
              långtgående, men det är lite grann på samma tema.
            </seg>
            <seg xml:id="i-3317a647a70a7b3e-0">
              Herr talman! I reservation 1 säger S, MP och V att man vill ge
              SJ AB ett tydligt samhällsuppdrag. Jag har lite svårt att utläsa
              exakt vad det konkret skulle innebära. Det beskrivs lite allmänt
              som kvalitetskrav, som jag egentligen tycker måste gälla alla
              tågbolag oavsett ägare. Om man ska ha någon framgång och vinna
              marknadsandelar måste man uppfylla saker som bekvämlighet, kvalitet,
              punktlighet och prisvärdhet. Det är den typ av operativa mål som
              varje bolagsstyrelse och varje bolagsledning har att ta ställning
              till. Om man driver ett kollektivtrafikbolag som SJ bör man som
              sagt sätta resenären och kvaliteten för resenären i centrum. Annars
              driver man bolaget på ett direkt dåligt sätt.
            </seg>
            <seg xml:id="i-134861294271269e-0">
              Det finns några frågor som man måste ställa sig. Lotta Finstorp
              var inne på detta också. Ska man ta bort principen att SJ ska
              vara en aktör bland andra på järnvägsmarknaden och drivas enligt
              affärsmässiga principer? Ska marknadsmässiga krav säkerställa
              jämlika förutsättningar mellan statligt ägda och privatägda bolag?
              Ska detta också tas bort?
            </seg>
            <seg xml:id="i-1fc92b0e4ae29dca-0">
              Slutligen: Ska vi uppfatta att Socialdemokraterna har ändrat
              politik på området? Precis som Lotta Finstorp beskrev var det
              en helt annan inställning för mindre än tio år sedan när man sade
              hur viktigt det var att SJ AB inte skulle ha någon särställning
              där andra tågoperatörer är verksamma. I dag är andra tågoperatörer
              verksamma över hela det svenska järnvägsnätet.
            </seg>
            <seg xml:id="i-ce92a0b1f1f877b1-0">
              Den dåvarande regeringens uttalade en vision och ett mål: SJ
              skulle vara ett modernt reseföretag som i alla avseenden och uthålligt
              agerar affärsmässigt och kommersiellt. Ur den synpunkten kan vi
              inte säga något annat än att Socialdemokraterna tydligen har ändrat
              politik. Men det kanske är som Siv Holma sade det finns vissa
              partier som ändrar sig, och det har sina orsaker.
            </seg>
            <seg xml:id="i-69fcc0c1a970a87d-0">
              Herr talman! Jag ska säga lite grann om Gotlandstrafiken. Vi
              har talat mycket om järnvägen i dag, men bland andra Siv Holma
              var inne på Gotlandstrafiken. När man ser på reservationerna och
              majoritetstexten tycker jag att vi i grunden har en relativt stor
              samsyn. Vi är helt överens om att Gotland för sin utveckling är
              beroende av väl fungerande förbindelser med fastlandet och att
              det då krävs långsiktiga, stabila och miljömässigt hållbara avtal
              om Gotlandstrafiken. Jag tror att det står så nästan ordagrant
              i både reservationstexter och majoritetstexter.
            </seg>
            <seg xml:id="i-ecf5d2bef144be0f-0">
              Från Folkpartiets sida förutsätter vi att den fortsatta processen
              ger ett nytt avtal om Gotlandstrafiken som tillgodoser näringslivets,
              resenärernas och miljöns behov av goda, långsiktiga och hållbara
              transporter. I detta resonemang och denna process ingår energieffektivisering.
              Det ingår att man ska se på alternativa miljövänliga bränslen.
              Bränslefrågan och utsläppen är centrala. Detta är möjligheter
              som måste tas till vara. Fungerande tidtabeller och rimliga överfartstider
              är andra viktiga kriterier som måste uppfyllas.
            </seg>
            <seg xml:id="i-66da1cc7840cea7e-0">
              Vid justeringstillfället uppgavs att det skulle ske en smärre
              justering i den reservation som Socialdemokraterna och Miljöpartiet
              hade. Jag kan bara konstatera att Miljöpartiets problematiserande
              kring hastighetens betydelse för utsläppens storlek helt enkelt
              togs bort. Det fanns med vid justeringen, men nu är det inte med.
            </seg>
          </u>
          <note xml:id="i-72086f64435f4186-0">
            I detta anförande instämde Anita Brodén (FP), Christer Akej,
            Lotta Finstorp och Jessica Rosencrantz (alla M) samt Göran Lindell
            (C).
          </note>
          <note type="speaker" xml:id="i-b0ae3beddac48417-0">
            Anf. 158 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-4441c6e3dcc847dc-3">
            <seg xml:id="i-896ffda4cb8e96e0-0">
              Herr talman! Lars Tysklind nämnde en del om Jernhusen i sitt
              anförande. Jernhusen har fått rätt mycket kritik för sin skötsel
              av stationer. Trafikutskottet träffade Jernhusen förra vintern.
              De sade då att de skulle skärpa sig vad gäller öppettider. Det
              är Jernhusen som ansvarar för att stationerna är öppna när resenärerna
              behöver komma in i värmen och så vidare. Det är bra.
            </seg>
            <seg xml:id="i-7cf48269366e7b64-0">
              Jag tycker också att det som står i betänkandet låter bra. Det
              står att utskottsmajoriteten har fått reda på att Jernhusen kommer
              att ta en större del i partnersamverkan för en fördubblad kollektivtrafik
              och bidra till arbetet med att förbättra förutsättningar för kollektivtrafiken.
              Detta var också Lars Tysklind inne på i sitt anförande.
            </seg>
            <seg xml:id="i-ae3ace2277d302b0-0">
              Det står vidare att företrädare för Jernhusen har uttalat att
              de vill utveckla stationer och underhållsdepåer i samarbete med
              branschen och på så sätt skapa en enhetlig och positiv upplevelse
              för resenären.
            </seg>
            <seg xml:id="i-e5703c4e47f46b7c-0">
              Det låter bra. Men precis som Siv Holma nämnde i sitt anförande
              håller Jernhusen på att sälja stationer i hela landet. Den fina
              gamla stationen i Kils tätort, till exempel, i min kommun, är
              nu till salu.
            </seg>
            <seg xml:id="i-7b2badb43b39c5fc-0">
              Min fråga är: Hur hänger det här ihop, Lars Tysklind? Hur kan
              man utveckla något som man har sålt?
            </seg>
          </u>
          <note type="speaker" xml:id="i-8ce01292323567ee-0">
            Anf. 159 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8ff23a2499eea981-2">
            <seg xml:id="i-3f568a5175bc2952-0">
              Herr talman! Jag har lite svårt att uttala mig om vad man har
              för planer för Kil. Det finns ju platser där man har sålt gamla
              järnvägsstationer och byggt upp nya, mer moderna stationer med
              andra typer av klimatskydd och så vidare. Det har även skett vid
              min hemmabana, Bohusbanan, därför att det varit underhållssvårigheter
              och annat. Men de kanske inte gäller i Kil. Jag vet inte vad det
              lokalt handlar om egentligen.
            </seg>
            <seg xml:id="i-11d46bec18bd342d-0">
              Jag tycker bara att det här visar hur viktigt det är att saker
              och ting kommer in i sitt sammanhang. Partnersamverkan, som jag
              nämnde, har nu branschen tagit ansvar för. Jag tror att något
              som vi måste leva med är att aktörerna måste ta ett samlat ansvar.
            </seg>
            <seg xml:id="i-cbf88bc714ce36a6-0">
              Precis som nämndes av Lotta Finstorp förut är det mycket som
              händer och att mycket har barnsjukdomar. Men det känns nu som
              att Jernhusen ändå har kommit in i sitt sammanhang och samarbetar
              med branschen för resenärernas bästa. En bransch som inte tillgodoser
              sina kunder är ju mer eller mindre dödsdömd. Den kan inte få vare
              sig marknadsandelar eller lönsamhet till slut. Det känns som att
              man inom branschen har upptäckt att man måste samverka kring detta.
            </seg>
            <seg xml:id="i-0a6440280f41eb7f-0">
              Stina Bergström nämnde även biljettsystemet förut. Även inom
              det området har man kommit ganska långt i partnersamverkan. Man
              inser att man inte får några kunder om det blir för svårt att
              köpa biljetter.
            </seg>
          </u>
          <note type="speaker" xml:id="i-693ba9f17293cfcd-0">
            Anf. 160 STINA BERGSTRÖM (MP) replik:
          </note>
          <u who="stina_bergstrom_d57ec1" xml:id="i-4441c6e3dcc847dc-4">
            <seg xml:id="i-df9b1cb2b9c24b77-0">
              Herr talman! Nu måste jag säga att jag inte tycker att jag fick
              något svar på mina frågor av Lars Tysklind. Det är alltså så att
              Jernhusen håller på att sälja ut stationer i hela landet. Det
              är inte bara i Kil utan också på andra ställen. I Värmland har
              vi snart bara stationen i Karlstad kvar som ägs av Jernhusen.
            </seg>
            <seg xml:id="i-b56b62b0ba2dc3fc-0">
              Man säger att man ska skapa en enhetlig och positiv upplevelse
              för resenärerna med de stationer som Jernhusen och staten fortfarande
              äger. Då kan man funderna på om det bara är resenärerna i de större
              städerna som Jernhusen tänker ta ansvar för. Vem tar ansvar för
              att vi som bor i resten av landet i Strömstad, Kil, Arvika och
              på andra ställen har en station som öppen och varm och där det
              finns en toalett att gå in på? Det är en fråga som jag kan fortsätta
              att ställa.
            </seg>
            <seg xml:id="i-c01accf13b3e236a-0">
              Jag hade en annan fråga också, men den har fullständigt farit
              ur huvudet på mig, så jag kanske kan få ett bättre svar på min
              fråga: Hur kan Jernhusen ta ansvar för oss resenärer som inte
              bor i Helsingfors, Göteborg eller Malmö?
            </seg>
          </u>
          <note type="speaker" xml:id="i-db300f35ced618b1-0">
            Anf. 161 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8ff23a2499eea981-3">
            <seg xml:id="i-6b160c8d6733bfec-0">
              Herr talman! Jernhusen får naturligtvis bedöma vilka fastigheter
              de tycker att man ska ha kvar eller inte. Jag tror att de utvecklar
              de fastigheter som är utvecklingsbara och som kan ge den där positiva
              upplevelsen.
            </seg>
            <seg xml:id="i-568fbf5974b37018-0">
              Sedan är det viktigt att se att det utvecklas andra saker där
              också andra aktörer är inblandade. Den moderna kollektivtrafiken
              bygger helt på att det finns väl fungerande bytespunkter, som
              det heter. Det har diskuterats här att man måste kunna byta någonstans
              mellan tåg, bussar, taxibilar och så vidare. Det tror jag är den
              stora saken, och det måste naturligtvis finnas över hela landet
              på ett vettigt sätt. Men exakt hur det ska vara får både branschen
              och utvecklingen visa.
            </seg>
          </u>
          <note type="speaker" xml:id="i-f2a29a851ae6d469-0">
            Anf. 162 SIV HOLMA (V) replik:
          </note>
          <u who="siv_holma_218997" xml:id="i-f4af87f2110f280f-2">
            <seg xml:id="i-b143d6ead8a14861-0">
              Herr talman! Jag ska börja med att säga att det är helt riktigt
              att Vänsterpartiet anser att järnvägen fungerar väldigt dåligt
              när systemet har blivit så fragmentiserat och uppsplittrat. Vi
              tror att järnvägen fungerar bäst när systemet är enhetligt och
              sammanhållet.
            </seg>
            <seg xml:id="i-b437576779dbf1c8-0">
              Eftersom Folkpartiet i december ställde sig bakom den utförliga
              järnvägsutredningen, som alla partier var överens om, undrar jag
              vad det är Folkpartiet vill utreda. Det är den ena frågan.
            </seg>
            <seg xml:id="i-bb0fd750f44de953-0">
              Jag tycker att det vore klädsamt om alla partier som var för
              järnvägsutredningen, alltså även oppositionen, kunde få vara med
              och samråda kring direktiven och även hur utredningen ska läggas
              upp, så att vi slipper uppleva samma utveckling som vi upplevde
              när vi ville ha en annan tingens ordning vad gällde järnvägsunderhållet.
            </seg>
            <seg xml:id="i-a40f33bb72a2e568-0">
              När det gäller Jernhusen tycker jag att det är intressant att
              Lars Tysklind säger att Jernhusen utvecklar resecentrum där det
              är utvecklingsbart. Vi har tydligen bara en järnvägsstation i
              hela Norrbotten som är utvecklingsbar, eftersom Jernhusen bara
              äger en enda järnvägsstation. De övriga är tydligen inte utvecklingsbara.
            </seg>
          </u>
          <note type="speaker" xml:id="i-175edd7ac8ae4791-0">
            Anf. 163 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8ff23a2499eea981-4">
            <seg xml:id="i-6c798f3ed37bb049-0">
              Herr talman! Nu ska vi kanske få lite dimensioner på detta. Även
              i Västsverige finns det väldigt många tåg som körs av Västtågen.
              Många stationer och klimatskydd ägs faktiskt av Västtrafik AB.
              Det är alltså inte Jernhusen som är den dominerande ägaren av
              dem.
            </seg>
            <seg xml:id="i-f0ec76ad9d764d8d-0">
              Siv Holma sade att järnvägen fungerar dåligt, och det är oftast
              det som man hör. Jag tror att kraven på järnvägen har blivit väldigt
              höga, och det är säkert med rätta, när det gäller punktlighet
              och så vidare.
            </seg>
            <seg xml:id="i-1c4168fcf167ba8e-0">
              Det är intressant med beskrivningarna av järnvägen. Jag tror
              att Lotta Finstorp var inne på att man drömmer sig tillbaka lite
              grann till hur det var förr och att det kändes så mycket bättre
              förr.
            </seg>
            <seg xml:id="i-09cab4e66c83edb8-0">
              Vi diskuterade i höstas punktligheten väldigt mycket och om man
              ska räkna 5 eller 15 minuter som försening. Men vi kan hålla oss
              till 5 minuter. År 1980 hade vi hälften så mycket persontrafik
              som i dag. Då kom 53 procent av tågen fram med mindre än fem minuters
              försening. I dag med dubbelt så mycket trafik är det drygt 90
              procent. Det är naturligtvis statistiskt en förbättring. Jag tror
              samtidigt att vårt sätt att utnyttja kollektivtrafiken och tågtrafiken
              har blivit så annorlunda att vi inte upplever förbättringen. Det
              är därför man måste jobba vidare med frågan.
            </seg>
            <seg xml:id="i-e0e5d5b3b1cf9bad-0">
              När det sedan gäller utvärderingen och vad vi förväntar oss av
              den är vi lite förutsättningslösa. Vi får väl kanske konfirmerat
              att de åtgärder som vi har vidtagit är bra, och det tror jag att
              de flesta är. Sedan kan jag med viss ödmjukhet säga att jag tror
              att det även kan komma fram saker där vi kan korrigera besluten
              så att det blir ännu bättre.
            </seg>
          </u>
          <note type="speaker" xml:id="i-ecf448d01a066ae5-0">
            Anf. 164 SIV HOLMA (V) replik:
          </note>
          <u who="siv_holma_218997" xml:id="i-f4af87f2110f280f-3">
            <seg xml:id="i-6c0629b8fb0a644b-0">
              Herr talman! Jag blir inte riktigt klok på det svar som jag får
              av Lars Tysklind när det gäller detta med en utförlig järnvägsutredning.
              Lars Tysklind beskriver utredningen som relativt förutsättningslös
              men säger att han tror att det mesta fungerar bra och att det
              är några smärre justeringar eller korrigeringar som ska komma
              till stånd genom utredningen. Det är därför som jag ställer frågan
              en gång till: Anser Lars Tysklind att det vore en fördel om alla
              partier hade möjlighet att samråda kring utredningsdirektiven
              och upplägget av utredningen? Det vore väl ändå någonting positivt,
              eftersom Tysklind säger att vi har så olika verklighetsbild. Då
              kanske vi skulle kunna ha en gemensam verklighetsbild och arbeta
              på ett annat sätt med de här frågorna än vad Tysklind och hans
              regeringskamrater gör.
            </seg>
            <seg xml:id="i-30596ad32a710df5-0">
              Vore det inte bra om vi fick titta på utredningsdirektiven och
              komma med konstruktiva och bra förslag på hur man ska lägga upp
              utredningen?
            </seg>
          </u>
          <note type="speaker" xml:id="i-601da7f4f47bcdb6-0">
            Anf. 165 LARS TYSKLIND (FP) replik:
          </note>
          <u who="lars_tysklind_527bfb" xml:id="i-8ff23a2499eea981-5">
            <seg xml:id="i-5cdfc266fddb99c5-0">
              Herr talman! Jag kan inte ge någon exakt och utförlig beskrivning
              av hur den politiska processen kring utredningen ska gå till.
              Den får vi väl återkomma till.
            </seg>
            <seg xml:id="i-6be2c100031f6c50-0">
              När man utvärderar tycker jag, precis som Siv Holma är inne på,
              att det viktiga är att man försöker skaffa sig en gemensam verklighetsbild.
              Sedan kommer väl svårigheten att man gemensamt även ska acceptera
              verklighetsbilden, att den passar in med ens egna idéer. Det kanske
              vi lite till mans måste jobba med.
            </seg>
            <seg xml:id="i-36b25454ea1f84de-0">
              Som jag sade har allianssidan och även andra partier som har
              varit med i avregleringsdiskussionerna från 80-talet och framåt
              sett detta som positivt. Och jag är övertygad om att det är positivt
              och att även utvärderingen kommer att visa det. Men det finns
              kanske något som måste korrigeras.
            </seg>
            <seg xml:id="i-d826fbc0accfde28-0">
              Nu blir min fråga lite retorisk eftersom replikskiftet är slut
              i och med denna replik. Precis som jag sade i anförandet får jag
              uppfattningen att eftersom man har reservationer är man egentligen
              inte intresserad av utvärderingen och vill inte ta med den när
              man tar nästa steg, utan man tar för givet att det är precis detta
              vi ska göra, att vi till exempel ska avskaffa avkastningskrav.
              Man vet liksom resultatet. Jag tycker att man i Vänsterpartiet
              borde ta en funderare på vad man själv vill med utvärderingen.
              Man kan ju inte låsa fast sig vid exakt vad den ska komma fram
              till, utan man får vara lite förutsättningslös när man startar.
            </seg>
          </u>
          <note type="speaker" xml:id="i-31e8dde4f8d42bf9-0">
            Anf. 166 GÖRAN LINDELL (C):
          </note>
          <u who="hans_linde_857e1f" xml:id="i-3114c209a54c46f8-0">
            <seg xml:id="i-f8918a0fb86cce71-0">
              Herr talman! Detta betänkande behandlar motioner om järnväg och
              kollektivtrafik, som är högaktuellt och viktigt, och inte minst
              handlar det om möjligheten att lösa de klimatutmaningar vi står
              inför. Flera motioner berör ägande och kontroll över järnväg och
              tågtrafik. Jag kommer att ägna mest tid åt detta område, men jag
              ska även nämna Gotlandstrafiken.
            </seg>
            <seg xml:id="i-ae3060cf115a1046-0">
              Inledningsvis ska jag dock göra ett par reflexioner kring den
              diskussion som har varit så här långt. Den ena gäller något som
              manifesterades av framför allt Stina Bergström, men även andra
              gjorde sitt bästa för att räkna upp allt som inte fungerar bra
              med järnvägen och järnvägstrafiken i dag. Det är givetvis viktigt
              att fokusera på det. Samtidigt tror jag att vi alla kan konstatera
              att det finns en diskussion och uppfattning hos allmänheten att
              järnvägen och järnvägstrafiken fungerar mycket sämre än vad den
              med alla objektiva mått i praktiken gör. Inte minst underhålls
              denna av en ganska ensidig och ibland upphetsad medieretorik i
              sammanhanget.
            </seg>
            <seg xml:id="i-e55427b9428709f6-0">
              Man kan ha vilka syften man vill med en sådan diskussion, men
              det är inte så konstigt om man då samtidigt upplever att det inte
              ökar kollektivtrafiken på det sätt vi vill. I vanliga fall försöker
              vi tala upp ett varumärke vi vill jobba med, men i detta sammanhang
              blir det lite tvärtom. Det tycker jag är ett dilemma.
            </seg>
            <seg xml:id="i-3cf4ab9b4ab0ceda-0">
              Så till min andra reflexion. Vi har i många anföranden hört om
              hur många förbättringar man vill åstadkomma på olika sätt. Det
              handlar om att höja komforten och kvaliteten, sänka priserna och
              göra allt bättre, billigare och effektivare på alla vis.
            </seg>
            <seg xml:id="i-f80c16bfa28fbe8a-0">
              Jag kommer att tänka på den devis jag satte upp på väggen i tonåren:
              Det är bättre att vara rik och frisk än fattig och sjuk.
            </seg>
            <seg xml:id="i-286dbeb4dd3b6d60-0">
              Den känslan har jag fått några gånger i dag. Jag vill inte låta
              elak, men samtidigt var det väl Siv Holma som klämde till med
              god dag yxskaft, och det var ungefär det jag kände också. Det
              finns alltid två sidor av myntet, och smakar det så kostar det.
            </seg>
            <seg xml:id="i-fbeb86c3e1175314-0">
              I Sverige har vi i årtionden funderat över tågtrafiken och dess
              framtid. Flera av er är tillräckligt gamla för att komma ihåg
              slagdängan SJ, SJ gamle vän, festligt att du lever än. Den beskrev
              känslan vi hade för vårt kära SJ och den aura av gammalmodigt
              och förgånget som det hade. Frågan i mångas ögon var i realiteten
              om tågtrafiken över huvud taget hade någon framtid, åtminstone
              persontrafiken på lite längre sträckor.
            </seg>
            <seg xml:id="i-2cd9429c9412a25c-0">
              De flesta beslutsfattare blev så småningom överens om att det
              behövdes en rejäl förändring, och en successiv omdaning av kolossen
              SJ tog sin början.
            </seg>
            <seg xml:id="i-62adba8e33a9c89d-0">
              Jag kommer från Jönköpings län, som är ett av de län som har
              mest regionala banor, alltså banor utanför stomnätet. Tidigare
              handlade många diskussioner om vilka tåg som skulle ställas in
              och vilka banor som skulle stå utan persontrafik framöver, men
              i slutet av 80-talet kom möjligheten för länstrafikbolagen att
              upphandla tågtrafik i konkurrens bland operatörer. Vi hade BK
              Tåg i Småland som förde en Davids kamp mot Goliat mot det stora
              SJ för att lyfta fram sig som möjlig operatör.
            </seg>
            <seg xml:id="i-6eebd209b934bdef-0">
              Så småningom utvecklades, på ungefär samma sätt runt om i landet,
              föreställer jag mig, en regional tågtrafik som servar människor
              på ett helt annat sätt i dag än vad den gjorde då. Jag utgår från
              att alla ser detta som något positivt, och det har sin grund i
              kombinationen av att lägga ansvaret utanför den stora kolossen
              SJ och att medge konkurrens mellan olika operatörer som innovativt
              kunde hitta olika lösningar för tågtrafik ute i landet.
            </seg>
            <seg xml:id="i-7df00bc3d3194415-0">
              Om det låter som att jag och Centerpartiet tror på och bejakar
              den förändring mot mer konkurrens och mer statlig verksamhet organiserad
              i bolag med tydliga och rimligt begränsade uppdrag är det rätt
              uppfattat. Men det innebär absolut inte att vi tycker att allt
              är färdigt och fungerar som det ska.
            </seg>
            <seg xml:id="i-17115728585154c3-0">
              Många har redan varit inne på utmaningarna, och vi kan konstatera
              att järnvägsnätet är slitet och att kapaciteten borde ökas på
              flera håll i landet. Vi skulle gärna se att man går längre i utvecklingen
              av snabba tåg i de stora stråken, och det behövs fler aktörer
              och nya koncept som kan locka fler resenärer och andra grupper
              av resenärer. Tillförlitligheten har också nämnts, och den borde
              vara bättre. Särskilt besvärar sårbarheten i snö och kyla.
            </seg>
            <seg xml:id="i-bb75932cb3242576-0">
              Vi är ganska överens i analysen men skiljer oss åt när det kommer
              till metoderna för att lösa det hela. Om jag tillåts förenkla
              en smula handlar undertonen, ibland uttryckt i skarpa förslag
              i motionerna på detta område, rätt mycket om att skulden till
              allt ont ligger i just de förändringar som har skett. Ofta kan
              man till och med läsa in uppfattningen att om bara SJ vore den
              gamla statens verk igen skulle saker och ting fungera betydligt
              bättre.
            </seg>
            <seg xml:id="i-4d74b068105ab2e2-0">
              Herr talman! Jag kan förstå att Vänsterpartiet vill att SJ ska
              återgå till att fungera som ett bolag utan avkastningskrav och
              få tillbaka alla stationshus etcetera. Storskaligt och statligt
              utan marknadsmässiga krav är inte konstigt att förstå, men det
              är fel. Jag blir mer förvånad över Socialdemokraterna och Miljöpartiet,
              som ju i stor utsträckning drivit denna förändringsprocess.
            </seg>
            <seg xml:id="i-f81df6e3a46e7077-0">
              Vi har tidigare hört att regeringens vision och målsättning för
              SJ är att det uthålligt ska agera affärsmässigt och kommersiellt
              och ha mål jämförbara med befintliga och blivande konkurrenter.
              Det är den gamla S-regeringen som har varit med och skrivit dessa
              formuleringar.
            </seg>
            <seg xml:id="i-6b4a24a3fde9e997-0">
              Men nu verkar plötsligt andra vindar blåsa. Jag hoppas verkligen
              att dessa vindar inte bromsar upp den utveckling som pågår. Då
              tror jag att vi både har sålt smöret och tappat pengarna, för
              att använda ett gammalt fint uttryck.
            </seg>
            <seg xml:id="i-550ac4ab48b69a1a-0">
              Centerpartiets linje är i all fall klar. Vi är övertygade om
              att Sverige är inne på en riktig förändring av sin järnväg. Vi
              vill se ett fortsatt arbete med att tydliggöra uppdragen för bolag,
              statliga eller privata i konkurrens, och vi inser att Sverige
              är i ett ganska tidigt skede i en process som vi önskar kunde
              gå snabbare. Men det kommer att ta tid innan vi når en mogen järnvägsbransch
              i dess nya form en bransch som bygger på en hållbar järnvägstrafik
              i Sverige och i Europa.
            </seg>
            <seg xml:id="i-53b14b312d717389-0">
              Att det ska finnas en strävan efter konkurrens och samordnade
              regelverk är viktiga delmoment. Centerpartiet menar att det är
              på detta sätt vi får den hållbara järnvägstrafik som vi alla önskar
              och som bäst passar medborgarna till lägsta möjliga kostnad.
            </seg>
            <seg xml:id="i-ba044c2a6235ad7f-0">
              Herr talman, jag vill avsluta med några ord om Gotlandstrafiken.
              Den är en livlina för dem som bor på ön och viktig för alla oss
              som regelbundet besöker den. Naturligtvis skapar varje osäkerhet
              om färjetrafiken oro.
            </seg>
            <seg xml:id="i-a1e5939655f662c5-0">
              Centerpartiet slår kraftigt vakt om en färjetrafik som ger en
              bra service. Vi utgår från att det arbete som pågår för en ny
              trafikeringsperiod ska lyckas kombinera kostnadsmedvetenhet i
              upphandlingen med tillgänglighet och miljöhänsyn på ett klokt
              sätt med utgångspunkt i att Gotlandstrafiken ska ha minst samma
              servicegrad som i dag, oavsett om man är öbo eller turist kort
              sagt att gotlänningen i gemen uppfattar den nya färjetrafiken
              som en förbättring. Först då har vi betyg på att vi har lyckats.
            </seg>
          </u>
          <note xml:id="i-5dbdf3b02a7212d1-0">
            Herr talman, jag yrkar bifall till trafikutskottets förslag i
            betänkande TU11 och avslag på samtliga reservationer.
          </note>
          <note xml:id="i-2a4dccadcd338a5e-0">
            I detta anförande instämde Inger Fredriksson (C) samt Christer
            Akej och Jessica Rosencrantz (båda M).
          </note>
          <note xml:id="i-58520f1d0c91ecd4-2">
            Överläggningen var härmed avslutad.
          </note>
          <note xml:id="i-04acfe2db8256da8-0">
            12 § Skogspolitik
          </note>
          <note xml:id="i-e3414f8b6afc6284-3">
            Föredrogs
          </note>
          <note type="speaker" xml:id="i-98202caeae1d3e41-0">
            Anf. 167 KRISTINA NILSSON (S):
          </note>
          <u who="kristina_nilsson_f9caea" xml:id="i-2c9ec4135be845c8-0">
            <seg xml:id="i-c1a73bd23c158565-0">
              Herr talman! Då ska vi debattera miljö- och jordbruksutskottets
              betänkande 16, som handlar om skogspolitik. Det är ett betänkande
              som behandlar motioner från allmänna motionstiden som innehåller
              frågor om skogsvårdslagen, miljöhänsyn, skydd av naturvärden och
              skogens sociala värde.
            </seg>
            <seg xml:id="i-cdab0ef27cfd02e7-0">
              Själv trivs jag väldigt bra i skogen och försöker vistas där
              så ofta tillfälle ges. Det ger lugn och avkoppling, möjlighet
              till jakt, fiske och svamp- och bärplockning. Samtidigt som skogen
              är en tillgång för mig som enskild för rekreation och avkoppling
              är den också en nationell tillgång med ett oerhört stort ekonomiskt
              värde som förnybar resurs. Den är också en internationell tillgång
              i och med de ekosystemtjänster den levererar, till exempel inlagring
              av koldioxid, rent vatten och ett hem för hundratals arter.
            </seg>
            <seg xml:id="i-afa13261f3d77f00-0">
              Jag vistas ofta i brukade skogslandskap. Visst kan det vara tråkigt
              när ett område man promenerat omkring i avverkas, men min personliga
              upplevelse är att jag än så länge alltid finner nya marker att
              vandra i. Jag känner inte igen mig i den bild som målas upp av
              vissa att det inte längre finns någon skog, eller att den skog
              som finns består av monokulturer som man kallar plantager. Tvärtom
              tycker jag att en äldre, gallrad skog lämpar sig alldeles utmärkt
              för skogspromenader. Med detta sagt hade jag tänkt ägna det här
              anförandet åt frågor om miljöhänsyn.
            </seg>
            <seg xml:id="i-31f2bb29bf444edd-0">
              Det har varit en spännande första tid för mig när jag de senaste
              ett och halvt åren fått möjlighet att ägna lite mer tid åt skogsfrågorna.
              Debatten i samhället har varit minst sagt livlig, ibland på gränsen
              till hätsk. Jag tycker att det är svårt att tolka det på ett annat
              sätt än som att lagstiftningen, som trots allt är ganska omfattande,
              ändå i viss mån är otydlig. Mediebilden har enligt min uppfattning
              ofta varit att skogsbruk i sig är skadligt, och alla skogsägare
              dras över en kam. Detta är djupt orättvist. Många gör sitt allra
              bästa för att bruka och vårda sin skog på bästa tänkbara sätt.
              Självklart finns också motsatsen, men att peka ut allt skogsbruk
              som direkt skadligt är inte korrekt.
            </seg>
            <seg xml:id="i-3802368d627a479f-0">
              Självklart är det viktigt med miljöhänsyn, och här behöver mera
              göras, inte minst med tanke på att vi har beslutat om miljökvalitetsmål
              som vi vill uppnå. Målet Levande skogar säger att skogens och
              skogsmarkens värde för biologisk produktion ska skyddas samtidigt
              som den biologiska mångfalden bevaras, samt kulturmiljövärden
              och sociala värden värnas.
            </seg>
            <seg xml:id="i-cfc8891afb941e62-0">
              I den årliga rapport som vi har fått från Naturvårdsverket konstateras
              att målet inte är möjligt att nå till 2020 och att det inte går
              att se en tydlig riktning för utvecklingen i miljön. För att nå
              målet konstaterar Naturvårdsverket att det behövs en kombination
              av förbättrade resultat när det gäller hänsyn vid avverkningar.
              Det behövs ökad areal som brukas med skonsammare metoder och ökade
              arealer av formellt eller frivilligt skyddad skog. Det behövs
              mer naturvårdande skötsel i skyddad skog, och ökade insatser för
              hotade arter, så kallade åtgärdsprogram, skulle kunna bidra. Det
              behövs alltså förbättringsåtgärder.
            </seg>
            <seg xml:id="i-7a46aaf9b9129bfb-0">
              Jag upplever att det finns en stor förståelse för detta bland
              dem som arbetar i skogsbruket och bland företrädare för näringen
              som jag har fått möjlighet att träffa. Det arbetas med naturvård
              på många håll och kanter, och det finns många goda exempel, men
              de flesta jag talat med framför också att det finns mer att göra.
            </seg>
            <seg xml:id="i-72f36186c93715ba-0">
              Jag kan konstatera att det pågår en del arbete politiskt för
              att åstadkomma förbättringar. Redan förra året konstaterade utskottet
              att målbilderna för den miljöhänsyn som ska uppnås ser olika ut
              och att det är ett centralt problem. Det arbete som kallas Dialog
              om miljöhänsyn har som ett mål att det ska finna väl kända lagkrav
              för miljöhänsyn och att det ska finnas ett uppföljningssystem
              som kan utgöra grund för en fortsatt utvecklings- och lärprocess.
              Jag tycker att det är viktigt att det finns ett uppföljningssystem
              som är hållbart, så att det går att följa utvecklingen över tid.
              Enligt Landsbygdsdepartementet kommer de förslag som arbetas fram
              i projektet Dialog om miljöhänsyn att gå ut på remiss, och förslagen
              ska vara klara i augusti 2013.
            </seg>
            <seg xml:id="i-b018ac92b99251f3-0">
              SLU och Skogsstyrelsen arbetar med ett annat uppdrag, nämligen
              att ta fram en modell för adaptiv skogsskötsel. Syftet med detta
              är att öka produktionen av biomassa och samtidigt förbättra miljötillståndet
              i skogen. I uppdraget ingår att se över om det finns åtgärder
              som kräver ändringar i skogsvårdsförordningen. I ett första steg
              ska man ta fram ett förslag till förändrat regelverk och en modell
              för adaptiv skogsskötsel som kan fungera i skogsbruket. Detta
              ska vara klart den 15 maj i år.
            </seg>
            <seg xml:id="i-a277fb8e5e20e9da-0">
              Regeringens satsning på Skogsriket pågår. Landsbygdsministern
              konstaterade i ett av sina tal på en Skogsriketkonferens att arbetet
              med att bevara biologisk mångfald och ekosystemtjänster är högt
              prioriterat utan att närmare gå in på vad som behöver göras, men
              det var ändå glädjande att frågeställningen togs upp.
            </seg>
            <seg xml:id="i-578286a2889f1daa-0">
              Parallellt pågår Miljömålsberedningens arbete med att utveckla
              etappmål, styrmedel och åtgärder som leder till att miljökvalitetsmålet
              nås, kopplat till en långsiktigt hållbar markanvändning utifrån
              ett helhetsperspektiv. Ett etappmål som diskuteras är en tydligare
              reglering av miljöhänsyn i skogsbruket genom en ny skogsvårdsförordning.
              Syftet är att göra det enklare för den som bedriver skogsbruk
              att följa reglerna. Det tycker vi socialdemokrater är bra. Vi
              anser också att de övriga etappmål som diskuteras kan utgöra viktiga
              steg på vägen mot att uppfylla miljökvalitetsmålet.
            </seg>
            <seg xml:id="i-f8e11ea4de9dc7ff-0">
              Det som blir lite svårt för mig att förstå just i dag men som
              kanske klarnar något efter den här debatten är hur dessa olika
              uppdrag ska haka i varandra och bli en helhet som blir tydlig
              och begriplig för alla inblandade.
            </seg>
            <seg xml:id="i-0464ddf920216c8a-0">
              Lagstiftningen från 1993 var utformad så att det skulle finnas
              en balans mellan det allmännas rätt att bevara värdefulla naturmiljöer
              och den enskildes rätt att bruka sin mark. I det här betänkandet
              konstateras att dessa två jämställda mål är centrala för det svenska
              skogsbruket och att skogsvårdslagen tillsammans med sektorsansvaret
              innebär att myndigheterna och skogsbruket har ett gemensamt ansvar
              för de åtgärder som krävs.
            </seg>
            <seg xml:id="i-5cde27566d4e7871-0">
              För oss socialdemokrater är det lika viktigt att bevara tillfällen
              till sysselsättning och inkomst från skogen som att säkerställa
              att vårt naturarv bevaras till kommande generationer. Detta är
              mycket centralt, och om vi misslyckas riskerar vi att skada både
              den biologiska mångfalden och framtidens jobb.
            </seg>
            <seg xml:id="i-7f94d9e10d3d6e55-0">
              Herr talman! Jag tror att det senaste årets debatt faktiskt allvarligt
              har skadat allmänhetens förtroende för det svenska skogsbruket.
              Den har också skadat allmänhetens tilltro till att politiken kan
              styra mot att miljömålen uppfylls samtidigt som jobben utvecklas.
              Det är olyckligt, och det vore förödande om inte alla inblandade
              nu gör sitt allra yttersta för att återskapa detta förtroende.
              Min uppfattning är att för att åstadkomma detta måste alla inom
              såväl näringen som politiken och myndigheterna göra sitt yttersta
              för att det ska bli en förändring som är möjlig att se, uppleva
              och mäta när det gäller miljöhänsyn.
            </seg>
            <seg xml:id="i-47ac5fa6da38cad9-0">
              Vi behöver se till att det tas tydliga steg emot att uppfylla
              det miljökvalitetsmål vi beslutat om. Vi kan inte nöja oss med
              att det pågår projekt, dialoger och diverse uppdrag inom olika
              myndigheter vi har faktiskt ett ansvar för att se till att det
              händer något ute i verkligheten inom en snar framtid. Ju fler
              som gör det tillsammans desto bättre kommer resultatet att bli.
            </seg>
            <seg xml:id="i-d4cad3bec3c540e0-0">
              Herr talman! Vi står självklart bakom samtliga av våra reservationer,
              men jag väljer att yrka bifall till reservation 1.
            </seg>
          </u>
          <note type="speaker" xml:id="i-4f8410406e42ed43-0">
            Anf. 168 HELENA LEANDER (MP):
          </note>
          <u who="helena_leander_75e865" xml:id="i-7c7c01c81082b2e9-2">
            <seg xml:id="i-1d98948af31cb41a-0">
              Herr talman! När vi satt utanför kammaren och väntade på vår
              tur såg vi ett gäng med löpare som sprang förbi nedanför Riksdagshuset.
              För en kort stund tänkte jag att det skulle kunna vara trevligt
              att en vacker vårkväll som denna inte vara i kammaren utan vara
              hemma i skogen och springa. Men det var förstås en syndig tanke
              som jag snabbt slog ifrån mig. Men jag tror ändå att vi är många
              som finner mycket glädje i skogen, oavsett om vi springer, promenerar,
              plockar bär eller gör någonting annat.
            </seg>
            <seg xml:id="i-cb75a0d551e529cd-0">
              Dessa sociala värden som skogen rymmer har ibland hamnat lite
              i skymundan i den svenska skogspolitiken till förmån för sådant
              som kan mätas och räknas, till exempel avverkningsvolymer och
              hotade arter. Men dessa sociala värden är inte mindre viktiga
              för det. Vi behöver bli bättre på att värna dem. Vi behöver bli
              bättre på att värna de tätortsnära skogarna. Vi behöver bli bättre
              på att värna den skog som kanske finns utanför knuten hos dem
              som kanske inte bor i en tätort. Om den skogen ska huggas ned
              kanske de vill ha någonting att säga till om. Man kanske kan undvika
              några konflikter i alla fall om man kan tala med varandra och
              lyssna på varandra.
            </seg>
            <seg xml:id="i-ea13ab7633ea091b-0">
              Skogens sociala värden nämns inte uttryckligen bland de två mål
              som vi i dag har i skogsvårdslagen som är Miljö och Produktion.
              Miljömålet och produktionsmålet ska formellt vara jämställda,
              men i praktiken har det blivit en kraftig slagsida åt produktionen.
              För produktionsmålet går det bra. Träden växer så det knakar.
              Men för miljömålet går det sämre. Naturvårdsverket bedömer att
              vi missar miljömålet för skogen precis som vi missar 13 andra
              av de 16 miljömålen med den politik som förs i dag.
            </seg>
            <seg xml:id="i-c45f9e944ab7047f-0">
              Den storskaliga omvandlingen av myllrande naturskogar till enformiga
              plantageskogar har gått hårt åt den biologiska mångfalden. Var
              tionde skogslevande art i Sverige är i dag rödlistad. Denna utarmning
              av skogen är inte bara tråkig för konstiga lavars vänner, utan
              det är också ett problem för skogen när den blir mindre robust
              inför de förändringar som vi står inför. En fattig och utarmad
              skog är mer sårbar för stormar, för insektsangrepp och inte minst
              för de klimatförändringar som vi vet att vi står inför. En mångfald
              av arter däremot är den försäkring som vi behöver för att skogen
              även i fortsättningen ska kunna ge oss timmer, kolinlagring och
              andra viktiga ekosystemtjänster.
            </seg>
            <seg xml:id="i-5ced05c36270033c-0">
              För att vända utarmningen av den biologiska mångfalden i skogen
              behöver vi både lämna de sista naturskogarna i fred och öka miljöhänsynen
              i den brukade skogen. Den intensifieringsväg som regeringen har
              slagit in på med kvävegödsling, kemiska bekämpningsmedel och så
              vidare tror jag är fel väg att gå. Men jag tror att vi då också
              måste bli bättre på att hushålla med den begränsade resurs som
              skogsråvaran utgör.
            </seg>
            <seg xml:id="i-5bd6252099ffe385-0">
              Till viss del ser vi nu hur efterfrågan på vissa pappersprodukter
              minskar, inte minst i och med utvecklingen av surfplattor. Samtidigt
              ser vi en mycket spännande utveckling där råvara från skogen kan
              ersätta fossiloljebaserade produkter, inte bara när det gäller
              bränsle utan också till exempel i kemiindustrin.
            </seg>
            <seg xml:id="i-ea0fea87a6467d1a-0">
              Dessutom kan trä ersätta utsläppsintensiva material som metall
              och betong i byggnader. Detta är mycket spännande saker. Men då
              gäller det att vi håller tungan rätt i mun. Vi kan inte förlita
              oss på att marknaden automatiskt ska styra skogen dit där den
              gör mest nytta. Många av skogens värden, inte minst värdet då
              skogen står kvar, saknar prislapp, och miljökostnaderna för de
              produkter som skogen skulle kunna ersätta speglas inte alltid
              fullt ut i priset.
            </seg>
            <seg xml:id="i-0a1875dfccf1adf6-0">
              Då kan vi behöva ekonomiska styrmedel om vi vill att skogen ska
              användas så att den ger mest nytta för samhället som helhet. Dessa
              styrmedel kan handla om att påverka hur skogen används, eller
              snarare kanske korrigera de snedvridningar som finns i dag. Men
              de kan också handla om att minska trycket på skogsråvaran totalt.
              Då måste man såklart också kombinera det med andra styrmedel så
              att vi inte får en utveckling där vi ersätter dessa skogsbaserade
              produkter med fossilbaserade. Men det måste finnas en helhet.
            </seg>
            <seg xml:id="i-64dbb375449cf291-0">
              Däremot tror jag inte att det är så många som blir ledsna om
              vi skulle få något färre reklamblad eller lite mindre pappershögar
              på vårt skrivbord. Kunde de fixa det skulle jag bli glad.
            </seg>
            <seg xml:id="i-61a08e3c65fd771e-0">
              Men miljö och produktion behöver faktiskt inte alltid vara motsatser
              inte heller sociala värden. Hyggesfritt skogsbruk kan vara ett
              sätt att kombinera de två, eller rättare sagt de tre målen. I
              hyggesfritt skogsbruk kalhugger man inte man trakthugger inte
              ens utan man plockar lite åt gången så att man alltid behåller
              ett skogstäcke även om man glesar ut det. På lämpliga ställen
              kan det vara en mycket bra metod. En hyggesfri skog erbjuder visserligen
              inte samma livsmiljöer som ren naturskog, men den erbjuder åtminstone
              en större variation än en konventionellt brukad skog. Arter som
              kan ha svårt att överleva hyggesfasen i trakthyggesbruket får
              större chanser att klara sig i en hyggesfritt brukad skog. Dessutom
              slipper man den stora klimatpåverkan som själva hygget innebär,
              då stora mängder kol som varit lagrade i skogen släpps ut i atmosfären.
            </seg>
            <seg xml:id="i-6ebc79454d73f0e4-0">
              Samtidigt menar forskare i Sverige och Finland att hyggesfria
              metoder, klokt utformade, rent av kan vara mer lönsamma än konventionellt
              trakthyggesbruk. Det är förstås goda nyheter för den enskilda
              småskogsbrukaren. Dessutom kan det innebära en jämnare intäktsström
              och en trevligare miljö för den som inte bara äger skog någon
              annanstans utan faktiskt bor och vistas i den skog man äger. Då
              är dessa sociala värden många gånger nog så viktiga som de krasst
              ekonomiska.
            </seg>
            <seg xml:id="i-5428de56d357a16e-0">
              Den svenska skogspolitiken är nästan helt uppbyggd kring det
              dominerande trakthyggesbruket. Det har gjort att många skogsbrukare
              som har velat bruka sin skog hyggesfritt har mött en uppförsbacke,
              och ibland har det till och med gått så långt att de har blivit
              dragna inför domstol. Detta är inte rimligt.
            </seg>
            <seg xml:id="i-b51d80aef31a645d-0">
              Det måste bli tydligt att det är lagligt att bruka sin skog med
              ansvarsfulla och rationella hyggesfria metoder. Det är också bra
              om rådgivningen utvecklas för att bättre stödja en utveckling
              mot mer hyggesfritt hos de skogsbrukare som så önskar.
            </seg>
            <seg xml:id="i-701ec9427bd72648-0">
              Herr talman! En del av oss satt i går och funderade på vad vi
              ska göra med miljömålet om skogen i Miljömålsberedningen. Vi vred
              och vände på paragrafer och klurade på alla detaljer. Jag tror
              inte att det är bra att vi i dag går in på alla dessa detaljer,
              utan här måste vi ha respekt för Miljömålsberedningens arbete.
            </seg>
            <seg xml:id="i-469d74ff22cf744d-0">
              Men jag tror och hoppas ändå att vi i Miljömålsberedningen ska
              kunna komma ett steg framåt och kunna komma närmare att uppnå
              målet Levande skogar som i dag känns mycket långt borta. Jag ska
              därför inte ge mig in på några stora detaljer.
            </seg>
            <seg xml:id="i-9d9bfa2b45a8cf3c-0">
              Men jag vill unna mig en liten detalj. Det handlar om frågan
              om talerätten för miljöorganisationer. Vi ser att miljöorganisationerna
              kan vara en viktig vakthund och bidra med stor sakkunskap i miljöfrågor.
              Därför har miljöorganisationer talerätt enligt miljöbalken, och
              därför har vi skrivit på Århuskonventionen som ger miljöorganisationer
              just rätten att överklaga miljöbeslut. Men det gäller inte i skogsvårdslagen.
              Detta behöver vi göra någonting åt. Därför yrkar jag bifall till
              reservation 11.
            </seg>
          </u>
          <note xml:id="i-4ed753436873a90e-1">
            I detta anförande instämde Stina Bergström (MP).
          </note>
          <note type="speaker" xml:id="i-630049ca103340f5-0">
            Anf. 169 JENS HOLM (V):
          </note>
          <u who="jens_holm_9bd66a" xml:id="i-d0ea28588cd81c9a-2">
            <seg xml:id="i-c4b1b7bbd04e9f2e-0">
              Herr talman! Vi debatterar nu skogspolitik. Ungefär två tredjedelar
              av Sveriges yta är täckt av skog. Vi kan se skogen som en enorm
              tillgång för Sverige. Från skogen får vi virke, timmer och biobränsle.
              Skogen är också en fantastisk plats för rekreation för människor.
              Vi joggar, plockar svamp och bär, tittar på fåglar och andra djur,
              tältar och har mysigt och trevligt i skogen.
            </seg>
            <seg xml:id="i-116a4ed914569d25-0">
              Skogen är också en allt viktigare plats för den snabbt växande
              turismverksamheten i Sverige. Vi ska komma ihåg att turismen är
              en av Sveriges basnäringar i dag och omsätter mer än 200 miljarder
              kronor per år. Den är större än alla de samlade industriföretagen
              i Sverige. Då är levande skogar någonting helt avgörande om man
              bedriver turism i dessa områden.
            </seg>
            <seg xml:id="i-0c66a9a304d1696e-0">
              Jag tror också att skogen har en speciell plats i hjärtat hos
              svenska folket. Tänk på alla våra efternamn. Man kan heta Björk,
              Gran, En, Asp. Man kan helt enkelt heta Skog i efternamn. Jag
              tror att det där kommer någonstans ifrån det kommer ifrån att
              vi är ett folk sprunget direkt ur skogen.
            </seg>
            <seg xml:id="i-c62d285472ac93e8-0">
              Vi ska alltså vara varsamma om skogen. Det står inskrivet i skogsvårdslagen
              att produktion och miljöhänsyn ska väga lika. Jag tycker att det
              är viktigt att gå lite närmare in på och studera hur det där sambandet
              egentligen fungerar. Ärligt talat är det inte så att produktion
              och miljöhänsyn väger lika, utan i praktiken är det hela tiden
              produktionen som väger tyngre både i själva lagstiftningen och
              i synnerhet i det praktiska utövandet av skogsbruket i Sverige.
            </seg>
            <seg xml:id="i-6f740dc3a8293325-0">
              Varje år avverkas ungefär 200 000 hektar skog i Sverige. Det
              här är kalavverkningar; det är genom trakthyggesbruk. Man plockar
              inte de mest mogna träden och låter andra träd växa vidare, utan
              svensk praxis och svensk lag påbjuder kalavverkningar. 200 000
              hektar är enorma ytor, gott folk, och ytorna med avverkningar
              har växt bara de senaste tio åren har uttaget från skogen ökat
              med ungefär 15 procent enligt statistiken från Sveriges lantbruksuniversitet.
            </seg>
            <seg xml:id="i-5c9172c30813c919-0">
              Man kan tycka att vi ju har en skogsstyrelse och en skogsvårdslag
              som ska se till att väga de två intressena, produktion och miljöhänsyn,
              och se till att vi får en rimlig balans. Hur fungerar det då inför
              en avverkning i Sverige? Jo, det är inte så att det är ett tillståndsförfarande,
              utan det är ett anmälningsförfarande skogsägaren anmäler att man
              vill genomföra en avverkning. Om Skogsstyrelsen har någonting
              att erinra ska Skogsstyrelsen göra det inom loppet av sex veckor.
              Har Skogsstyrelsen inte gjort det är det fritt fram att avverka.
            </seg>
            <seg xml:id="i-cd1642a78c1f1a3a-0">
              Brukar då Skogsstyrelsen ha någonting att erinra? Nej, det är
              ytterst sällan. Jag tror att det 2010 gjordes 67 000 anmälningar
              om avverkning i Sverige. I hur många av dessa 67 000 fall hade
              Skogsstyrelsen någonting att erinra utifrån miljöhänsyn eller
              hänsyn till människor? Det var i 8 av 67 000 avverkningsfall.
              Det handlar alltså om mindre än en promille ungefär en gång per
              tiotusen avverkningar hade vår skogsstyrelse någonting att erinra
              och ställde krav.
            </seg>
            <seg xml:id="i-4ede39ac17e4a2d7-0">
              Utifrån det perspektivet tycker jag inte att det är så konstigt
              att Naturvårdsverket kan konstatera att vi inte kommer att nå
              miljökvalitetsmål nr 12 Levande skogar. Vi kommer inte heller
              att nå miljömål nr 16 Ett rikt växt- och djurliv, vilket är väldigt
              tätt förknippat med Levande skogar. Någonting måste göras!
            </seg>
            <seg xml:id="i-9a856b2d3dcba989-0">
              När jag tittar i det betänkande vi avhandlar i dag och läser
              svaren från majoriteten i den här församlingen på de konkreta
              förslag som har lämnats från främst Miljöpartiet och Vänsterpartiet
              måste jag säga att det är väldigt mycket utredningar, beredningar,
              dialoger, samråd och uppdrag att titta vidare på saker och ting
              hit och dit. Men, gott folk, det är brådskande! Ska vi nå miljömålet
              Levande skogar till 2020 behöver vi vidta åtgärder nu. När det
              gäller en del saker vet vi faktiskt vad som behöver göras; det
              behöver inte utredas vidare.
            </seg>
            <seg xml:id="i-3152ea4d987a5c3f-0">
              Några av de konkreta förslag vi i Vänsterpartiet har i betänkandet
              är att vi ska öka miljöhänsynen och även öka den sociala hänsynen
              i skogsproduktionen i Sverige. Det gäller den balans mellan produktion
              och miljö jag talade om. Miljöhänsynen måste få väga tyngre, och
              det går att ändra på det. Vi behöver också skydda mer skog i Sverige.
              För att skydda mer skog behöver man mer pengar, och vi har avsatt
              mer pengar för att skydda mer skog.
            </seg>
            <seg xml:id="i-8c476d445b697331-0">
              Vi behöver även skonsammare bruksmetoder i skogen. Det går inte
              att bara använda sig av det trakthyggesbruk, alltså avverkningar,
              vi bedriver i dag i Sverige. Vi i Vänsterpartiet vill att Skogsstyrelsen
              aktivt ska verka för andra mer skonsamma bruksmetoder. Det gäller
              främst kontinuitetsskogsbruk, alltså plockvis avverkning där man
              inte tar alla träd på en gång. Vi tror att det initialt kan behövas
              en del extra pengar för att stimulera den här formen av skogsbruk,
              och vi har avsatt pengar för det. På sikt är det ett skogsbruk
              som kan vara lika lönsamt som det skogsbruk som bedrivs i dag.
            </seg>
            <seg xml:id="i-0742f30f829367d5-0">
              Vi vill också att det ska vara ett obligatoriskt samråd inför
              en slutavverkning. Man ska samråda med de människor som blir berörda
              av en avverkning, och man ska komma överens med de människorna.
              Vi vill även ha talerätt för miljöorganisationer i skogspolitiken.
            </seg>
            <seg xml:id="i-dbe162d5756cde1e-0">
              Avslutningsvis vill vi ställa högre krav när det gäller den offentligt
              ägda skogen, inte minst den skog vi äger via Sveaskog. Jag ska
              visa ett par bilder, och eftersom ni som sitter här inte kommer
              att se så mycket ska jag beskriva dem kort.
            </seg>
            <seg xml:id="i-90e3133986208cfb-0">
              Den första är en bild på en naturskog som ligger i norra Sverige.
              Området heter Norravan och ligger norr om Piteälven; jag tror
              att det ligger mellan Arvidsjaur och Arjeplog. Det är ungefär
              20 hektar naturskog, och det är även myrmarker. Det är ett område
              med en rik flora och fauna, och det ligger i Stokke sameby. Det
              är en fantastisk skog. När man går i en sådan skog känner man
              verkligen att det är en levande, myllrande skog precis det som
              står i miljömålen.
            </seg>
            <seg xml:id="i-d4dd27f619cfb5d6-0">
              Dess värre ser platsen i dag ut som på den bild jag nu visar
              upp. För några månader sedan avverkade Sveaskog hela området 20
              hektar. I två års tid hade lokalbefolkningen och miljövänner försökt
              få Sveaskog på andra tankar och bett dem att inte gå fram på det
              här viset och i princip skövla hela skogen. Nu har skogen blivit
              massaved, och den kommer aldrig att se ut som den gjorde tidigare.
            </seg>
            <seg xml:id="i-ee7f6a908d95dc4a-0">
              Därför tycker vi i Vänsterpartiet att det är så viktigt att vi
              ställer krav när det gäller den offentligt ägda skogen och att
              vi över lag verkar för fler skonsamma metoder i skogsbruket.
            </seg>
          </u>
          <note type="speaker" xml:id="i-22439f187c72037f-0">
            Anf. 170 JOHAN HULTBERG (M):
          </note>
          <u who="johan_hultberg_88b600" xml:id="i-5bcd446b26120901-0">
            <seg xml:id="i-dc4c44c9a970893c-0">
              Herr talman! Det senaste året har skogen varit föremål för en
              minst sagt omfattande diskussion. Det välkomnar jag eftersom skogen
              är oerhört betydelsefull och därför förtjänar stor uppmärksamhet.
            </seg>
            <seg xml:id="i-6bb7a0b1e2708660-0">
              Skogen bör såväl brukas som debatteras, och det är bra att vi
              nu för en bred skogsdebatt utifrån många olika infallsvinklar
              och perspektiv. Därför välkomnar jag att det inte bara är här
              i Sveriges riksdag, i tidningen Skogsland eller på skogsexkursioner
              som skogsdebatten nu förs utan att det är en bred skogspolitisk
              debatt.
            </seg>
            <seg xml:id="i-80d4e52aa91f2a50-0">
              Skogsdebatten har till och med tagit klivit in på DN:s kultursidor,
              vilket bland annat bidragit till att vitalisera debatten om skogens
              sociala värden, om skogen och människan helt enkelt. Jag upplever
              att skogsbrukets aktörer känner ett genuint och växande intresse
              för dessa frågor. Man vill bedriva ett skogsbruk som tar hänsyn
              till de människor vars närmiljö påverkas av skogsbruket. Man vill
              bedriva ett skogsbruk som tar hänsyn till exempelvis det rörliga
              friluftslivet, och man vill bedriva ett skogsbruk som levererar
              värden från många olika perspektiv. Man vill att fler människor
              ska komma ut i skogen och upptäcka skogen. Man vill kort och gott
              bli bättre.
            </seg>
            <seg xml:id="i-a419e10df040793d-0">
              Ett bevis på denna vilja till förbättring tycker jag är Skogsstyrelsens
              dialogprojekt där såväl myndigheter och skogsbrukets aktörer som
              ideella organisationer deltar i syfte att bland annat skapa en
              ökad samsyn om hur skogsbrukets miljöhänsyn ska se ut och hur
              den kan bli bättre. Alldeles nyligen presenterades dialogens förslag
              till målbilder för god miljöhänsyn. Bland annat har målbilder
              för hänsyn till friluftsliv och rekreation arbetats fram, och
              det av en särskild arbetsgrupp med representanter för bland annat
              Friluftsfrämjandet, Naturskyddsföreningen och skogsbruket. I förslaget,
              som nu har gått ut på remiss, tydliggörs vad skogsbrukets sektorsansvar
              innebär och hur skogen bör skötas beroende på var den ligger och
              på vilket sätt den används. Att enas om målbilder är ett viktigt
              steg för att utveckla hänsynen till och tillvaratagandet av skogens
              sociala värden. Nästa steg är naturligtvis att i brukandet vidta
              ytterligare åtgärder för att uppfylla målbilderna. Därför gläds
              jag över att skogsägarföreningarna tillsammans med LRF Skogsägarna
              redan har gått ut med hur man från familjeskogsbrukets sida vill
              implementera målbilderna.
            </seg>
            <seg xml:id="i-657cd55e01fc019d-0">
              Låt oss nu inte kväva detta stora engagemang med krav på obligatoriska
              samråd eller långtgående och rent av godtyckliga lagstadgade inskränkningar
              i brukandet, vilket Vänsterpartiet och Miljöpartiet tyvärr förordar.
              Jag menar att hänsynstagandet utvecklas bäst med respekt inte
              bara för oss som besöker skogen utan också för dem som faktiskt
              äger, brukar och har sin utkomst från den. Äganderätten måste
              respekteras och ligga till grund för utvecklingen av hänsynen
              inom skogsbruket eftersom den är en förutsättning för ett socialt,
              ekologiskt och ekonomiskt långsiktigt hållbart skogsbruk.
            </seg>
            <seg xml:id="i-23e251265336a15d-0">
              Herr talman! Med äganderätten följer ansvar. Ansvar är en viktig
              grundpelare för hela den svenska modellen för skogen. Utifrån
              skogspolitikens två jämställda mål om miljö och produktion samt
              utifrån skogsvårdslagens krav och bestämmelser om miljömässigt
              och socialt hänsynstagande är det fritt för den enskilde skogsägaren
              att utforma sitt brukande utifrån sina mål och preferenser. Den
              svenska modellen i skogen bygger alltså på frihet under ansvar
              och är en modell som i grunden fungerar väl. Virkesförrådet i
              den svenska skogen ökar stadigt samtidigt som inslag av löv ökar,
              samtidigt som vi får alltmer hård död ved och alltmer gammal skog.
              De är alla tecken på att den svenska skogbruksmodellen i grunden
              fungerar väl och att de allra flesta skogsägare tar ett ansvar
              genom att bedriva skogsbruk som skapar miljömässiga, sociala och
              ekonomiska värden. Samtidigt är vi nog alla som deltar i denna
              debatt överens om att miljöhänsynen ytterligare behöver förbättras
              inom skogsbruket. Annars kommer vi helt enkelt inte att nå våra
              högt uppställda miljökvalitetsmål.
            </seg>
            <seg xml:id="i-59f9c9da7313efaa-0">
              För att nå en högre måluppfyllelse krävs bland annat en ökad
              enighet om vad en god miljöhänsyn faktiskt innebär i praktiken
              och en ökad tydlighet om hur lagstiftningen i vissa delar ska
              tolkas. Förhoppningsvis kan dialogprojektets förslag till målbilder
              skapa en ökad tydlighet, och genom översynen av föreskrifter och
              allmänna råd till skogsvårdslagens § 30, det vill säga den så
              kallade hänsynsparagrafen, kan förhoppningsvis ett och annat frågetecken
              rätas ut. Viktigt är att Skogsstyrelsen nu prioriterar tillsynsverksamheten
              kanske högre än vad man gjort de senare åren.
            </seg>
            <seg xml:id="i-eb60586a4f77acf6-0">
              För att en modell med frihet under ansvar ska fungera krävs att
              det blir konsekvenser för dem som inte tar ansvar och inte lever
              upp till lagens krav. Därför välkomnar jag Skogsstyrelsens ambitioner
              om att öka antalet förelägganden och förbud. Det tror jag nämligen
              är till gagn för såväl den biologiska mångfalden som alla seriösa
              och engagerade skogsägare och entreprenörer.
            </seg>
            <seg xml:id="i-66aece3caf34287c-0">
              Herr talman! I detta sammanhang vill jag dock passa på att betona
              vikten av ett rättssäkert system och en uppföljning av miljöhänsynen
              inom skogsbruket som håller hög kvalitet. Kring detta trodde jag
              att det fanns en blocköverskrivande och bred enighet mellan åtminstone
              Alliansen och oppositionens största parti. Därför förvånas jag
              över att Socialdemokraterna vill att regeringen ger Skogsstyrelsen
              i uppdrag att återgå till en rapportering av resultatet av miljöhänsyn
              i polytaxinventeringen som gör att det går att jämföra utvecklingen
              med tidigare år. Vad man föreslår är en tillbakagång till ett
              icke fungerade system, och det anmärkningsvärda är att Socialdemokraterna
              är medvetna om detta. Man vet att polytaxinventeringen, så som
              den var konstruerad, hade stora kvalitetsproblem eller, som Socialdemokraterna
              skriver i sin motion, att polytaxinventeringarna inte var rättvisande.
              Trots denna insikt vill man ha en återgång, vilket för mig förefaller
              obegripligt. Vad är egentligen värdet av att jämföra inventeringens
              resultat från år till år om resultatet inte är rättvisande?
            </seg>
            <seg xml:id="i-e2d64b70a563231b-0">
              Herr talman! Nu åter till det omfattande arbete som bedrivs på
              flera fronter för att utveckla skogsbruket utifrån såväl ett produktions-
              som ett miljömässigt perspektiv. Sverige är en skoglig stormakt.
              Trots att bara 1 procent av världens skogar växer i Sverige står
              svensk skogsindustri för 10 procent av den globala produktionen
              av virke, massa och papper. Men just nu genomgår svensk skogsindustri
              en oerhört tuff period. Nu kanske mer än någonsin behövs därför
              Alliansens satsningar på Skogsriket och på forskning och utveckling
              inklusive framtagandet av en nationell forskningsstrategi för
              utveckling av en biobaserad samhällsekonomi. 30 miljoner kronor
              per år satsas på att utveckla biobaserade råvaror som kan ersätta
              fossila råvaror och för att utveckla smartare produkter och smartare
              användning av den skogliga råvaran.
            </seg>
            <seg xml:id="i-2c013cee60daa25f-0">
              Jag är övertygad om att bland annat denna satsning kommer att
              bidra till att svensk skogsindustri går en ljus framtid till mötes,
              vilket är oerhört viktigt, inte minst därför att skogsindustrin
              skapar väldigt många jobb och bidrar till omställningen av vårt
              samhälle. Ett hållbart samhälle förutsätter skogens förnybara
              produkter.
            </seg>
            <seg xml:id="i-dcb6e4049cb9e1b3-0">
              Herr talman! Naturligtvis vill jag lyfta fram Miljömålsberedningens
              arbete som jag hoppas mycket på. Beredningen har att ta fram en
              strategi för en långsiktigt hållbar markanvändning och ska den
              15 juni presentera ett delbetänkande med konkreta förslag på hur
              skogsbruket kan utvecklas. Jag hoppas att beredningen verkligen
              tar fasta på det faktum att dagens skogsvårdslag med frihet under
              ansvar har lett till en ökad mångfald i brukandet och fått fart
              på utvecklingen av miljöarbetet i skogen. Den skogsvårdslag som
              Sverige hade fram till 1993, då dagens skogsvårdslag beslutades,
              reglerade i detalj vad den enskilde skogsägaren fick göra och
              inte fick göra. Skogspolitiken var då full av regler, bidrag och
              sanktionsmöjligheter. Ja, skogspolitiken var full av allt det
              som Miljöpartiet och Vänsterpartiet argumenterar för, men i skogen
              rådde en stor ensidighet. Det var stora hyggen, barrskog mest
              för hela slanten och väldigt lite variation i skötselmetoder.
              Med dagens lag och med frihet under ansvar har mångfalden i brukandet
              ökat och miljöhänsynen likaså. Denna positiva utveckling måste
              vara utgångspunkten för den fortsatta utvecklingen av skogsbruket
              och skogspolitiken. De som argumenterar för en kraftigt ökad detaljreglering
              av skogsbruket och skogspolitiken bör med andra ord blicka tillbaka
              och lära av historien: Det var inte bättre förr, men det ska bli
              bättre framöver.
            </seg>
            <seg xml:id="i-0f3bc2cff1fb3ca6-0">
              Med det, herr talman, vill jag yrka bifall till utskottets förslag
              och därmed avslag på samtliga motioner.
            </seg>
          </u>
          <note type="speaker" xml:id="i-afe97f3327890775-0">
            Anf. 171 JENS HOLM (V) replik:
          </note>
          <u who="jens_holm_9bd66a" xml:id="i-d0ea28588cd81c9a-3">
            <seg xml:id="i-5c5bcdeddded50ab-0">
              Herr talman! Jag vill tacka Johan Hultberg för anförandet; det
              var intressant att lyssna på. Det berörde några av de frågor som
              intresserar mig väldigt mycket, nämligen devisen frihet under
              ansvar som är vägledande för den här regeringen och egentligen
              kom in i skogsvårdslagen 1993, då man gjorde om den. Jag undrar
              varför det är så viktigt med frihet under ansvar, alltså att vi
              inte ska säkerställa med politiska beslut att vi kan uppnå målen,
              utan vi ska lägga det ansvaret på skogsägarna. Varför är det så
              viktigt just inom skogsindustrin? Vi har inte den parollen på
              den konventionella industrin, som är ganska hårt reglerad, inte
              heller på fisket eller jordbruket. Varför är det så viktigt att
              frihet under ansvar råder just i fråga om skogen?
            </seg>
            <seg xml:id="i-9b1924e2797b2dae-0">
              Jag skulle vilja fråga en annan sak. Vi i Vänsterpartiet vill
              att miljöorganisationer ska ha talerätt. De ska kunna överklaga
              exempelvis avverkningar.
            </seg>
            <seg xml:id="i-2798dc3a4be52716-0">
              Det finns ett mycket aktuellt fall, nämligen avverkningen i Änokdeltat
              som Naturskyddsföreningen överklagade. Sedan beslutade kammarrätten
              att Naturskyddsföreningen inte hade rätt att föra talan.
            </seg>
            <seg xml:id="i-c62c71bbfd255afe-0">
              Om du har så stor tilltro till skogsägarna borde det inte vara
              något problem om vi ger miljöorganisationerna lite större utrymme,
              Johan Hultberg.
            </seg>
            <seg xml:id="i-212da27743765fd6-0">
              Samma sak gäller det obligatoriska samrådet. Det är människor
              som bor och vistas i skogen. Ska inte de få tycka till inför en
              avverkning så att den blir gjort på ett sådant sätt att människor
              faktiskt kan acceptera den?
            </seg>
          </u>
          <note type="speaker" xml:id="i-295380b62bf780a9-0">
            Anf. 172 JOHAN HULTBERG (M) replik:
          </note>
          <u who="johan_hultberg_88b600" xml:id="i-5bcd446b26120901-1">
            <seg xml:id="i-e187b0259e05e182-0">
              Herr talman! Det är alltid intressant att föra en skogspolitisk
              debatt med Jens Holm. Det blir i mångt och mycket också en ideologisk
              debatt. Det blir en debatt om synen på äganderätt och en debatt
              om synen på politikens förmåga, brister och möjligheter.
            </seg>
            <seg xml:id="i-f85f427646c72327-0">
              Jens Holm har en mycket optimistisk tro på vad vi kan åstadkomma
              genom politiska regleringar och snabba beslut här i Sveriges riksdag.
              Jag är kanske lite mer ödmjuk i den bemärkelsen. Jag tror inte
              alltid att vi i den här salen besitter den absolut största klokskapen
              i världen, utan jag tror att människor som befinner sig ute skogsbruket,
              i skolans värld eller var det nu kan tänkas vara är kapabla att
              fatta kloka och bra beslut.
            </seg>
            <seg xml:id="i-62bab7f8667e30d2-0">
              Det är en av anledningarna till att jag så tydligt står upp för
              den svenska modellen om frihet under ansvar i skogsbruket. Jag
              tror att det är bra att vi här i Sveriges riksdag fattar beslut
              om en övergripande lagstiftning som sätter ramarna för skogsbruket,
              som sätter ramarna för vad man får göra och inte göra men som
              inte i detalj reglerar vad den enskilda skogsägaren ska göra på
              den enskilda fastigheten. Jag tror också att det leder till en
              utveckling av skogsbruket. Jag tror att det är bra med olika metoder
              inom skogsbruket. Precis som det är bra med konkurrens inom andra
              sektorer tror jag att det är bra med mångfald inom skogsbruket.
              Det är det korta svaret.
            </seg>
          </u>
          <note type="speaker" xml:id="i-783daddd2dff92b7-0">
            Anf. 173 JENS HOLM (V) replik:
          </note>
          <u who="jens_holm_9bd66a" xml:id="i-d0ea28588cd81c9a-4">
            <seg xml:id="i-5475e4b6c8a49204-0">
              Herr talman! Tack för det svaret! Jag tycker inte att jag riktigt
              fick svar på frågan varför just skogsindustrin ska lyda under
              devisen frihet under ansvar, det vill säga i praktiken frihet
              från regleringar där de får göra väldigt mycket som de vill. Andra
              näringsverksamheter, industrin, fisket och jordbruket, har det
              inte på det viset, och det är inte så konstigt.
            </seg>
            <seg xml:id="i-83658d7711ed50e8-0">
              Det är vi i den här kammaren som sätter upp mål. Vi har till
              exempel satt upp miljökvalitetsmålen, varav miljömål nr 12 handlar
              om levande skogar. Nu säger våra myndigheter att vi inte kommer
              att uppnå det målet med gällande styrmedel. Då är det väl upp
              till oss att se till att vi uppnår det målet. Man kan inte bara
              lämna över det till skogsindustrin.
            </seg>
            <seg xml:id="i-ebcb7d0a9f3ec386-0">
              80 procent av den svenska skogen ägs av privata ägare. Jag tror
              att det är ganska unikt i Europa. Det finns jättemånga privata
              ägare som tar ett stort ansvar. De bor i sin egen skog. De vet
              precis vad de sysslar med, men det finns också ett mycket stort
              anonymt ägande genom fonder och ren spekulation. Det finns rika
              människor i Helsingfors som äger skog därför att de tjänar mycket
              pengar på det. De människorna kanske inte bryr sig lika mycket,
              och de människorna har framför allt inte kompetensen och vet hur
              man bedriver skogsbruk på ett hållbart och bra sätt.
            </seg>
            <seg xml:id="i-b5f369c34b7b4477-0">
              Därför tycker jag att det är mycket viktigt att vi tar ett större
              ansvar för att säkerställa att våra miljömål uppnås och att våra
              skogar är levande och bra miljöer för de djur som vistas där och
              för alla de människor som vistas där.
            </seg>
            <seg xml:id="i-0a29ae45aacb817d-0">
              Jag fick inte heller svar på frågan om talerätt. Är det så svårt
              att släppa in miljöorganisationerna och låta dem få tycka till
              om skogspolitiken i Sverige? Är det så svårt att ha samråd med
              de människor som är berörda inför en avverkning?
            </seg>
          </u>
          <note type="speaker" xml:id="i-ddf07b96dea5576a-0">
            Anf. 174 JOHAN HULTBERG (M) replik:
          </note>
          <u who="johan_hultberg_88b600" xml:id="i-5bcd446b26120901-2">
            <seg xml:id="i-9e275c0c7bff77af-0">
              Herr talman! Svaret på den sista frågan är ja. Jag tror faktiskt
              att det är ganska komplicerat att införa ett samrådsförfarande
              vid varje enskild avverkning. Det tror jag att det är. Som Jens
              Holm nämnde i sitt anförande sker det väldigt många avverkningar
              varje år. Jag tror att det inkom ungefär 50 000 avverkningsanmälningar
              till Skogsstyrelsen förra året. Och ja, jag tror att det hade
              varit mycket komplicerat och byråkratiskt att ha ett samrådsförfarande
              vid varje enskild avverkning.
            </seg>
            <seg xml:id="i-ed3ca6dfd629a93e-0">
              Det handlar återigen om synen på äganderätten. Det är den enskilda
              markägaren som äger skogen, som har investerat och vidtagit åtgärder
              för att skogen ska bli vad den är i dag. När skogen är mogen att
              avverkas tycker jag också att den enskilda skogsägaren har rätt
              att göra det inom skogsvårdslagens ramar, som vi gemensamt fattar
              beslut om här i Sveriges riksdag.
            </seg>
            <seg xml:id="i-1ae4aa8afe1a45c6-0">
              När man lyssnar på Jens Holm låter det som om dagens skogsvårdslag
              är ett tomt blad där det finns två jämställda mål, och sedan finns
              det ingen vägledning om vad innebär i praktiken. Så är det faktiskt
              inte, Jens Holm, och det tror jag att du är väl medveten om. Skogsvårdslagen
              innehåller väldigt många regleringar om vad man får och inte får
              göra, men vi har sänkt detaljgraden jämfört med hur det var tidigare.
              Som jag sade i mitt anförande har den förändringen lett till att
              miljöhänsynen inom skogsbruket har förbättrats. Det har satt fart
              på engagemanget i skogsbruket, såväl hos privata skogsägare som
              hos bolagen.
            </seg>
            <seg xml:id="i-060e467ca3a3b495-0">
              Jag vänder mig mycket starkt mot den politik som Jens Holm företräder.
              Sveriges skogsägare har frivilligt avstått från produktion på
              1,3 miljoner hektar. När skogsägarna gör mer än vad lagen föreskriver,
              till exempel genom att göra frivilliga avsättningar, är Jens Holms
              svar till dessa markägare: Låt oss tvinga in alla skogsägare i
              ett system med obligatoriska naturvårdsavtal under 50 år utan
              kompensation. Det har Jens Holm föreslagit tidigare här i Sveriges
              riksdag. Jag tror inte att man skapar mer engagemang genom att
              säga att svaret på ett stort engagemang är mer tvång.
            </seg>
          </u>
          <note type="speaker" xml:id="i-fa18b17b838e1b85-0">
            Anf. 175 KRISTINA NILSSON (S) replik:
          </note>
          <u who="kristina_nilsson_f9caea" xml:id="i-2c9ec4135be845c8-1">
            <seg xml:id="i-d9f5cf3633c49a71-0">
              Herr talman! Under vår tid i opposition har vi socialdemokrater
              konstaterat att det behöver kraftsamlas för att stärka branscher
              med stor utvecklingspotential. Skogen är en sådan bransch. Vi
              har fört fram att ett ökat fokus på miljö, produktionsutveckling,
              strategisk samverkan, forskning och innovationer gör att den här
              branschen kan stärkas och bli konkurrenskraftig i ett internationellt
              perspektiv och att det leder till fler jobb i Sverige.
            </seg>
            <seg xml:id="i-645a9d71cf5e88e9-0">
              Jag tycker att det som regeringen och landsbygdsministern presenterade
              under skogsnäringsveckan om ett nationellt skogsprogram är lite
              intressant. Vad jag förstår har det också mottagits positivt av
              näring och skogsägarorganisationer.
            </seg>
            <seg xml:id="i-dc83624d2578bd9e-0">
              Samtidigt påminner jag mig vad Johan Hultberg sade förra året
              när vi debatterade de här frågorna. Då talade Johan Hultberg om
              våra förslag som gamla, mossiga branschprogram som var något väldigt
              gammeldags som vi socialdemokrater pysslade med förr i tiden.
              Det var inte nämnvärt intressant för framtiden.
            </seg>
            <seg xml:id="i-e5c0a16da9d2ff17-0">
              Därför tycker jag att det skulle vara intressant att höra lite
              grann om vad detta nationella skogsprogram egentligen ska gå ut
              på. På vad sätt skiljer det sig från de idéer vi fört fram under
              vår tid i opposition? Hur snabbt kan det här påverka miljömålet?
            </seg>
          </u>
          <note type="speaker" xml:id="i-65ef76cda394bc2e-0">
            Anf. 176 JOHAN HULTBERG (M) replik:
          </note>
          <u who="johan_hultberg_88b600" xml:id="i-5bcd446b26120901-3">
            <seg xml:id="i-7291836e581e7c33-0">
              Herr talman! Kristina Nilsson pratar om sin tid i opposition
              som om den tillhör det förgångna. Jag vill påminna Kristina Nilsson
              om att ni alltjämt är i opposition och förhoppningsvis också kommer
              att vara det efter det stundande valet.
            </seg>
            <seg xml:id="i-2130ede01c2926da-0">
              Jag gladde mig verkligen åt att höra Kristina Nilssons anförande.
              Det var inte mycket i hennes anförande som jag kände att jag inte
              kunde hålla med om. Jag tror att det i grunden finns en stor enighet
              mellan Socialdemokraterna och Moderaterna om de grova dragen i
              skogspolitiken. Det tror jag är bra. Detta är en basindustri för
              Sverige. Skogspolitiken kräver långsiktighet, och därför är det
              bra att vi har en blocköverskridande enighet om de stora dragen
              i skogspolitiken.
            </seg>
            <seg xml:id="i-5161db219b30e349-0">
              Jag vill minnas att jag förra året pratade om att Skogsriket
              inte är ett gammalt, mossigt branschprogram. Det står jag fast
              vid. Det som har föreslagits nu med ett nationellt skogsprogram
              ska inte heller bli ett gammalt, mossigt branschprogram. Nu tillsätter
              vi en förstudie som ska titta på vad ett sådant nationellt skogsprogram
              möjligen skulle kunna innehålla. Det får vi väl återkomma till.
              Jag tror att det kan handla om att man samlar ihop politiken för
              att få en större helhet, men vi får återkomma till vad det exakt
              ska innehålla. Än så länge är det inte beslutat att det ska bli
              ett nationellt skogsprogram, utan regeringen har beslutat att
              göra en förstudie.
            </seg>
          </u>
          <note type="speaker" xml:id="i-c152e4ca47e7b0e9-0">
            Anf. 177 KRISTINA NILSSON (S) replik:
          </note>
          <u who="kristina_nilsson_f9caea" xml:id="i-2c9ec4135be845c8-2">
            <seg xml:id="i-da3f633a34a87aa5-0">
              Herr talman! Jag tackar Johan Hultberg för svaret. Jag tycker
              att det är bra om det blir ett nationellt skogsprogram. Det ska
              bli mycket spännande att se om det finns likheter med andra program
              som vi inte behöver diskutera vidare nu.
            </seg>
            <seg xml:id="i-850325d380b7df35-0">
              Det ska alltså göras en förstudie. Det känns inte direkt som
              någon jättesatsning. Jag kan känna mig lite orolig: Är det här
              mer en strategisk PR-grej, eller ska det bli någonting i verkligheten?
              Om det nu inte blir någonting alls av det hela kan man förmodligen
              skylla det på någon myndighet Skogsstyrelsen som redan är hårt
              belastad och som delar av regeringen dessutom vill avveckla.
            </seg>
            <seg xml:id="i-a0f38f6448596069-0">
              Min mening är att regeringen är alltför passiv. Jag tycker att
              man borde ta ett större ansvar, både för att miljökvalitetsmålet
              uppnås och för att branschen stärks så att det skapas jobb. Vi
              socialdemokrater är övertygade om att det går att göra båda delarna,
              men jag tycker att regeringen verkar ha gett upp lite, både vad
              gäller miljökvalitetsmålet och jobben.
            </seg>
            <seg xml:id="i-d1585364696f7120-0">
              Skogsriket skulle också leda till jobb. Jag vet inte om vi har
              sett något resultat av det ännu.
            </seg>
            <seg xml:id="i-3c9ecc2bdfa801da-0">
              Jag skulle vara tacksam om Johan Hultberg förklarade vad det
              är regeringen vill göra under sina sista ett och ett halvt år
              vid makten. Vad har man för skarpa förslag? Förra året avslutade
              man med att beklaga sig över möjliga framtida socialdemokratiska
              förslag.
            </seg>
          </u>
          <note type="speaker" xml:id="i-e0ea5e0ed6801ed4-0">
            Anf. 178 JOHAN HULTBERG (M) replik:
          </note>
          <u who="johan_hultberg_88b600" xml:id="i-5bcd446b26120901-4">
            <seg xml:id="i-892831afa692a885-0">
              Herr talman! Regeringen gör fantastiskt mycket för den svenska
              skogsindustrin och för att öka dess konkurrenskraft. Vi gör också
              oerhört mycket för att vi ska komma närmare våra högt uppställda
              miljökvalitetsmål. Till exempel har Alliansen kraftigt höjt anslagen
              till biologisk mångfald, vilket gör att vi har mer pengar både
              till att skydda skog och till att sköta skog och andra markområden
              som vi redan har avsatt.
            </seg>
            <seg xml:id="i-dca6b3c244e76514-0">
              Faktum är, herr talman, att vi aldrig tidigare i Sverige har
              haft så mycket skyddad skog som vi har i dag. Dessutom ökar skogsindustrins
              och skogsägarnas frivilliga avsättningar, vilket är oerhört positivt.
              Samtidigt ser vi, som jag nämnde i mitt anförande, en positiv
              utveckling av miljöhänsynen inom brukandet. Det är för mig kanske
              det absolut viktigaste. Det är viktigt att vi skyddar skog, men
              det absolut viktigaste är att vi bedriver ett skogsbruk som tar
              bra generell miljöhänsyn.
            </seg>
            <seg xml:id="i-3bde61a01159d068-0">
              Nej, det är väl kanske så att det inte direkt tillkommer några
              jobb inom svensk skogsindustri just nu. Det är väl inte så konstigt
              med tanke på att konjunkturen och efterfrågan på tryckpapper fullkomligt
              rasar som en konsekvens av att allt fler av oss använder läsplattor
              till exempel. Tidningsläsandet går ned. Svensk skogsindustri har
              det också tufft eftersom det byggs väldigt lite i vår omvärld,
              och den svenska kronan är urstark, vilket naturligtvis försvårar
              för vår exportindustri.
            </seg>
            <seg xml:id="i-4e35dc6a5a78eaf5-0">
              Det är därför jag tror att det är så viktigt att vi nu genomför
              de långsiktiga och strategiska satsningar som Alliansen gör på
              forskning och utveckling av nya produkter för att svensk skogsindustri
              ska klara det verkliga stålbad som man nu är inne i och komma
              ut stärkt och kunna producera produkter som både kan skapa jobb
              i Sverige och bidra till att klara vår omställning till ett hållbart
              samhälle.
            </seg>
            <seg xml:id="i-0bc1dc50a0f43563-0">
              De förslag som kommer från Socialdemokraterna när det gäller
              svensk skogsindustri handlar väl mest om att öka kostnaderna genom
              att införa kilometerskatt, höja arbetsgivaravgifter och på andra
              sätt höja bolagsskatterna med sammanlagt 30 miljarder på jobb
              och företagande. Det tror jag knappast kommer att leda till fler
              jobb.
            </seg>
          </u>
          <note type="speaker" xml:id="i-e7c1a3231aef7fb8-0">
            Anf. 179 HELENA LEANDER (MP) replik:
          </note>
          <u who="helena_leander_75e865" xml:id="i-7c7c01c81082b2e9-3">
            <seg xml:id="i-beb3749019821eb9-0">
              Herr talman! Jag blev lite purken när Johan Hultberg försökte
              antyda att vi som vill ha lite regler inom skogspolitiken vill
              tillbaka till den lagstiftning som rådde före 1993 då det fanns
              en väldig massa detaljregler som inte alls handlade om att man
              ville skydda miljö, sociala värden eller annat som inte låg i
              skogsbrukarens eget intresse automatiskt utan som handlade om
              att staten trodde att man bättre än skogsbrukaren själv visste
              vad som var lönsamt och hur man kunde öka produktionen.
            </seg>
            <seg xml:id="i-8041a680d9c2372d-0">
              Det tycker jag inte är statens roll. Jag är övertygad om att
              den som driver sitt skogsbruk med intresse att tjäna pengar på
              det själv kan avgöra hur man ökar sin produktion och hur man tjänar
              pengar.
            </seg>
            <seg xml:id="i-265d7a2ae9000520-0">
              Däremot tycker jag att det är statens uppgift att sätta upp vissa
              ramar för detta, på samma sätt som staten sätter upp regler för
              vad man får göra om man driver en fabrik, vad man får släppa ut
              och så vidare, så att inte brukandet går ut över viktiga samhällsintressen
              som till exempel miljön och skogen. Det tycker jag är fullt rimligt.
            </seg>
            <seg xml:id="i-afa1e369f3fa9ad0-0">
              Sedan är frågan på vilken detaljnivå dessa krav ska ligga. Jag
              tyckte att det var spännande när Johan Hultberg pratade om att
              frihet under ansvar också innebär ansvar och att det måste finnas
              sanktioner om man gör fel.
            </seg>
            <seg xml:id="i-885dcf6fc377d57f-0">
              Men om vi har väldigt övergripande mål av typen du ska inte sabba
              miljön är det också väldigt svårt att hålla någon ansvarig. Hur
              går man ut till en skogsägare och säger att i den här avverkningen
              tycker inte vi att du har varit sjyst mot miljön, och alltså får
              du böter.
            </seg>
            <seg xml:id="i-5fec7d3b7fa55874-0">
              Det är ju enklare om det finns vissa regler att förhålla sig
              till: att man ska spara si och så många träd, att man ska lämna
              si och så mycket kantzoner vid vatten, att man ska spara vissa
              biotoper och så vidare. Då vet skogsägaren att det här och det
              här och det här ska jag göra, och gör jag inte det blir det sanktioner.
            </seg>
            <seg xml:id="i-40ae49c41e4e7e53-0">
              Här hamnar vi i ett litet dilemma. Om vi vill ha den här ansvarsbiten
              med sanktioner på ett rättssäkert sätt måste vi också ha en viss
              tydlighet som kan innebära vissa detaljer. Hur ser Johan Hultberg
              på den konflikten?
            </seg>
          </u>
          <note type="speaker" xml:id="i-88b3f4d35746b08d-0">
            Anf. 180 JOHAN HULTBERG (M) replik:
          </note>
          <u who="johan_hultberg_88b600" xml:id="i-5bcd446b26120901-5">
            <seg xml:id="i-e6ad2624150076c5-0">
              Herr talman! Det är alldeles riktigt som Helena Leander säger
              att det är en utmaning att nå en tydlighet i lagstiftningen utan
              att det blir alltför mycket schabloner och så vidare. Jag ser
              med stort intresse fram emot att ta del av Miljömålsberedningens
              förslag som kommer den 15 juni och också att ta del av de målbilder
              Skogsstyrelsens dialogprojekt har presenterat och vad som står
              i de remissvar som kommer in.
            </seg>
            <seg xml:id="i-2437f7b068a91d07-0">
              Som jag sade i mitt anförande tror jag att det är viktigt att
              vi i vissa delar tydliggör lagstiftningen. Men egentligen tror
              jag att det viktigaste är att Skogsstyrelsen tar sin tillsynsverksamhet
              på större allvar än vad man faktiskt har gjort. Man har gjort
              för få besök ute i fält. Man har jobbat för lite med tillsynsverksamheten,
              och det har gjort att vi inte har fått några processer i domstol
              om hur dagens skogsvårdslag ska tolkas. Det är bekymmersamt.
            </seg>
            <seg xml:id="i-8e4280b3a3a3e268-0">
              Jag tror som sagt att dialogprojektet i kombination med Miljömålsberedningens
              arbete kommer att leda fram till en ökad tydlighet i viss mån,
              men jag vänder mig starkt emot att vi till exempel, som Miljöpartiet
              föreslår, ska ha exakta metergränser för skyddszoner intill vatten
              och så vidare. Naturen är inte en fyrkantig box där man kan pressa
              in kuber i ett hål. Den är lite mer komplex, och jag tror att
              man ska ha funktionella skyddszoner i stället för exakta meterangivelser.
            </seg>
            <seg xml:id="i-d8c038850d6e868c-0">
              Som sagt: Jag hoppas mycket på Miljömålsberedningens arbete i
              kombination med dialogprojektets arbete.
            </seg>
          </u>
          <note type="speaker" xml:id="i-34259e31cd576286-0">
            Anf. 181 HELENA LEANDER (MP) replik:
          </note>
          <u who="helena_leander_75e865" xml:id="i-7c7c01c81082b2e9-4">
            <seg xml:id="i-f4f2dacb3aeab925-0">
              Herr talman! Det här var en något ödmjukare ton, och det tackar
              jag för.
            </seg>
            <seg xml:id="i-d2b2ed4b40185759-0">
              Jag kan absolut hålla med om att mer tillsyn från Skogsstyrelsen
              skulle vara en jätteviktig sak. Jag kan också hålla med om att
              naturen inte är så enkel och fyrkantig och att det gör det svårt
              att ha väldigt mycket schabloner.
            </seg>
            <seg xml:id="i-b2a02a727780d3a2-0">
              Som skogsägare har man samtidigt frågan: Om vi säger att en funktionell
              kantzon ska lämnas, hur vet jag som skogsägare då att jag har
              gjort rätt? Hela den diskussion som tidigare debattörer har haft
              om polytaxen och så vidare visar ju att det här är svår materia,
              och det är en sådan sak som gör att jag tror att man kommer att
              behöva vissa schabloner om man ska kunna ha en rättssäkerhet,
              även om man kanske skulle önska att det inte behövdes. Och rättssäkerhet
              är ju någonting som Johan Hultberg, Moderaterna, brukar förespråka.
            </seg>
            <seg xml:id="i-cfd804808a23c80d-0">
              Med respekt för Miljömålsberedningens arbete ska jag nu inte
              avkräva Johan Hultberg de exakta svaren på hur han vill utforma
              paragraferna, och det tror jag kanske inte heller att vi sköter
              bäst här. Men om vi ändå kunde ha någon form av ödmjukhet för
              att viss tydlighet kan behövas och att det kommer att krävas vissa
              detaljer så tror jag att debatten skulle vinna på det.
            </seg>
          </u>
          <note type="speaker" xml:id="i-ed341595bd69e9c9-0">
            Anf. 182 JOHAN HULTBERG (M) replik:
          </note>
          <u who="johan_hultberg_88b600" xml:id="i-1262da38943f3a3e-0" next="cont">
            <seg xml:id="i-1b5e4fc735e44713-0">
              Herr talman! Som jag nämnde hoppas jag och tror mycket på att
              man inom ramen för nuvarande lagstiftning kan göra vissa förtydliganden.
              En förbättrad tillsynsverksamhet och fler förelägganden som förhoppningsvis
              i sin tur överklagas av skogsägarna och drivs i rättsprocesser
              tror jag kommer att mynna ut i en ökad tydlighet om hur lagstiftningen
              ska tolkas.
            </seg>
            <seg xml:id="i-0b75cde076369c6c-0">
              Jag menar ju att det stora problemet kanske inte är att vi behöver
              förändra lagstiftningen, utan vi behöver få klart för oss hur
              den ska tolkas. Väldigt mycket arbete görs nu för att nå den ökade
              tydligheten, och då är som sagt dialogprojektet en viktig del
              liksom översynen av de allmänna råden och föreskrifterna till
              inte minst 30 § skogsvårdslagen, den så kallade hänsynsparagrafen.
              Dessutom har vi naturligtvis Miljömålsberedningens arbete.
            </seg>
            <seg xml:id="i-5aa71d419586382f-0">
              Men jag tror, återigen, att det viktigaste är att man tar arbetet
              med tillsynsverksamheten på allvar. Jag tycker som sagt att det
              är positivt att Skogsstyrelsen förra året fördubblade antalet
              förelägganden och att man tydligt har sagt att man kommer att
              prioritera det arbetet högre. Det tror jag kommer att leda till
              ökad tydlighet.
            </seg>
            <seg xml:id="i-5574d232f64dd278-0">
              Jag vänder mig som sagt mot alltför mycket schablonmässighet.
              Visst kan det behövas ett och annat förtydligande av den nu gällande
              skogsvårdslagen, men i grunden fungerar, som jag sade i mitt anförande,
              herr talman, den svenska skogsbruksmodellen väl. Vi har sett en
              ökning av miljöhänsyn inom skogsbruket och en ökad mångfald av
              brukandemetoder.
            </seg>
            <seg xml:id="i-e02bec5b183d851f-0">
              Det framgår klart och tydligt av skogsvårdslagen, upplever jag,
              att det är fullt möjligt att använda andra skogsbruksmetoder än
              kalavverkning. Även Miljömålsberedningen har, som jag förstått
              det, kunnat konstatera att nuvarande skogsvårdslag absolut inte
              är något hinder för att bedriva kontinuitetsskogsbruk i alla möjliga
              former.
            </seg>
            <seg xml:id="i-c4ff60f6611204df-0">
              Dagens skogsvårdslag möjliggör för den enskilda skogsägaren att
              utifrån sina mål och preferenser utforma brukandet, gärna i form
              av kontinuitetsskogsbruk.
            </seg>
          </u>
          <note xml:id="i-b44639e0c16ca379-0">
            Anf. 183 ANITA BRODÉN (FP):
          </note>
          <u who="johan_hultberg_88b600" prev="cont" xml:id="i-8c02edc104f53538-0">
            <seg xml:id="i-b683423c72482a6b-0">
              Herr talman! Flera av oss i utskottet lever sedan en längre tid
              nästan dag och natt med skogsfrågorna, för som vi hört behandlar
              Miljömålsberedningen för närvarande hållbar markanvändning, och
              skogen upptar en stor del av just markanvändningen. Svaret på
              motionerna blir därför i de allra flesta fall en hänvisning till
              att beredning pågår. Det hindrar oss dock inte från att debattera
              skogen och även redovisa en hel del ståndpunkter.
            </seg>
            <seg xml:id="i-fce70a281cbe26c6-0">
              Det är regeringens uppfattning att de jämställda målen, produktions-
              och miljömålen samt frihet under ansvar, ska ligga fast. Äganderätten
              är central för oss liberaler liksom för övriga i Alliansen, men
              det är också viktigt för oss att slå fast att det handlar om ett
              förvaltarskap. Det förpliktar och ska kopplas ihop med ett förvaltarskap.
            </seg>
            <seg xml:id="i-9b17df2310e4646f-0">
              Att skogsproduktionen har ett oerhört stort värde för vårt lands
              bnp råder det inget tvivel om. För Sveriges del svarar skogen
              för ett tillskott till statskassan på 123 miljarder kronor årligen.
              Det skapar arbetstillfällen för 100 000 personer och ger inkomster
              till 350 000 skogsägare. Den skogliga tillväxten, som vi redan
              debatterat, ligger på 97 miljoner kubikmeter, och det förväntas
              ske en årlig tillväxtökning på två miljoner kubikmeter. Nya material
              forskas fram. Det finns en ökad efterfrågan på träbyggnationer
              liksom en efterfrågan från textilindustrin. Dessutom pekar klimatfrågor
              och sociala frågor på värdet av skogen och visar på vikten av
              hållbar utveckling.
            </seg>
            <seg xml:id="i-e7ef09b18b4314d7-0">
              Vi har många skogsägare att tacka för en stor biologisk mångfald,
              men vi ska vara ärliga och konstatera att det också finns ett
              stort behov av förstärkning. Det finns, har funnits och redovisas
              stora brister, och därför behövs en förstärkning av den generella
              hänsynen. Det är oerhört viktigt att nu ta fram ett förtydligande
              av skogsvårdslagen och se till att ekosystemen och den biologiska
              mångfalden verkligen får det värde som de förtjänar.
            </seg>
            <seg xml:id="i-c61b48b12cfa98cc-0">
              Flera av oss har kritiserat den nuvarande skogsvårdslagen, herr
              talman, och menat att den varit och är otydlig samt saknar sanktionsinstrument.
              Min förhoppning är att Miljömålsberedningen genom en tydligare
              skogsvårdslag ska leverera relevanta förslag till en väl utvecklad
              miljöhänsyn i skogen, med sanktioner som tydliggör att det inte
              är acceptabelt med exempelvis svåra körskador i skogen.
            </seg>
            <seg xml:id="i-799492e67760e3a2-0">
              Jag välkomnar givetvis Skogsstyrelsens dialogarbete och har tagit
              del av de slutsatser som nu börjar komma fram. Det är positivt,
              men jag är besviken över att myndigheten inte tidigare tagit itu
              med de problem som har uppdagats. Jag är också besviken över att
              Naturskyddsföreningen hoppade av det viktiga dialogarbetet. Men
              nu är vi där, och nu får vi precis som någon annan vända blad
              och jobba framåt.
            </seg>
            <seg xml:id="i-7d846658a2c41431-0">
              En tydlig skogsvårdslag, ett hållbart skogsbruk, förstärkt generell
              hänsyn, skydd och restaurering av hotade arter är några av frågorna
              som Miljömålsberedningen arbetar med, och jag räknar med och hoppas
              att vi kommer att kunna redovisa goda lösningsförslag.
            </seg>
            <seg xml:id="i-63c2fb5bdd058126-0">
              Herr talman! I samband med 1993 års skogspolitik saknades såväl
              klimataspekten som den sociala hänsynen. Det är två viktiga områden
              som måste finnas med. Ur klimatsynvinkel är det förstås angeläget
              att vi ökar kunskapen om hur skogen och marken kan lagra koldioxid
              samt kunskapen om hur skogsprodukter kan användas på det mest
              effektiva och klimatmässigt mest optimala sättet. Det behövs även
              mer kunskap om livscykelanalyser av biobränsle. Och inte minst
              har vi det viktiga arbetet på det internationella planet. Där
              måste vi tillsammans finna lösningar för hur vi globalt kan använda
              skogen, för att se om skogen kan vara en lösning på våra klimatutmaningar.
            </seg>
            <seg xml:id="i-0b6ea5ac355cc070-0">
              Ur social synvinkel har det blivit alltmer uppenbart vilket stort
              värde skogen har för människan. Flera har lyft fram det, bland
              annat Helena Leander som nämnde sin önskan att få springa i skog
              och mark. När det gäller hälsa och livskvalitet är skogen svaret
              för många människor. De tätortsnära skogarna har stor betydelse
              och en enorm potential. Ekoturism och friluftsliv efterfrågas
              alltmer, och där är skogen givetvis central med sina växter och
              djur.
            </seg>
            <seg xml:id="i-42bb2a477742df9a-0">
              Herr talman! Jag är mycket nöjd med att regeringen för några
              år sedan lade fram Sveriges första friluftsproposition. Jag var
              själv väldigt engagerad i det arbetet och känner att det var viktigt
              att allemansrätten där utgjorde en grund samt att vi lyfte fram
              friluftslivets stora värde. Det är ett riksintresse och måste
              märkas i kommunernas planer. Det är därför glädjande att följa
              utvecklingen på många håll, både vad gäller det arbete vi står
              inför och det som händer ute i kommunerna där man bildar kommunala
              naturreservat och biotopskyddsområden.
            </seg>
            <seg xml:id="i-030510e71f1cacac-0">
              Jag och Folkpartiet har en riktig skogskäpphäst, och det är vårt
              krav på det statliga skogsinnehavet. Vi drev under många år kravet
              på att använda Sveaskogs marker som utbytesskog. Så blev det också
              så småningom. 100 000 hektar avsattes, vilket innebär att vi,
              trots att endast 60 000 hektar hittills har använts, i det närmaste
              har uppnått delmålet Levande skogar. Självklart tycker vi inte
              att det är tillräckligt. Hela arealen ska givetvis användas. Därför
              är det viktigt att det följs upp.
            </seg>
            <seg xml:id="i-722aced202bcc635-0">
              Det är viktigt att man fortsätter på den inslagna vägen genom
              att nyttja de statliga skogarna till utbytesskog och till skyddsavsättningar.
              Direktivet från staten bör vara mer miljöstyrande än vinstmaximerande.
              Vi måste ha balans även här. Sveaskogs ekoparker och naturvårdsskogar
              välkomnar jag verkligen. I dag fick jag bekräftelse på Sveaskogs
              och länsstyrelsens samarbete kring ekoparken Hornsö. Det är någonting
              alldeles fantastiskt och verkligen värt att nämna.
            </seg>
            <seg xml:id="i-65816052bd3a9692-0">
              Avslutningsvis anser jag, herr talman, att det behövs en bättre
              samordning mellan exempelvis skogsstyrelse, kommuner, naturvårdsverk
              och länsstyrelser. För övrigt anser jag att artprojektet behöver
              stärkas.
            </seg>
          </u>
          <note type="speaker" xml:id="i-c997cb6c2b5d5391-0">
            Anf. 184 JENS HOLM (V) replik:
          </note>
          <u who="jens_holm_9bd66a" xml:id="i-dd5d655518a91d97-0" next="cont">
            <seg xml:id="i-7768336c325a5825-0">
              Herr talman! Anita Brodén nämnde att skogsindustrierna omsätter
              ungefär 125 miljarder kronor varje år. Det är stora summor; inget
              tvivel om det. Men turismen omsätter 225 miljarder kronor per
              år. Det är ungefär dubbelt så mycket. En starkt växande del är
              den form av turism som Anita Brodén själv nämnde, ekoturismen.
              Så gott som all den turismen äger rum i skogen. Ifall vi fortsätter
              att totalavverka 200 000 hektar skog varje år finns det risk att
              vi inte kommer att ha så mycket skog kvar som man kan ekoturista
              i, att det inte blir några platser kvar där människor från städer
              kan bo mitt ute i skogen, vara ute på fjällsafari, paddla kanot
              från kanotuthyrningen och så vidare. Därför undrar jag: Är det
              inte dags att vi gör en uppgradering, så att vi också får sociala
              hänsynstaganden i skogspolitiken? Det kan väl inte vara så att
              det bara är det som huggs ned och blir massaved och papper som
              skapar ett värde från skogen?
            </seg>
            <seg xml:id="i-ad269172ad89af2d-0">
              Jag instämmer starkt vad gäller synen på förvaltarskap. Men jag
              undrar varför det då är så farligt att ge miljöorganisationerna
              talerätt, så att de till exempel kan överklaga en avverkning.
              Vi har fallet med den planerade avverkningen mitt i Änokdeltat
              i Kvikkjokk, som Naturskyddsföreningen har överklagat. Nu säger
              kammarrätten att de inte får göra det. Tänk om vi kunde komma
              överens om en ändring av lagen, så att miljöorganisationer verkligen
              kunde få göra det! Skulle inte det stärka förvaltarskapstanken?
            </seg>
          </u>
          <note xml:id="i-14206d5df90ca56b-0">
            Anf. 185 ANITA BRODÉN (FP) replik:
          </note>
          <u who="jens_holm_9bd66a" prev="cont" xml:id="i-ebf2ab106e9ee76b-0">
            <seg xml:id="i-a7af5b1436f0806a-0">
              Herr talman! För det första vill jag verkligen hålla med Jens
              Holm beträffande turismen. Detta ser jag som en fråga om samarbete.
              Jag är själv väldigt engagerad i turistfrågorna och brinner verkligen
              för det här. Det är mycket naturturism och ekoturism. Därför är
              det väldigt viktigt att de sociala frågorna också kommer in i
              skogsarbetet och i de kommande besluten. Det håller jag verkligen
              med om.
            </seg>
            <seg xml:id="i-42d30ac33c15a6d5-0">
              Men när man lyssnar på Jens Holm blir det väldigt mycket svart
              eller vitt. Det blir antingen eller. I hela Sverige finns det
              350 000 privata skogsägare. Många har ett familjeskogsbruk. Där
              är det inte tal om sådan kalavverkning som Jens Holm beskriver,
              utan man förvaltar sina skogar, vilket man har gjort i generationer.
              Väldigt ofta är det i de här skogarna som människor tycker om
              att ströva och gå. Det är så också i de brukade skogarna. Jens
              Holms beskrivning är inte korrekt.
            </seg>
            <seg xml:id="i-98068f3e91aa7d18-0">
              Däremot har det skett stora kalavverkningar där man inte har
              följt bestämmelserna, som jag var inne på i mitt anförande. Där
              har det visat sig finnas stora brister i den generella hänsynen.
              Detta behöver nu stramas upp i en tydligare skogsvårdslag. Dessutom,
              herr talman, behöver man använda kontinuitetsinstrumentet mer.
              Jag hoppas att jag kan utveckla detta lite mer i nästa replik.
            </seg>
          </u>
          <note type="speaker" xml:id="i-d9e92d02513300f3-0">
            Anf. 186 JENS HOLM (V) replik:
          </note>
          <u who="jens_holm_9bd66a" xml:id="i-dd5d655518a91d97-1" next="cont">
            <seg xml:id="i-62630ee1faf6a252-0">
              Herr talman! Då låter det som att vi är ganska överens om vad
              vi vill, Anita Brodén. Men då gäller det också att kunna fatta
              rätt beslut, så att vi går åt det hållet. Jag önskar att det vore
              så som du beskriver, att det är ett fåtal totalavverkningar som
              har gjorts på ett dåligt sätt, men att den absoluta merparten
              sköts på ett fantastiskt sätt. Jag är ledsen, men det är i alla
              fall inte min bild, och jag tror att väldigt många utanför den
              här kammaren inte heller har den bilden. Därför är det viktigt
              att vi ger skogen ett bättre skydd i lagstiftningen.
            </seg>
            <seg xml:id="i-b2ab8a182eee0ab1-0">
              Jag vill åter ta upp en sak som du inte riktigt svarade på, nämligen
              miljöorganisationernas rätt att överklaga en ansökan om avverkning.
              Varför kan vi inte ge miljöorganisationerna den rätten, så att
              det i alla fall finns någon som kan föra skogens talan? I dag
              är det så att en skogsägare skickar in en ansökan om avverkning.
              Sex veckor senare är det fritt fram för avverkning, om inte Skogsstyrelsen
              har reagerat, vilket de gör vid ett fåtal promille av alla ansökningar,
              Anita Brodén. Ifall vi släpper in miljöorganisationerna här får
              vi mer insyn och mer kontroll över verksamheten. Det är det som
              Vänsterpartiets och Miljöpartiets reservationer i betänkandet
              handlar om. Jag tycker att det är synd att Folkpartiet än så länge
              inte ansluter sig till oss, men ni har chansen när vi ska rösta
              om detta nästa vecka.
            </seg>
          </u>
          <note xml:id="i-e5c0e8b03f7053e1-0">
            Anf. 187 ANITA BRODÉN (FP) replik:
          </note>
          <u who="jens_holm_9bd66a" prev="cont" xml:id="i-ebf2ab106e9ee76b-1">
            <seg xml:id="i-297b2d9c9f72b3f9-0">
              Herr talman! Jag lyfter ofta fram och pläderar för familjeskogsbruken.
              Här har man i generationer vårdat sina skogar, vilket är väldigt
              viktigt. Här finns också mycket av den biologiska mångfalden,
              inte minst i södra Sverige, där vi har ett blandskogsbruk. Skogsägare
              har oftast ett oerhört stort ansvar och en känsla för sin skog.
              Det förekommer däremot i bolagsskogar och det har också förekommit
              hos större privatskogsägare emellanåt att man missar å det grövsta,
              och det vill vi komma till rätta med.
            </seg>
            <seg xml:id="i-173d79f7bbdd30a2-0">
              När Jens Holm pratar om dialog vill jag påminna om att det fanns
              ett enormt stort och viktigt dialogprojekt från vilket Naturskyddsföreningen
              hoppade av. Man pratar om värdet av dialog; i det sammanhanget
              hade det verkligen funnits chans att ha en talerätt. Men Naturskyddsföreningen
              hoppade av. Det är jag djupt besviken över.
            </seg>
            <seg xml:id="i-5382086b53291c7c-0">
              När vi talar om talerätt vill jag också säga att det nu pågår
              en rättslig prövning, som får ha sin gång. Sedan får vi höra.
              Men jag vet att landsbygdsministern har lyft fram frågan om Århuskonventionen
              och är noga med att vi följer den. Där råder ingen tvekan. Vi
              följer den noga.
            </seg>
            <seg xml:id="i-fd2abeb731f35339-0">
              Jag vill ändå på något sätt nyansera bilden. Där det inte fungerar
              ska vi se till att det finns ett tydligt ramverk och en tydlig
              skogsvårdslag med sanktioner. Men där det fungerar väl måste vi
              kunna lyfta fram det, så att vi ger stimulans och har frihet för
              skogsägare inom ett tydligt ramverk.
            </seg>
          </u>
          <note type="speaker" xml:id="i-da6d2d8d951bf7f2-0">
            Anf. 188 INGER FREDRIKSSON (C):
          </note>
          <u xml:id="i-d6576c319894d152-1" next="cont" who="unknown">
            <seg xml:id="i-40a5cd54960ef392-0">
              Herr talman! Jag vill stämma in i lovsången till skogen. Min
              barndomsskog sköttes med plockhuggning, och det var alltid med
              viss bävan som vi tittade till skogen efter en storm. Under senare
              år är det andras skogar jag besöker, strövar i och plockar bär
              och svamp i.
            </seg>
            <seg xml:id="i-3c1e75cd7a46fbcf-0">
              Skogen är något som ligger oss centerpartister väldigt varmt
              om hjärtat. Vi känner dess betydelse och möjligheter. Skogen är
              rekreation och skafferi. Den är livsmiljö för våra djur. Men den
              är också en viktig grund för vårt svenska välstånd som råvaruproducent
              och reservkapital.
            </seg>
            <seg xml:id="i-bcceb335e71698ee-0">
              Centerpartiet tror på skogen och dess möjligheter att ge jobb,
              hålla landsbygden levande och bidra med ekosystemtjänster. Även
              om vi ser idylliska John Bauer-skogar framför oss måste också
              en sådan skog vårdas om den ska fortsätta att ge oss det vi söker
              av svamp, bär och återhämtning. Det är naturligt att avverka,
              naturligt att hjälpa förnyelsen på traven med plantering, röjning
              och gallring.
            </seg>
            <seg xml:id="i-e5c2d112fed68855-0">
              Skogen är en basnäring för Sverige, och det saknas inte utmaningar.
              Lågkonjunkturen påverkar efterfrågan på råvara, och det slår mot
              skogsbruket. Likaså finns problem att få tag i kunnig arbetskraft
              som kan köra skogsmaskinerna. Över allt detta svävar klimatfrågan.
              Skogen ger oss bättre möjligheter än många andra länder har att
              ta fram nya bränslen i den omställning som måste ske. Vi kunde
              till exempel i morse höra radion berätta om nya träfibrer som
              skulle kunna användas i textilier och då kanske kunna ersätta
              den resurskrävande bomullen. Det är en mycket positiv utveckling.
            </seg>
            <seg xml:id="i-2bdcbf4468b0b2ba-0">
              Centerpartiet var pådrivande för satsningen på Skogsriket. Det
              går dock aldrig att luta sig tillbaka och vara nöjd. Det skapar
              ingen framtid. Vi ser att det behövs en samlad strategi, en plan
              för hur vi ska hantera skogen i framtiden. Om vi vill ha mer skogsråvara,
              mer förnybar energi för att nå klimatmålen, om vi vill ha flera
              möjligheter att skapa verksamheter som visar skogens alla värden,
              då är ett av svaren på detta det nationella skogsprogram för Sverige
              som regeringen har gett Skogsstyrelsen i uppdrag att planlägga.
            </seg>
            <seg xml:id="i-1e646028f3b8cfa0-0">
              Vi måste veta vad vi vill för att komma dit vi ska. Miljömålsberedningen
              kommer också att lägga fram synpunkter som måste besvaras med
              handling.
            </seg>
            <seg xml:id="i-3772ff33ecbd9ad1-0">
              Herr talman! För oss centerpartister är äganderätten grundläggande.
              Det man äger vårdar man. Att skogspolitiken bygger på frihet under
              ansvar är en styrka. Jag tog i en tidigare debatt upp exemplet
              från Dalarna om hur en släkt vårdat sin skog under århundraden
              så att de unika värdena fortfarande är unika. Det är inget enstaka
              exempel. Jag skulle säkert utan svårighet kunna hitta många fler.
            </seg>
            <seg xml:id="i-c41bac262d75bf06-0">
              Skogsbruk är en mycket långsiktig verksamhet. Ett ansvarsfullt
              skogsbruk handlar om att bygga upp ett kapital som kanske nästa
              generation får skörda.
            </seg>
            <seg xml:id="i-0921661416f99461-0">
              Ett långsiktigt skogsbruk kräver långsiktiga spelregler. Centerpartiets
              linje är att skogsägare är ansvarsfulla. De klarar av att ta ansvaret
              utan ytterligare byråkrati och regleringar.
            </seg>
            <seg xml:id="i-7971a871125c19f1-0">
              Det är möjligt att vi är blåögda, eller grönögda, i Centerpartiet,
              men vi tror att skogen har mer att ge och att detta går att ta
              vara på och att det går att göra på ett ansvarsfullt sätt. Ett
              nytt nationellt skogsprogram är en väg till ett hållbart skogsbruk.
            </seg>
          </u>
          <note xml:id="i-1336e1b05e28e070-0">
            Jag yrkar bifall till utskottets förslag i betänkandet och avslag
            på samtliga reservationer.
          </note>
          <note xml:id="i-58520f1d0c91ecd4-3">
            Överläggningen var härmed avslutad.
          </note>
          <note xml:id="i-e8d1e004aad66da5-0">
            13 § Jakt och viltvård
          </note>
          <note xml:id="i-e3414f8b6afc6284-4">
            Föredrogs
          </note>
          <note xml:id="i-1b30e23856d8bef4-0">
            Anf. 189 HELÉN PETTERSSON i Umeå (S):
          </note>
          <u prev="cont" who="unknown" xml:id="i-51f579f11e7aec2a-1">
            <seg xml:id="i-8e9b25f01be2b23f-0">
              Herr talman! Efter att ha ägnat en dryg timme till att lyssna
              på en väldigt spännande debatt om skogen tänkte jag att vi skulle
              ägna en stund åt dem som faktiskt lever där. Jag kommer att tala
              om några av de arterna i anförandet.
            </seg>
            <seg xml:id="i-e6e9c4f340c8b24c-0">
              Vi ska nu debattera miljö- och jordbruksutskottets betänkande
              nr 17 om jakt och viltvård. Det är ett osedvanligt tunt motionsbetänkande
              i år, måste jag påpeka. Anledningen till det är att många av de
              motioner som senast är väckta behandlas förenklat i år. De kommer
              alltså inte att tas upp till debatt här i kväll.
            </seg>
            <seg xml:id="i-c9a9d30752124df9-0">
              Jag känner att jag vill klargöra det så att inte alla engagerade
              tittare och protokollsläsare tror att vi politiker inte har mer
              åsikter och tyckanden om jakt och viltvård än just det som kommer
              att behandlas i kväll. Jag kan garantera att vi kommer tillbaka
              till frågor om älgjakt, fällfångst, skarvar och småvilt vad tiden
              lider, men inte just här och nu.
            </seg>
            <seg xml:id="i-9733fa0e6ec679c3-0">
              En annan anledning till att betänkandet är ganska tunt är att
              ganska mycket av det som finns som riktiga förslag hänvisas till
              den pågående Jaktlagsutredningen. Det är bra att det nu är tillsatt
              en större utredning som ska gå igenom hela jaktlagstiftningen.
              Det är i dag en lagstiftning som är väldigt lappad och lagad under
              många år. Den behöver absolut ses över och moderniseras utifrån
              de förutsättningar som gäller i dag. Om det är vi nog överens
              i alla partier här i riksdagen.
            </seg>
            <seg xml:id="i-7c9fe898b48327e1-0">
              Det är också jättebra att det kommer ett delbetänkande redan
              i augusti, om jag har förstått det rätt, som handlar om var myndighetsansvaret
              ska ligga. Det behöver verkligen komma så att vi vet vad man har
              att förhålla sig till om det ska till några större förändringar.
            </seg>
            <seg xml:id="i-83edac4c71c7b217-0">
              Det vi inte är riktigt överens om, och det som vi från socialdemokratiskt
              håll har varit väldigt kritiska mot, är hur enormt stort uppdrag
              man har gett till utredaren och vad som har blivit instoppat i
              maratonutredningen, som inte ska lämna sitt slutbetänkande förrän
              i december 2014.
            </seg>
            <seg xml:id="i-fb7a1781364e2c82-0">
              Som man kan läsa i vårt särskilda yttrande till betänkandet är
              vi bland annat mycket negativa till att just de två jaktfrågor
              som regeringen mot sin ursprungliga vilja har fått i uppdrag av
              riksdagen att lösa har stoppats in i utredningen. Både frågan
              om fjälljakten och frågan om dubbelregistreringen, det vill säga
              den dubbla jakträtten på älg som finns i vissa områden i vårt
              land, ligger i utredningen och ska inte behandlas förrän tidigast
              under 2015.
            </seg>
            <seg xml:id="i-9cf714d7fd335f56-0">
              Det är i mina ögon ett exempel på att begrava brännande och för
              regeringen obekväma frågor för en väldigt lång tid framöver. I
              varenda debatt från och med nu fram till december 2014, och det
              ligger som bekant ett val däremellan där vi kommer att debattera
              frågor flitigt, kommer regeringen och de borgerliga partiernas
              företrädare på alla olika nivåer att hänvisa många av de frågor
              som handlar om just jakten till den pågående utredningen
            </seg>
            <seg xml:id="i-77fc205432d30231-0">
              Man skjuter över det på nästa regering att hantera. Nog tycker
              jag att det hade varit smakfullt om man kanske kommit med delbetänkanden
              om just dessa två frågor som inte direkt är kopplade till lagstiftning
              på det sättet. Det är två frågor som riksdagen de facto har fattat
              beslut om att den vill ha lösningar på. Man kanske till och med
              skulle ha tillsatt en parallell utredning för just de två frågorna
              om man anser att de behöver utredas ytterligare. Jaktlagsutredaren
              har tillräckligt mycket ändå att titta på fram till december 2014.
            </seg>
            <seg xml:id="i-3a1c5381641d4130-0">
              Det finns ingen anledning att lägga frågan om till exempel fjälljakt
              i utredningen. Det tyder snarare på en brist på både mod och vilja
              från regeringen att lösa de uppgifter som riksdagen har lagt på
              regeringen.
            </seg>
            <seg xml:id="i-022e87235508d8fb-0">
              Herr talman! I betänkandet behandlas frågor rörande bland annat
              den svenska vildsvinsförvaltningen. Det finns all anledning att
              diskutera den lite grann.
            </seg>
            <seg xml:id="i-bf50245d6e459304-0">
              Vi kan göra ett litet historiskt tillbakablickande här från talarstolen.
              Det kanske var ett av de mindre lyckade besluten som riksdagen
              någonsin har fattat. Det beslutades 1981 att vi skulle utrota
              den svenska vildsvinsstammen förutom de 200 individer som då fanns
              i området kring Mörkö i Sörmland. Det gick sådär med den målsättningen.
              År 1987 gav man upp här i kammaren och accepterade vildsvinen
              som en del av den svenska faunan, och man gav upp tanken på utrotning
              av dem.
            </seg>
            <seg xml:id="i-d86d8d3b37ecd708-0">
              I dag är det lite svårt att säga exakt hur många vildsvin som
              finns. Det är många siffror som figurerar. Det är inte speciellt
              mycket färre än 100 000, men det är nog inte så många som 150
              000. Det är väldigt svårt att göra beräkningar av hur stor stammen
              är. Den rör sig också upp och ned av naturliga skäl beroende på
              vilka förhållanden som råder under vintrar och annat.
            </seg>
            <seg xml:id="i-2c55b653bef8c1fb-0">
              Det man kan säga är att 100 000 vildsvin är väldigt många. De
              är också väldigt koncentrerade på vissa ställen, och på en del
              ställen ökar de lokala bestånden explosionsartat. Det ställer
              till väldigt stora problem på många områden kanske framför allt
              inom jordbruket.
            </seg>
            <seg xml:id="i-05b0cf6a2adba20c-0">
              Vi ser också en stor ökning av trafikolyckor med vildsvin inblandade.
              Det är rätt obehagliga olyckor. Det kan alla vittna om som har
              varit med. Vildsvinen blir väldigt kompakta och stora och gör
              stor skada när man krockar med dem.
            </seg>
            <seg xml:id="i-50f4a05660efd76e-0">
              Under 2012 skedde det 4 200 olyckor bara med vildsvin. Det är
              en ökning med 1 500 från året innan. Det är en ökning på i runda
              slängar 35 procent på ett år. Det är väldigt mycket.
            </seg>
            <seg xml:id="i-11023ad90ef8f559-0">
              Samtidigt ser vi att avskjutningen av vildsvinsstammen inte har
              ökat speciellt mycket. I rena siffror har den gått ned. I förhållande
              till stammens storlek har den legat ganska lika. Men den är uppenbarligen
              inte tillräckligt stor.
            </seg>
            <seg xml:id="i-06914b19ea6254c7-0">
              Det tyder på att vi måste bedriva ett mer aktivt arbete politiskt
              för att hantera vildsvinsfrågan innan den helt går oss ur händerna.
              Vissa hävdar med bestämdhet att den redan har gjort det. Vi måste
              vara mer aktiva med politiska beslut. Vi måste vara snabba med
              de besluten för att underlätta för vildsvinsförvaltningen. Vi
              måste också uppmuntra och ge förutsättningar för jägare och lokala
              organisationer att delta i framtagandet av förvaltningsplanerna
              och i själva förvaltningen på grund av vad jag nyss sade. Just
              för att stammen på vissa områden lokalt växer så väldigt fort
              måste vi ha en lokal förankring i förvaltningen av vildsvinen.
            </seg>
            <seg xml:id="i-ae46c76f4a2b5346-0">
              Även i vildsvinsfrågan hänvisar de borgerliga partierna i sin
              majoritetstext delvis till jaktlagsutredaren. Det är när det gäller
              frågan om utfodring. Vi är alla medvetna om de problem som finns
              kring utfodring av vildsvin och de problem som felaktig utfodring
              medför. I vissa fall är det sätt på vilket utfodringen sker moraliskt
              förkastligt. På vissa ställen är det djurskyddsmässigt förkastligt.
              Det är ett problem; det är ett akut problem. Men regeringen avser
              alltså inte att återkomma i frågan förrän i december 2014. Detta
              innebär i praktiken i allra bästa fall, ska jag tillägga beslutsfattande
              någon gång under våren 2015 och implementering därefter. Det är
              lång tid kvar för ett så pass akut problem.
            </seg>
            <seg xml:id="i-fd73c72ab9ca0476-0">
              I sammanhanget vill jag också passa på att skicka en liten uppmaning
              till de borgerliga partiernas företrädare här i kammaren att föra
              en kunskapsöverförande diskussion med en del kolleger som finns
              i andra utskott i riksdagen så att man inte där fattar beslut
              som inte underlättar den effektiva viltförvaltning som vi alla
              vill ha. I stället för att lägga ut texten om det hänvisar jag
              helt enkelt till vår partimotion i betänkandet från justitieutskottet
              om den nya kameraövervakningslagen. Där tas bland annat frågan
              upp om att man skulle kunna underlätta för kameror vid åtlar.
            </seg>
            <seg xml:id="i-ec392cbdcb8c0775-0">
              Herr talman! Egentligen finns det många frågor som man kan beröra
              i ämnet, men jag stannar vid detta för denna gång. Jag är helt
              övertygad, som jag tidigare sade, om att vi kommer att ha många
              anledningar att fortsätta diskussionen om jaktfrågorna och att
              göra det lite bredare och större.
            </seg>
          </u>
          <note xml:id="i-24e36e27219d7f36-0">
            Sist av allt yrkar jag bifall till reservation nr 5.
          </note>
          <note type="speaker" xml:id="i-938c95c452817489-0">
            Anf. 190 HELENA LEANDER (MP):
          </note>
          <u who="helena_leander_75e865" xml:id="i-7c7c01c81082b2e9-5">
            <seg xml:id="i-3412b875b26b188e-0">
              Herr talman! Nu har Helén Pettersson redan förklarat att detta
              motionsbetänkande inte handlar om allting som vi tycker om jakt.
              Det säger till exempel ingenting om vad vi kan göra för att anpassa
              djurskyddet inom jakten.
            </seg>
            <seg xml:id="i-7681bd88ddd16bc1-0">
              Det ska i och för sig sägas med en gång att viltkött har större
              förutsättningar att innebära bättre djurhänsyn än djurfabrikskött
              eftersom de vilda djuren i alla fall får vara just vilda innan
              de skjuts. Men om man ska göra anspråk på att vara ett mer djurvänligt
              alternativ måste man också komma till rätta med de skadeskjutningar
              som fortfarande är alldeles för många och de plågsamma jaktformer
              som fortfarande förekommer. Men det är som sagt inte det som motionsbetänkandet
              handlar om.
            </seg>
            <seg xml:id="i-6bdb80f6c6f66965-0">
              Däremot handlar det till exempel om jaktlagstiftningen, som just
              nu är under utredning. Om vi går tillbaka till den senaste rovdjursutredningen
              föreslogs bland annat att man skulle överväga att samla jaktreglerna
              under miljöbalken och att talerätten för miljöorganisationer skulle
              utredas. Det är båda förslag som är värda att titta på, men tyvärr
              kom de aldrig med i utredningsdirektiven. Talerätten har i och
              för sig under tiden hunnit ändras i praxis. Därför vore det rimligt
              att man också ändrar lagen så att den speglar detta och våra åtaganden
              enligt Århuskonventionen.
            </seg>
            <seg xml:id="i-7c75e5f445f70b32-0">
              En annan sak som borde ses över är Jägareförbundets så kallade
              allmänna uppdrag. Det allmänna uppdraget är en märklig konstruktion
              från 30-talet där staten pekar ut en enskild intresseorganisation
              och ger den uppdraget att leda delar av jakten och viltvården.
              Det handlar bland annat om att tillhandahålla objektiv information
              i jakt- och viltvårdsfrågor. För detta får Jägareförbundet årligen
              ungefär 50 miljoner kronor ur Viltvårdsfonden, som finansieras
              av jaktkortsavgiften.
            </seg>
            <seg xml:id="i-7e8dd0fddcaccb46-0">
              Det är i och för sig inget märkligt med att ideella organisationer
              kan söka medel för att genomföra olika projekt som samhället finner
              angelägna. I det här fallet kommer pengarna dessutom ursprungligen
              från jägarna. Men det är ingen sorts medlemsavgifter som jägarna
              har rätt att få tillbaka, utan det är snarare en sorts ersättning
              för att man får jaga djur som ingen enskild person kan sägas äga.
              Då blir det rätt märkligt när staten pekar ut en enskild organisation
              och ger den uppdrag och finansiering på ett sätt som normalt brukar
              förbehållas statens egna myndigheter.
            </seg>
            <seg xml:id="i-c61c194b1c5c14f0-0">
              Dessutom kan man ifrågasätta om en organisation som har som syfte
              att främja sina medlemmars intresse av jakt är den bäst lämpade
              att tillhandahålla objektiv information i jaktfrågor. Nu har just
              rovdjuren tillfälligt lyfts ur detta uppdrag eftersom förbundet
              inte har velat samarbeta om vargen, om man uttrycker det så. Men
              de många hätska uttalanden som har kommit från en rad av förbundets
              företrädare belyser ändå den svårighet som finns i att å ena sidan
              företräda sina medlemmars intressen, å andra sidan vara objektiv.
            </seg>
            <seg xml:id="i-aa58db25c7508f13-0">
              Det innebär inte att Jägareförbundet inte gör värdefulla saker.
              Eftersök av trafikskadat vilt är en sådan verksamhet som är viktig
              för att förhindra att djur behöver lida längre än nödvändigt om
              de är skadade. Det är en insats som staten mycket väl bör stödja
              också ekonomiskt. Däremot kanske man inte ska göra det genom konstruktionen
              med det allmänna uppdraget. Om staten i stället skulle välja att
              upphandla den tjänsten skulle Jägareförbundet rimligtvis ligga
              bra till. Och givetvis bör Jägareförbundet kunna söka medel för
              naturvårdsprojekt på samma sätt som andra ideella organisationer.
              Däremot tycker jag att gräddfilen som det allmänna uppdraget innebär
              har spelat ut sin roll.
            </seg>
            <seg xml:id="i-617d0303a72ed64d-0">
              Rovdjursfrågan har vi annars debatterat i naturvårdsbetänkandet
              häromsistens. Men vi har några pusselbitar kvar som är relaterade
              till jaktfrågor. Min utgångspunkt är att det är hundföraren som
              ansvarar för hundens säkerhet och inte staten som ansvarar för
              att rensa naturen från de rovdjur som kan hota hundens säkerhet
              i en jaktsituation. Däremot tycker jag att staten har ett stort
              ansvar för att ersätta de näringsidkare som trots försiktighetsåtgärder
              kan drabbas av rovdjursangrepp. I första hand tycker jag att man
              ska jobba med förebyggande åtgärder som stängsling och se till
              att det verkligen finns rimliga ersättningar och förutsättningar
              för det. Men i fall där detta inte är ett alternativ, inte minst
              rennäringen, eller där olyckan trots goda åtgärder är framme,
              måste det också finnas generösa ersättningar. Rovdjursutredningen
              har föreslagit mer pengar till detta ändamål. Det är också någonting
              som vi stöder i vår budget.
            </seg>
          </u>
          <note xml:id="i-93cd5077532a9903-0">
            Herr talman! Jag yrkar bifall till reservation nr 4.
          </note>
          <note type="speaker" xml:id="i-76d83e7c623119d9-0">
            Anf. 191 JENS HOLM (V):
          </note>
          <u who="jens_holm_9bd66a" xml:id="i-d0ea28588cd81c9a-5">
            <seg xml:id="i-bc4bfc6c5adb5259-0">
              Herr talman! Jakt är någonting som engagerar hundratusentals
              svenskar. Det är en viktig fråga. Jag tycker precis som Helena
              Leander att om man äter kött är det mycket bättre att äta viltkött
              än kött som är producerat på ett fabriksliknande sätt av intensivuppfödda
              djur.
            </seg>
            <seg xml:id="i-2518e0fbc7f5d7ba-0">
              Vi i Vänsterpartiet har en del synpunkter på vissa jaktformer
              som finns i Sverige. Över lag kan man säga att våra förslag handlar
              om att vi vill ha större djurhänsyn än vad som finns i dag. Det
              avhandlas inte direkt i detta ärende, varför jag inte går in på
              detaljerna.
            </seg>
            <seg xml:id="i-e0a2501a55e02dd3-0">
              Jag skulle vilja ta upp några frågor som har direkt bäring på
              ärendet. Den första rör det så kallade allmänna uppdraget. Det
              handlar om vem som egentligen ska ha ansvaret för att informera
              om jakt- och viltfrågor i Sverige. I dag har Svenska Jägareförbundet
              detta huvudansvar. Förbundet ska förmedla en objektiv sakkunskap
              om viltfrågor i Sverige.
            </seg>
            <seg xml:id="i-20199f4174402f16-0">
              Jag menar att det blir hart när omöjligt för en jägarorganisation
              att förmedla objektiv information. Därför tycker Vänsterpartiet
              och Miljöpartiet i reservation nr 4 att detta är en gammalmodig
              konstruktion som har hängt med sedan långt tillbaka, där det är
              jägarna själva som ska sköta informationen om jakt och vilt. Vi
              tycker inte att detta känns som en modern ordning längre. Det
              vore i stället fullt rimligt att alla aktörer som har relevant
              information att komma med det kan vara djurskyddsorganisationer
              och miljöorganisationer men också jägarorganisationer skulle kunna
              söka pengar från Viltvårdsfonden och bedriva informationsarbetet.
            </seg>
            <seg xml:id="i-cc2794b228de9558-0">
              Jag skulle också vilja knyta an till det som Helén Pettersson
              från Socialdemokraterna tog upp, fjälljakten. Jag måste säga att
              det är djupt beklagligt vad den borgerliga regeringen har gjort.
              Strax efter valet öppnade man upp för storskalig jakt för egentligen
              hela Europas medborgare att jaga i de svenska fjällen. Det gjorde
              man genom en ändring av rennäringsförordningen. Man menade att
              så här måste vi göra för att det ska vara fri rörlighet i EU.
            </seg>
            <seg xml:id="i-0b093e0cd2d73ca6-0">
              Tack och lov beslutade en enig riksdag våren 2012 att det inte
              var acceptabelt att det var på det sättet, utan vi uppdrog åt
              regeringen att föra in den tidigare lagstiftningen och därmed
              ändra i rennäringsförordningen. Det var våren 2012, för drygt
              ett år sedan, som vi fattade beslutet. Fortfarande har regeringen
              inte gjort ett skvatt, utan man väljer att begrava frågan i en
              utredning. Det tycker jag är oacceptabelt och ett svek mot den
              här församlingen.
            </seg>
            <seg xml:id="i-f98200e95ba707a7-0">
              Avslutningsvis vill jag understryka vikten av att vi har en generös
              ersättning för skador som vilda djur och i synnerhet rovdjur åsamkat.
              Jag tror att vi genom att höja ersättningen för rovdjursskador
              ökar möjligheterna för en större förståelse för den svenska rovdjurspolitiken.
              Vi understryker i reservation 3 att det är väldigt viktigt med
              en generös ersättning för rovdjursskador. Jag tycker att det är
              olyckligt att regeringen än så länge inte har svarat på det önskemålet,
              men man kan hoppas att de gör det snart.
            </seg>
          </u>
          <note type="speaker" xml:id="i-6a077ef1035ca98c-0">
            Anf. 192 BENGT-ANDERS JOHANSSON (M):
          </note>
          <u who="bengt-anders_johansson_48c997" xml:id="i-ab6bba685bf4762c-0" next="cont">
            <seg xml:id="i-98b29c3d7f2f3407-0">
              Herr talman! Jag vill inledningsvis säga att svenska folket har
              en väldigt stor tillgång i den viltförvaltning som vi har i vårt
              land. Vi har en bredd av vilt som inte så många andra länder har.
              Vi har dessutom välskötta viltstammar med friska djur som är till
              stor glädje för de allra flesta. Jag vågar nästan påstå att alla
              svenskar ser vilt med en viss regelbundenhet. Det är oerhört glädjande,
              och det ska vi vara stolta över.
            </seg>
            <seg xml:id="i-995b86b7ecb7b968-0">
              Men det här sköter sig naturligtvis inte självt, utan det ligger
              ett stort och tungt frivilligt arbete bakom denna möjlighet för
              svenska folket, oavsett vad man gör i skogen.
            </seg>
            <seg xml:id="i-618ffa186d2d9ef6-0">
              Jag vill till att börja med yrka bifall till betänkandets förslag
              och avslag på reservationerna.
            </seg>
            <seg xml:id="i-da8a0cabe14ac4df-0">
              Precis som har sagts av mina företrädare här i talarstolen är
              det många förslag som nu hanteras i en jaktlagsutredning som är
              tillsatt. Vi har hört här tidigare att man ondgör sig, inte minst
              Socialdemokraterna i ett särskilt yttrande, över att utredningen
              tar så lång tid och att den skulle ha gjorts för mycket länge
              sedan. Vi är ganska vana vid att oppositionspartier har en mycket
              snabbare väg än regeringspartier. Jag tycker ändå att vi ska notera
              att det är positivt att Jaktlagsutredningen har tillsatts. Det
              visar att vi inser att vi måste göra någonting.
            </seg>
            <seg xml:id="i-8817866b355e1ae9-0">
              Nu har det nämnts några enskilda delar i Jaktlagsutredningen.
              Men jag vill bara för kompletteringens skull nämna att det handlar
              om den dubbla jakträtten, om en översyn av fjälljakten. Det handlar
              om myndighetsansvaret, om en jakttidsberedning, om jakt på allmänt
              vatten, om jakt efter kronhjort, som haltar med tanke på att det
              bara är i Skåne man kan förvalta den på ett vanligt sätt. Det
              handlar vidare om utfodring av vilda djur, om viltvårdsområden,
              om arrendatorernas jakträtt och om regelförenkling. Som ni hör
              är det en ganska bred och djup genomgång, och jag välkomnar att
              regeringen nu har tagit initiativ till denna så att vi kan få
              detta belyst på ett allsidigt sätt.
            </seg>
            <seg xml:id="i-d230be8510978ca6-0">
              Herr talman! Mot bakgrund av att Jaktlagsutredningen nu arbetar
              vill jag från Moderaterna skicka med vad vi tycker är viktigt
              att tänka på, ett mer framåtsyftande medskick.
            </seg>
            <seg xml:id="i-3cbecaca0f7cb85e-0">
              Vi tycker att man i större utsträckning än i dag ska ha rullande
              förvaltningsplaner. Och vad menar vi då med det? Jo, vi menar
              att vi ska ha förvaltningsplaner för fler arter, och främst de
              som vi förvaltar aktivt, kanske på treårsbasis eller liknande
              så att årliga variationer inte ska inverka så mycket utan att
              det finns en långsiktighet. Vi tror att det är utomordentligt
              viktigt, inte minst för det vilda.
            </seg>
            <seg xml:id="i-67dfb91254e9fdf3-0">
              Vi tycker också att man ska kunna ha regionala hänsyn vid för
              stora och talrika stammar av vilket vilt det vara må. Även om
              man inte har uppnått ett nationellt mål ska man på lokalplanet
              kunna förvalta dem på ett sådant sätt att det inte uppstår negativa
              effekter i alltför stor utsträckning.
            </seg>
            <seg xml:id="i-f1cca5556bf03e33-0">
              Det är också viktigt att länsstyrelserna, som har en viktig roll
              i den svenska viltförvaltningen, inte minst när det gäller tillsyn
              och myndighetsutövning, tolkar den lag som denna församling stiftar
              på ett likartat sätt. Det ska inte vara någon skillnad om man
              är i Västerbotten eller i Skåne, utan det ska vara samma tillämpning.
              Dess värre är det inte så i dag, och det ser vi alltför ofta.
              Det finns en del som är bättre och en del som har lite att lära,
              men det är inte acceptabelt sett ur ett medborgarperspektiv att
              det är olika tillämpning.
            </seg>
            <seg xml:id="i-bff7be7e150238bb-0">
              När det gäller viltinventering tror vi att det är viktigt att
              fler engagerar sig, att exempelvis fågelskådare, jägare, friluftsmänniskor
              etcetera kan hjälpas åt att göra inventeringarna, inte minst rovdjursinventeringar.
              På det sättet får man en ökad förståelse för den här typen av
              inventeringar och därigenom en större tilltro till dem. Det är
              ju ganska meningslöst om man använder inventeringsresultat på
              olika sätt och därigenom inte kommer fram till en gemensam ståndpunkt.
            </seg>
            <seg xml:id="i-f210008bfe4f6307-0">
              Avslutningsvis, herr talman, tycker vi att det är utomordentligt
              viktigt att vi försöker minska den splittrade bild som finns i
              dag. Det är ju väldigt många som är inne och rör i viltförvaltningen.
              Vi kan bara se här i kammaren, precis som sades för en liten stund
              sedan, att rovdjuren debatteras under ett helt annat betänkande
              och ligger under Miljödepartementet. I dag debatterar vi de andra
              500 djuren som ligger under Landsbygdsdepartementet. Det här är
              inte speciellt klokt, utan det är jätteviktigt att få ihop helheten.
            </seg>
            <seg xml:id="i-a90b494f2d663959-0">
              Som har sagts tidigare är skogen den gemensamma nämnaren. Det
              är ju i det ekosystemet som det vilda finns. Då måste man kunna
              koppla ihop detta så att det hamnar under en hand. Vi har därför
              föreslagit att allt vilt ska hanteras av ett departement och har
              fastnat för att det bör vara Landsbygdsdepartementet, eftersom
              de redan har de 500 djurslagen vid sidan om de 5 rovdjuren som
              hanteras på Miljödepartementet. Det är därför mest naturligt att
              det är så. Det är också mest naturligt av det skälet att skogen
              redan hanteras på Landsbygdsdepartementet, och man måste samförvalta
              skogen och det vilda. Annars kommer vi inte att nå den absolut
              bästa av alla världar.
            </seg>
            <seg xml:id="i-66e68032a59e57b6-0">
              Herr talman! Med detta hoppas jag att vi med förenade krafter
              kan fortsätta att hjälpas åt att utveckla den svenska viltvården
              till gagn för alla svenska medborgare.
            </seg>
          </u>
          <note xml:id="i-3dd5731b866c1a0d-0">
            Anf. 193 ANITA BRODÉN (FP):
          </note>
          <u who="bengt-anders_johansson_48c997" prev="cont" xml:id="i-b62cc1bcbac14d07-0">
            <seg xml:id="i-1958f9281e4b6b69-0">
              Herr talman! Våra viltstammar utgör en stor tillgång och rikedom.
              Det innebär ett stort ansvar för oss alla att förvalta denna rikedom
              på bästa sätt. Viltförvaltning av våra olika stammar krävs för
              att minimera skador men också för att hålla stammarna på en frisk
              och livskraftig nivå. Jakt och viltvårdsarbete engagerar många
              människor och skapar arbetstillfällen, intäkter och en rik fritid.
            </seg>
            <seg xml:id="i-e9ab5481456788b8-0">
              Herr talman! Vid ett sådant här tillfälle är det möjligt att
              framföra sitt partis olika åsikter. Jag tog del av kollegan Bengt-Anders
              Johanssons anförande där han redovisade Moderaternas inställning.
              Det pågår en utredning, så vi kommer att få tillfälle att debattera
              detta mer när den är klar.
            </seg>
            <seg xml:id="i-866cc6c7f1d80081-0">
              Folkpartiet har alltid förordat en tydlighet i styrning och ansvarsfördelning
              och, där det finns goda skäl, också ökad samordning som kan leda
              till och oftast leder till ökad effektivitet.
            </seg>
            <seg xml:id="i-0f5ccaf3fdedcae5-0">
              Frågan om rovdjuren handlar inte ytterst om jakt, anser vi, utan
              om förvaltning och bevarande av den biologiska mångfalden. Olika
              insatser krävs för att säkerställa genetiskt friska stammar och
              en gynnsam bevarandestatus. Vår bedömning är därför att Naturvårdsverket
              har en viktig kompetens på detta område och också möjlighet att
              bedöma hur och i vilken omfattning olika former av jakt kan tillåtas.
            </seg>
            <seg xml:id="i-82e13f9e2df91c5e-0">
              Herr talman! Vi är rörande överens om att Sverige har en föråldrad
              jaktlagstiftning med 25 år på nacken. Den har visserligen ändrats
              något under årens lopp, men den är i behov av en ordentlig översyn.
              Det är därför välkommet med denna utredning.
            </seg>
            <seg xml:id="i-f4f40db498e6d98f-0">
              Eva Eriksson har tidigare lagt fram en djurskyddsutredning, men
              den omfattade bara djur som människan håller.
            </seg>
            <seg xml:id="i-a10a22a5e2247c4a-0">
              Jaktlagstiftningen är i flera avseenden otydlig. Dessutom har
              flera direktiv under årens lopp antagits i EU, till exempel art-
              och habitatdirektivet och fågeldirektivet, som gör att det är
              viktigt att nu få en ordentlig samling på plats vad gäller jaktfrågorna.
            </seg>
            <seg xml:id="i-c86e969ef16c889f-0">
              Herr talman! Viltskador är ett stort och allvarligt problem för
              många. Jägare betalar årligen in pengar till Viltvårdsfonden.
              Det är pengar som sedan kan nyttjas till olika viltvårdsinsatser,
              bland annat till det allmänna uppdraget.
            </seg>
            <seg xml:id="i-df5252d2a46f8d75-0">
              Att minimera viltskador är A och O liksom den information och
              kunskap som måste till för att förhindra dessa.
            </seg>
            <seg xml:id="i-402b0b39d1cd6f68-0">
              Rovdjursskador uppstår också, och regeringen har anslagit nästan
              50 miljoner årligen för att ersätta rovdjursskador. Vi vet att
              det är vanligt förekommande i renbeteslandet, och här finns stort
              behov av att regeringen tillskjuter dessa medel.
            </seg>
            <seg xml:id="i-19afec8e42484c68-0">
              Det finns ett problem som inte har nämnts i debatten. Vi talade
              om skog för en stund sedan, och skador på skog, inte minst på
              tallplantor, är ett reellt problem för många skogsägare. I vissa
              skogar är det en hög procent skador, vilket givetvis åsamkar skogsägarna
              stor ekonomisk förlust. Därför är det viktigt med de forskningsprojekt
              som pågår om hur man ska kunna odla i skogen för vilt och om viltåkrar.
              Man forskar också på hur man ska kunna utfodra vilt på annat sätt
              och locka bort dem från att äta på skogsplantorna.
            </seg>
            <seg xml:id="i-5ea1b92810412504-0">
              Herr talman! I stora delar av landet har man problem med vildsvin,
              vilket också har lyfts fram här. Vildsvinen har ökat markant,
              och det är ett stort problem. Jag kan förstå den frustration som
              många känner. Det är akut nödvändigt att få en balanserad stam.
              Förvaltningsplanen har nämnts, och där kommer man att komma fram
              till olika lösningar. Jag förstår dock att det brådskar. Därför
              är det viktigt att vi ser vad vi kan göra här och nu för att hejda
              utbredningen och möjliggöra för människor att känna en större
              trygghet och slippa dessa problem.
            </seg>
            <seg xml:id="i-5217dfe49acfd084-0">
              Det är dock inte enbart ett problem. Det är också en stor matresurs.
              Tar vi vara på detta på ett bra sätt får vi stor nytta av det.
            </seg>
          </u>
          <note xml:id="i-e4eb0ebcb93dd1a8-0">
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <note type="speaker" xml:id="i-b34c79ac3c44ad7e-0">
            Anf. 194 INGER FREDRIKSSON (C):
          </note>
          <u xml:id="i-ebea0c68da87b397-27" who="unknown">
            <seg xml:id="i-7b8e7f3a3c5b651c-0">
              Herr talman! Jakt- och viltfrågor engagerar, precis som många
              har sagt. Tyvärr blir debatten ofta svart eller vit, och de grå
              nyanserna, balansen och avvägningen mellan olika intressen, kommer
              inte alltid fram.
            </seg>
            <seg xml:id="i-2ab4daa27d89f0c6-0">
              I påskas när jag var hemma i Bohuslän dök vargen upp i min pappas
              hemtrakt Utby i Uddevalla kommun. Vargen rev sju får av åtta.
              Rovdjursfrågan kommer nära när den befinner sig runt knuten.
            </seg>
            <seg xml:id="i-023b59dd50d8318a-0">
              En trovärdig rovdjurspolitik tar hänsyn både till naturvårdsintressen
              och intressen från djurägare och andra berörda i områden med rovdjur.
              Regeringen har flyttat besluten närmare de berörda och genomfört
              en ny rovdjursförvaltning med ökat regionalt ansvar och lokalt
              inflytande.
            </seg>
            <seg xml:id="i-3809e5c94b7ba76e-0">
              Det är viktigt för oss i Centerpartiet att de som är berörda
              ska ha ett verkligt inflytande över rovdjursfrågorna. Vi kommer
              nämligen aldrig att nå samsyn om vi inte får dialogen att fungera
              och kan hitta balansen.
            </seg>
            <seg xml:id="i-8ef4727986480595-0">
              Herr talman! Vildsvinsfrågan är också het. Den blir hetare när
              vildsvinen börjar rota upp golfbanor och trädgårdar efter att
              tidigare ha nöjt sig med lantbrukarnas vallar och sädesfält. I
              Sörmland är vildsvinen ett gammalt problem. Eftersom många lantbrukare
              i länet är arrendatorer som inte har jakträtt har skadeproblemet
              varit ännu större.
            </seg>
            <seg xml:id="i-67de0b374521fd6f-0">
              Nu är det en hel del på gång som ska göra att vildsvinsstammen
              kan hållas på en mer rimlig nivå. Jaktlagsutredningen ska exempelvis
              titta på utfodringsfrågan.
            </seg>
            <seg xml:id="i-6fe7a2c594137401-0">
              Vidare har landsbygdsminister Eskil Erlandsson tagit initiativ
              för att underlätta vildsvinsjakt. Han har också tagit initiativ
              till en snabbutredning om subventionering av trikintester i syfte
              att göra försäljning av vildsvinskött enklare. Det arbetas också
              för att förenkla införandet av vildsvinsfällor så att fällor som
              är godkända i ett annat land också ska kunna användas i Sverige.
              Då kan det räcka med en anmälan till Naturvårdsverket i stället
              för ett helt godkännande.
            </seg>
            <seg xml:id="i-7cbf9ff73b11b4fa-0">
              Åtelkameror har också tagits upp i debatten. Visst är integritetsaspekterna
              viktiga, och de måste förstås lösas. Jag tror dock att det finns
              viss förståelse för att filmning sker om syftet är att begränsa
              skadorna på grödor, i skog och i trafik.
            </seg>
            <seg xml:id="i-befe8550eae30b11-0">
              Herr talman! Slutligen vill jag säga några ord om jakttider.
              Organisationer som har många jagande medlemmar brukar dela in
              sin verksamhet i före och efter älgjakten. Det är nämligen inte
              lönt att lägga sammanträden mitt i älgjakten, i alla fall inte
              om man vill vara något så när demokratisk.
            </seg>
            <seg xml:id="i-7c51195862b65041-0">
              Det finns anledning att se över jakttiderna för älgjakten, inte
              minst därför att klimatet delvis har förändrat förutsättningarna.
              Det är inte säkert att det är frost och lövfällning när älgjakten
              inleds i södra och mellersta Sverige, vilket är en fördel för
              jakten.
            </seg>
            <seg xml:id="i-eef4449e35de20ec-0">
              Inte minst av den anledningen behöver jakttiderna ses över, vilket
              nu Jaktlagsutredningen gör. Det är viktigt att få till en modern
              lagstiftning som är tydlig och ger stöd för en långsiktigt hållbar
              jakt- och viltvård och som också tar hänsyn till den biologiska
              mångfalden.
            </seg>
            <seg xml:id="i-9ff10b7f2a3c4de1-0">
              En del har nämnt Håkan Larsson, utredaren. Jag känner honom personligen.
              Jag vet att han är noggrann och enveten som den smålänning han
              är, omplanterad i Jämtland. Jag har fullt förtroende för hans
              arbete.
            </seg>
          </u>
          <note xml:id="i-84368eb52b46b062-0">
            I övrigt yrkar jag bifall till utskottets förslag och avslag
            på samtliga reservationer.
          </note>
          <note type="speaker" xml:id="i-4a0746397061e027-0">
            Anf. 195 OLLE LARSSON (SD):
          </note>
          <u who="nina_larsson_698017" xml:id="i-9a2b7cf2da7c06cc-0">
            <seg xml:id="i-6f3ed61627b34481-0">
              Herr talman! Dubbelregistrering vid jakt är en av många orättvisor
              som staten har skapat mellan folkgrupperna och näringarna i det
              så kallade renbetesområdet i Norrland, som utgör 35 procent av
              landets yta. Statens ensidiga gynnande av rennäringen har fått
              förödande konsekvenser för alla andra näringar och kulturyttringar
              inom området.
            </seg>
            <seg xml:id="i-f2e8b8352d0fc64f-0">
              I SLU:s bok Traditionell kunskap och lokalsamhällen går att läsa:
              Jakt och fiske har varit ett nödvändigt komplement till jordbruket
              och ofta har jakten och fisket varit viktigare för nybyggare än
              för renskötande samer.
            </seg>
            <seg xml:id="i-28f1a51f163c5951-0">
              Låt mig ge ett exempel från Härjedalen på hur de små stegens
              tyranni fungerar. För 130 år sedan ansåg renägarna att de behövde
              större marker för vinterbete. För att tillfredsställa det behovet
              köpte staten, under hot om expropriering, mark från fjällbönderna
              och överlät den marken till rennäringen för vinterbete. Med tiden
              gjordes markerna om till att bli betesmarker året runt för ren.
              Med året-runt-marker följer också andra rättigheter, bland annat
              jakträtt. I Härjedalen började problemen med dubbel älgjakt under
              1980-talet.
            </seg>
            <seg xml:id="i-d42bc6158cb0e8c7-0">
              Rätt att jaga på dessa marker i västra Härjedalen har även de
              få fjällarrendatorer som bor kvar sedan staten tvångsköpte deras
              marker från deras förfäder och de tvingades bli arrendatorer.
            </seg>
            <seg xml:id="i-8c300cf63e222bd2-0">
              Konflikter om jakten uppstod. Staten löste det genom att minska
              arrendatorernas jaktmarker och ge större jaktmarker till renägarna.
              Motivet var att renägarna hade för lite jaktmarker ett märkligt
              argument anser jag eftersom renägarna redan hade tio gånger så
              stora jaktmarker per familj som arrendatorerna.
            </seg>
            <seg xml:id="i-1aabdba99881bbb8-0">
              En renägare hade ett år 27 jaktgäster. Samtidigt nekas andra
              som bor här att jaga.
            </seg>
            <seg xml:id="i-1d444ee0a1a161a2-0">
              Konflikterna mellan renägare och andra folkgrupper, inte minst
              samer som inte är renägare, är ännu större i Västerbottens och
              Norrbottens län.
            </seg>
            <seg xml:id="i-6b0f9aec41d4d2ac-0">
              För mig är det rasism att ge en folkgrupp rättigheter som den
              egentliga ursprungsbefolkningen fråntas. Jag vill leva i ett land
              där alla medborgare har samma rättigheter, villkor och skyldigheter.
              Det är en självklarhet i alla andra delar av landet, men inte
              här.
            </seg>
            <seg xml:id="i-acaed310c7275db0-0">
              Jag har uppfattningen att det i svensk rättstradition alltid
              är markägarnas rätt som går i första hand. På statens marker ska
              alla som bor i området ha samma rättigheter oavsett vad de har
              för ursprung och oavsett vad de försörjer sig på.
            </seg>
            <seg xml:id="i-ef22f7b7e271b60f-0">
              Jag vill avskaffa de sista raslagarna i Sverige och låta medborgarna
              få samma förutsättningar för att leva, även i Norrlands inland
              och i norra Dalarna.
            </seg>
          </u>
          <note xml:id="i-58520f1d0c91ecd4-4">
            Överläggningen var härmed avslutad.
          </note>
          <note xml:id="i-bbbae52a7ca9dacf-0">
            14 § Bordläggning
          </note>
          <note xml:id="i-517e00eca4d20f31-0">
            Anmäldes och bordlades
          </note>
          <note xml:id="i-aea9a5daccb3a7fd-0">
            15 § Anmälan om interpellationer
          </note>
          <note xml:id="i-709d8d8f672c3dd3-0">
            Anmäldes att följande interpellationer framställts
          </note>
          <note xml:id="i-8bcabbba1622b4e8-0">
            den 25 april
          </note>
          <note xml:id="i-63359161f36adac4-0">
            Kent Ekeroth
          </note>
          <note xml:id="i-178c573a7e620be8-0">
            Fredrik Olovsson
          </note>
          <note xml:id="i-ec9e1c92af33707a-0">
            Bodil Ceballos
          </note>
          <note xml:id="i-ec9e1c92af33707a-1">
            Bodil Ceballos
          </note>
          <note xml:id="i-414890847085a1e4-0">
            Interpellationerna redovisas i bilaga som fogats till riksdagens
            snabbprotokoll tisdagen den 14 maj.
          </note>
          <note xml:id="i-9d16f0139e474214-0">
            16 § Anmälan om frågor för skriftliga svar
          </note>
          <note xml:id="i-309e19a2c20653e8-0">
            Anmäldes att följande frågor för skriftliga svar framställts
          </note>
          <note xml:id="i-8bcabbba1622b4e8-1">
            den 25 april
          </note>
          <note xml:id="i-b67e0c82694a738d-0">
            Peter Hultqvist
          </note>
          <note xml:id="i-b67e0c82694a738d-1">
            Peter Hultqvist
          </note>
          <note xml:id="i-5b97fca1ffcbab96-0">
            Frågorna redovisas i bilaga som fogats till riksdagens snabbprotokoll
            tisdagen den 14 maj.
          </note>
          <note xml:id="i-c3970b32dbc6d70c-0">
            17 § Kammaren åtskildes kl. 22.05.
          </note>
          <note xml:id="i-5b8f133f770e9ae7-0">
            Förhandlingarna leddes
          </note>
          <note xml:id="i-1fe529320a93d5ba-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
