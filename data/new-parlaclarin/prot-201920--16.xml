<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2019</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2019</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--16</head>
          <docDate when="2019-01-01">2019-01-01</docDate>
        </div>
      </front>
      <body>
        <div>
          <note xml:id="i-8ef4de43e4cad4af-0">
            § 1 Justering av protokoll
          </note>
          <note xml:id="i-be921a70b14f21bc-0">
            Protokollen för den 17 och 18 september justerades.
          </note>
          <note xml:id="i-45178cf5b3ce9c8c-0">
            § 2 Avsägelser
          </note>
          <note xml:id="i-b394d3cb0b8d1d2a-0">
            Förste vice talmannen meddelade att Jan Björklund (L) avsagt
            sig uppdraget som ledamot av riksdagen från och med den 1 november.
          </note>
          <note xml:id="i-f79d7af8aee96487-0">
            Kammaren biföll denna avsägelse.
          </note>
          <note xml:id="i-387a2d6c62d6f9c9-0">
            Förste vice talmannen meddelade att Karin Karlsbro (L) avsagt
            sig uppdraget som ersättare i riksdagen.
          </note>
          <note xml:id="i-f79d7af8aee96487-1">
            Kammaren biföll denna avsägelse.
          </note>
          <note xml:id="i-5588a6d67a6cfab3-0">
            § 3 Ärenden för hänvisning till utskott
          </note>
          <note xml:id="i-d18a141b07d61ae1-0">
            Följande dokument hänvisades till utskott:
          </note>
          <note xml:id="i-74690a3baed887de-0">
            Motioner
          </note>
          <note xml:id="i-264dd3cf3e4f14dc-0">
            2019/20:1668 till finansutskottet
          </note>
          <note xml:id="i-f7b79a987e212985-0">
            2019/20:1736 till socialförsäkringsutskottet
          </note>
          <note xml:id="i-3cdb0015122f4e1f-0">
            § 4 Svar på interpellation 2019/20:9 om Naturvårdsverkets inblandning
            i norska angelägenheter
          </note>
          <note type="speaker" xml:id="i-f1d446d51818aa17-0">
            Anf. 1 Miljö- och klimatminister ISABELLA LÖVIN (MP):
          </note>
          <u who="isabella_lovin_b6a557" xml:id="i-9acb647b514539db-0">
            <seg xml:id="i-832e8bcae36332e3-0">
              Fru talman! Kjell-Arne Ottosson har frågat mig om jag anser att
              ett svenskt statligt verk ska gå in och försöka styra norsk politik.
              Frågan rör ett yttrande från Naturvårdsverket till Fylkesmannen
              i Innlandet där myndigheten anser att uttag inte bör ske av vargarna
              i Römskogsreviret, som är klassat som ett gränsrevir mellan Sverige
              och Norge.
            </seg>
            <seg xml:id="i-eac7ac2dfaf66069-0">
              I den av riksdagen antagna propositionen 2012/13:191 En hållbar
              rov ­ djurspolitik anges att Sverige ska uppnå och bibehålla en
              gynnsam beva ­ randestatus för rovdjursstammarna samtidigt som
              tamdjurshållning inte påtagligt försvåras och socioekonomisk hänsyn
              tas. Enligt propositionen ska referensvärdet för gynnsam bevarandestatus
              hos den svenska popula ­ tionen av varg vara 170 – 270 individer.
            </seg>
            <seg xml:id="i-b7bfaf9c918d020c-0">
              Enligt propositionen skulle Naturvårdsverket efter riksdagens
              behand ­ ling bedöma var referensvärdet för varg skulle ligga
              inom intervallet 170 − 270 individer och rapportera det värdet
              till Europeiska kommissionen enligt art- och habitatdirektivet.
              Inom ramen för denna begränsning rap ­ porterade Naturvårdsverket
              att referensvärdet för vargpopulationen i Sve ­ rige ska vara
              minst 270 vargar. Referensvärdet för gynnsam bevarandesta ­ tus
              får sedan inte underskridas. Populationen har dock haft en högre
              in ­ avelsgrad än vad som anses acceptabelt, och den sårbarhetsanalys
              som låg till grund för referensvärdet kritiserades för att inte
              beakta genetiska aspek ­ ter. Dåvarande regeringen uppdrog 2015
              åt Naturvårdsverket att utifrån ett brett vetenskapligt underlag
              uppdatera analysen och, med den nya analy ­ sen som grund, utreda
              vad som krävs för att populationen ska anses ha gynnsam bevarandestatus.
              Naturvårdsverket har utifrån analysen bedömt att det behövs minst
              300 vargar och att minst en invandrad varg från Fin ­ land eller
              Ryssland reproducerar sig med en skandinavisk varg varje fem ­
              årsperiod för att populationen ska ha gynnsam bevarandestatus.
            </seg>
            <seg xml:id="i-e47b5e8af0553d8a-0">
              Fru talman! Skandulvs rapport, som Kjell-Arne Ottosson hänvisar
              till, anger 100 individer som ”minimum viable population”, det
              vill säga det lägsta antal individer som krävs för att den svenska
              vargstammen inte ska utrotas. Det är inte detsamma som att den
              har gynnsam bevarandestatus. Inv enteringsresultatet från 2018/
              19 visar att Sverige har 300 vargindivider. Resultatet från föregående
              år visade på 305 individer. I dessa antal räknas Sveriges hälft
              av samtliga gränsrevir med Norge. Resultaten visar alltså att
              den svenska vargpopulationen är kritiskt nära att hamna under
              referensvärdet.
            </seg>
            <seg xml:id="i-3696209846e74f52-0">
              Sveriges och Norges regeringar ingick en överenskommelse 2011
              om förvaltning av genetiskt värdefulla vargar i den skandinaviska
              vargpopulationen, med avsikt att kontinuerligt utveckla samarbetet
              om rovdjur. Eftersom Römskogsreviret i den senast fastställda
              inventeringsrapporten är klassat som delat mellan Sverige och
              Norge un der inventeringssäsongen 2018/ 19 meddelade Fylkesmannen
              i Innlandet Naturvårdsverket att man i Norge avsåg att införa
              jakt i reviret. Meddelandet gjordes i enlighet med den norsk-svenska
              överenskommelsen och norsk lagstiftning. I samband med detta bad
              Fylkesmannen i Innlandet om Naturvårdsverkets synpunkt på denna
              jakt. Naturvårdsverket lämnade då ett yttrande – att jakt i detta
              gränsrevir är olyckligt ur ett svenskt perspektiv eftersom det
              riskerar att försvåra möjligheten att bibehålla en gynnsam bevarandestatus
              för den svenska vargpopulationen.
            </seg>
            <seg xml:id="i-793c32f06aa12317-0">
              Naturvårdsverket har alltså agerat i enlighet med sitt uppdrag
              och den överenskommelse som finns mellan Sverige och Norge.
            </seg>
          </u>
          <note type="speaker" xml:id="i-6607e7022597d847-0">
            Anf. 2 KJELL-ARNE OTTOSSON (KD):
          </note>
          <u who="kjell-arne_ottosson_a6e0ba" xml:id="i-5fee1f15d9f9d910-0">
            <seg xml:id="i-0c09a855e3736395-0">
              Fru talman! Tack för svaret! Det är ett svar som kanske ger ännu
              fler frågor. Jag kommer att använda mitt första anförande till
              att gå igenom en del rena felaktigheter i ministerns interpellationssvar.
            </seg>
            <seg xml:id="i-c7d28fcb1f352884-0">
              I det första stycket skriver ministern att Römskogsreviret är
              klassat som gränsrevir. Naturvårdsverkets rutiner klargör väldigt
              tydligt att det inte ska klassas som ett gränsrevir, då parametrarna
              för det inte har uppnåtts. Här har alltså Naturvårdsverket frångått
              sina egna rutiner för att göra ett helnorskt revir till ett gränsrevir.
            </seg>
            <seg xml:id="i-2db4b7a8d6600db0-0">
              Svaret från Länsstyrelsen i Värmland var betydligt mer balanserat,
              där man skrev att jakt i Römskogsreviret eventuellt kan få påverkan
              på kommande vinters inventeringsresultat i Sverige.
            </seg>
            <seg xml:id="i-3d856716716c34df-0">
              I det tredje stycket skriver ministern om gynnsam bevarandestatus,
              GYBS. GYBS, fru talman, är ingen siffra, utan det handlar om en
              kombination av kriterier som bland annat ska uppfyllas av vargen
              men även av oss människor som lever med vargen. Minsta livskraftiga
              population, MVP, handlar strikt om vargens förmåga att överleva.
              Enligt EU:s guidelines ska GYBS förvandlas till en siffra. Dessa
              guidelines är inte juridiskt bindande. Riksdagen har beslutat
              att GYBS kan vara i spannet 170 – 270 individer. Men direktivets,
              alltså det som gäller, enda hänvisning till siffror är att sårbarhetsanalysen
              ska visa långsiktiga möjligheter till överlevnad, alltså MVP.
            </seg>
            <seg xml:id="i-7b9930b4666a8728-0">
              I det fjärde stycket skriver ministern att 100 vargar ska vara
              det lägsta antalet för den svenska vargstammen. Det är fel. Det
              finns ingen svensk vargstam. Vi har en skandinavisk vargstam.
              Det är alla forskare helt eniga om. MVP är heller inget mått på
              när vargstammen kommer att dö ut. Vargstammen skulle alltså klara
              sig om det är 93 individer eller 87 individer. MVP innebär att
              det är mindre än 10 procents risk för utdöende på 100 år. Dessutom
              var MVP ursprungligen i Skandulvs rapport satt till 43 djur, men
              man valde att lägga in återkommande katastrofscenarier och bestämde
              då att MVP skulle vara 100.
            </seg>
            <seg xml:id="i-9a8cb12bc55ef52b-0">
              SLU har även gjort studier på vad samma utgångspunkt, 100 djur,
              skulle ge för risk över 1 000 år. De kom fram till att det var
              en risk för utdöende på bara några få promille.
            </seg>
            <seg xml:id="i-bff873342d68f1c5-0">
              Å andra sidan: Om GYBS på 300 samstämmer med en MVP på 100 kan
              vi ta ut minst 80 vargar under vintern 2020, vilket skulle vara
              fantastiskt bra för både vargens och landsbygdens fortlevnad.
            </seg>
            <seg xml:id="i-e282c7b9dd131aed-0">
              I det femte stycket hänvisar ministern till det så kallade statssekreteraravtalet,
              som undertecknades 2011. Efter att avtalet undertecknats har Naturvårdsverket
              och norska direktoratet för naturförvaltning tagit fram riktlinjer
              för genetiskt värdefulla vargar. Det har myndigheterna gjort på
              eget initiativ. Här står det bland annat att även om reviret inte
              är genetiskt värdefullt ska man informera om eventuellt uttag
              om reviret delas mellan länderna.
            </seg>
            <seg xml:id="i-abdd13d7ac292131-0">
              Här har vi alltså ett helnorskt revir som dessutom inte är genetiskt
              värdefullt. Ändå väljer en svensk myndighet att gå in och försöka
              att styra över norsk inrikespolitik.
            </seg>
            <seg xml:id="i-3235fe5c4f739c65-0">
              Avslutningsvis skriver ministern: ”Naturvårdsverket har alltså
              agerat i enlighet med sitt uppdrag och den överenskommelse som
              finns mellan Sverige och Norge.”
            </seg>
            <seg xml:id="i-b8747ca93cb662d2-0">
              Fru talman! Man har agerat utifrån egna riktlinjer som man sedan
              har modifierat för att passa de egna intressena.
            </seg>
          </u>
          <note type="speaker" xml:id="i-67ebfafac6037445-0">
            Anf. 3 Miljö- och klimatminister ISABELLA LÖVIN (MP):
          </note>
          <u who="isabella_lovin_b6a557" xml:id="i-9acb647b514539db-1">
            <seg xml:id="i-06bff45ce23b512b-0">
              Fru talman! Tack, Kjell-Arne Ottosson, för denna engagerade fråga!
            </seg>
            <seg xml:id="i-269e8ef568a9e015-0">
              Alla de så kallade felaktigheter som ledamoten nu pekar ut känns
              som en exercis i egna tolkningar av hur vargstammen borde förvaltas.
            </seg>
            <seg xml:id="i-24fbbff3f9629ac3-0">
              När det handlar om hur man ska klassa gränsrevir finns det alltså
              inte några fastslagna kriterier för vad som absolut ska ingå i
              det, utan det här är en praxis där myndigheterna och expertgrupper
              bedömer vad som är ett gränsrevir.
            </seg>
            <seg xml:id="i-76cc356aa97878a3-0">
              I det här fallet har man konstaterat att den så kallade baspolygonen,
              som ju är ett stipulerat område inom vilket man ser att två alfadjur
              rör sig, utgör ungefär 20 procent av ett vargrevir. 80 procent
              finns alltså utanför den här baspolygonen.
            </seg>
            <seg xml:id="i-6356e083aae34a2a-0">
              Att man enligt tidigare bedömningar har pratat om att det ska
              finnas alfadjur på både norsk och svensk sida om gränsen är en
              praxis. Man kan konstatera att under förra årets inventering fanns
              det alfadjur även på den svenska sidan i just det här reviret.
              Den här säsongen har man sett en vargtik som genom DNA-prov har
              individbestämts som en valp från alfadjuren i reviret i fråga.
              Det är en samlad expertbedömning som har fastställt att detta
              rör sig om ett gränsrevir, och den står inte i strid med några
              kriterier.
            </seg>
            <seg xml:id="i-ae9a7895f2b531f6-0">
              Ledamoten tar sedan väldigt ingående upp frågor kring vad som
              är gynnsam bevarandestatus och vad som är minimum viable population.
              Vi kan väl bara konstatera att vad riksdagen har kommit överens
              om är att vi ska ha en vargpopulation som gör att vi har gynnsam
              bevarandestatus, och det är också det som art- och habitatdirektivet
              anger.
            </seg>
            <seg xml:id="i-5a3262310931c922-0">
              Efter en uppdatering från Naturvårdsverket har vi rapporterat
              att det är 300 individer och, precis som ledamoten säger, att
              vi också behöver genetisk förnyelse från vargar från antingen
              Ryssland eller Finland för att det ska vara en gynnsam bevarandestatus,
              det vill säga överlevnad, på den här populationen. Det är därför
              referensvärdet i dag är 300 vargar i stället för 270.
            </seg>
            <seg xml:id="i-8a88bb513b942e2b-0">
              Vi förvaltar alltså inte vargen i Sverige eller Skandinavien
              efter en minsta överlevnadspopulation för att den inte totalt
              ska utrotas, utan vi har ett politiskt satt mål att vi ska ha
              en gynnsam bevarandestatus för varg ­ arten.
            </seg>
            <seg xml:id="i-d8e6f475d111f880-0">
              Där befinner vi oss precis på gränsen till det som Naturvårdsverket,
              vår myndighet, har bedömt vara den minsta populationen för att
              vi ska ha en gynnsam bevarandestatus. Varje individ är värdefull
              för att vi ska klara det målet.
            </seg>
          </u>
          <note type="speaker" xml:id="i-8f7c8a0fb2128cbe-0">
            Anf. 4 KJELL-ARNE OTTOSSON (KD):
          </note>
          <u who="kjell-arne_ottosson_a6e0ba" xml:id="i-5fee1f15d9f9d910-1">
            <seg xml:id="i-aca7a76018c44c85-0">
              Fru talman! Tack för svaret! Naturvårdsverket är en myndighet
              med egna tjänstemän. Skandulv är ett vetenskapligt projekt, och
              det är forskar ­ na i Skandulv som har satt MVP till 100 djur
              för Skandinavien. Då är det alltså mindre än 10 procents risk
              för utdöende på 100 år. Det är de väldigt tydliga med.
            </seg>
            <seg xml:id="i-8b238f0c133ae2ae-0">
              Ministern sa att det var en exercis i egna tolkningar. När det
              gäller kriterierna för gränsrevir kan ministern bara gå in och
              läsa Naturvårdsverkets egna kriterier för vad som krävs av både
              DNA-träffar och spår för att det ska kunna klassas som ett revir
              och som ett gränsrevir. Det är bara att gå in och läsa, för det
              står där mycket tydligt.
            </seg>
            <seg xml:id="i-3ba36e305722b336-0">
              Dessutom nämner ministern att det är ett ”stipulerat område”.
              Ja, det är ett stipulerat område. Här har man gått över på svensk
              sida fast man inte hittar det som krävs för att reviret ska klassas
              som ett gränsrevir. Man har alltså gjort ett antagande.
            </seg>
            <seg xml:id="i-5735151b244ff671-0">
              Det här skulle vi kunna stå och diskutera i evigheter, men vi
              har dessutom en verklighet, Isabella Lövin. Rovdjursförvaltningen
              har fallerat totalt, och förtroendet för den förda politiken och
              Naturvårdsverket kan inte sjunka lägre.
            </seg>
            <seg xml:id="i-9413ceab97099087-0">
              När vargen kom tillbaka sa tjänstemän på Naturvårdsverket: Låt
              det bli tio vargar! Sedan ska ni få börja jaga. Sedan ändrade
              man sig till: Låt det blir tio par! Sedan blev det tio föryngringar.
            </seg>
            <seg xml:id="i-9f833dd0e4a88447-0">
              Minst 13 gånger på 40 år har Naturvårdsverket farit med osanning
              bara för att lugna förtvivlade lantbrukare, jägare och boende
              som bor och verkar inom vargrevir.
            </seg>
            <seg xml:id="i-0b1408c5e9bf944a-0">
              ”Koppla hunden! Det är två vargar i drevet!” Så löd meddelandet
              i jaktradion hos grannjaktlaget strax efter att de börjat sin
              älgjakt på norsk sida förra veckan. Det var starten på älgjakten
              2019. Strax därefter hittade de rester av två nytagna älgkalvar.
              Det innebär en otroligt tråkig start på någonting som tidigare
              har varit en av de absoluta höjdpunkterna inte minst ute på landsbygden,
              inte bara i gränstrakterna mot Norge utan i hela Värmland och
              Sverige.
            </seg>
            <seg xml:id="i-bbf4af8a9fd9c528-0">
              Värmland var älglänet framför alla andra, och vi hyste en stor
              och livskraftig stam. Men det var då, det. Nu är det bara spillror
              kvar.
            </seg>
            <seg xml:id="i-ca89b27ad65c8ffe-0">
              I söndags sågs en varg passera fem kilometer från mitt hem, där
              den gick över vägen. I går morse gick två stycken mitt emellan
              bostadshus över vägen mindre än en kilometer hemifrån. Det är
              vardag för oss. Det är den verklighet vi lever i. Det är den bördan
              som vi får bära till följd av den totalt havererade rovdjursförvaltningen.
            </seg>
            <seg xml:id="i-d4f9423520cad15c-0">
              Ministern läste något i sitt svar om socioekonomisk hänsyn. Det
              har fortfarande inte synts till, fru talman. Hälften av vargreviren
              som berör Sverige finns i Värmland. På vilket sätt ska miljöministern
              tacka värmlänningarna för att de burit bördan att hysa en så stor
              del av den skandinaviska vargstammen? På vilket sätt ska värmlänningarna
              premieras efter alla dessa år? När kommer man att börja ta denna
              socioekonomiska hänsyn?
            </seg>
          </u>
          <note type="speaker" xml:id="i-ab4851ec8a476300-0">
            Anf. 5 Miljö- och klimatminister ISABELLA LÖVIN (MP):
          </note>
          <u who="isabella_lovin_b6a557" xml:id="i-9acb647b514539db-2">
            <seg xml:id="i-d8d3f84b4cea7e1c-0">
              Fru talman! Tack återigen för frågorna, Kjell-Arne Ottosson!
            </seg>
            <seg xml:id="i-c98887cb83c37df0-0">
              Jag tror att vi ändå måste enas om att vi har ett beslut i Sveriges
              riksdag om att vi ska ha en gynnsam bevarandestatus för vargpopulationen.
              När jag var barn och gick i mellanstadiet fanns det fyra vargar
              kvar i hela Sverige. Vargen var akut utrotningshotad.
            </seg>
            <seg xml:id="i-a2ca3c5bf827037c-0">
              Det här är inte någonting som är unikt för Sverige eller Skandinavien.
              Vi ser hur rovdjur och däggdjur liksom fiskar och andra arter
              över hela världen är utrotningshotade. Många av oss värnar ju
              om rovdjur i andra länder och andra världsdelar, till exempel
              tigrar, snöleoparder och andra djur som också inkräktar och på
              olika sätt konkurrerar med lokalbefolkningen kring behovet av
              föda.
            </seg>
            <seg xml:id="i-9c1827c4375020f1-0">
              Om vi vill ha en biologisk mångfald och fungerade ekosystem som
              är viktiga, inte minst med tanke på den enorma artutrotning som
              vi ser över hela världen i dag, får vi ha en acceptans för detta.
              Här behöver vi hitta kompromisser och gemensamma levnadsmöjligheter
              för boende och andra som är verksamma i skog s - och lantbruk
              och de djur som vi faktiskt också har åtagit oss att skydda genom
              att skriva under internationella konventio ­ ner och ta beslut
              här i kammaren.
            </seg>
            <seg xml:id="i-cd497eaffeb0a4ab-0">
              Om vi återgår till ledamotens ursprungliga fråga och de kriterier
              som jag tycker är viktiga handlar det om att båda dessa alfadjur
              har spårats mycket nära riksgränsen. När man har dragit upp en
              så kallad baspolygon, som är minimistorleken på ett vargrevir,
              korsar det riksgränsen. Året innan identifierades alfadjuren på
              båda sidorna om gränsen, och från observatio ­ ner och spårningar
              har man sett liknande rörelsemönster från ledarparet dessa två
              vintrar, trots att en ny hanne övertog reviret förra vintern.
              En vargtik har, som jag sa, genom DNA-prov individbestämts som
              en valp från alfadjuren och har denna säsong spårats från Sverige
              över gränsen in i Norge.
            </seg>
            <seg xml:id="i-6b5debbc4e7a9ca0-0">
              Utifrån en samlad expertbedömning, som inte står i strid med
              några kriterier, är norska och svenska myndigheter helt eniga
              i slutsatsen att Römskogsreviret klassas som ett gränsrevir. Det
              finns en överenskommelse mellan Sverige och Norge, och precis
              den överenskommelsen har man följt genom att fråga svenska myndigheter
              om de anser att det är bra att inleda jakt i detta revir – som
              är ett gränsrevir.
            </seg>
            <seg xml:id="i-3b0c48722bb16d48-0">
              Detta är en överenskommelse som Sveriges och Norges regeringar
              in ­ gick 2011, det vill säga om en förvaltning av genetiskt värdefulla
              vargar i den skandinaviska vargpopulationen. Man har alltså ställt
              en fråga till Sveriges myndigheter, och de har svarat nej, utifrån
              att det nu finns en vargpopulation som är precis på gränsen till
              det som har klassats som gynnsam bevarandestatus Det vore olyckligt
              att skjuta dessa vargar, som är både svenska och norska enligt
              de definitioner som vi och expertgruppen är överens om.
            </seg>
            <seg xml:id="i-b9df7c54cbec7ce4-0">
              Det här är en ansvarsfull vargförvaltning, och vi har allt intresse
              av att kunna samarbeta med våra grannländer som vi delar vargpopulationerna
              med.
            </seg>
          </u>
          <note type="speaker" xml:id="i-667d60f922ef9e3a-0">
            Anf. 6 KJELL-ARNE OTTOSSON (KD):
          </note>
          <u who="kjell-arne_ottosson_a6e0ba" xml:id="i-5fee1f15d9f9d910-2">
            <seg xml:id="i-9d0a12f38531d920-0">
              Fru talman! De mycket tydliga kriterier som Naturvårdsverket
              har tagit fram gäller alltså inte? Varför har då Naturvårdsverket
              tagit fram kriterierna? Att vargen har befunnit sig mycket nära
              gränsen innebär inte att det är ett gränsrevir. Det är tydligt.
            </seg>
            <seg xml:id="i-60e0101ad7f97caf-0">
              Ja, vi har fattat beslut i riksdagen om gynnsam bevarandestatus.
              Det är helt klart. Riksdagen beslutade att den skulle vara mellan
              170 och 270. Sedan har alltså Naturvårdsverket agerat på eget
              initiativ efter det.
            </seg>
            <seg xml:id="i-63fae6bc5213b021-0">
              År 1965 var vargen fredlös, och år 1966 fridlystes den. Vi har
              i den svenska rovdjurspolitiken gått från dike till dike.
            </seg>
            <seg xml:id="i-c97c65b991692608-0">
              Ministern sa att det ska vara en ansvarsfull vargförvaltning.
              Vem är det som det tas ansvar för? Inte är det för de människor
              som bor, lever och verkar i vargrevir. Det jobbigaste, fru talman,
              är när man driver med människors upplevda känslor och fnyser åt
              dem. Livskvaliteten för människor som bor i vargrevir på landsbygden
              har sjunkit drastiskt. Det största fritidsintresset för många
              är totalt förstört. Man vågar inte längre låta småbarnen leka
              ensamma ute. Folk är förtvivlade över den inslagna vägen, och
              det kommer bara att fortsätta med den politik regeringen fortfarande
              för.
            </seg>
            <seg xml:id="i-3ef7d35a459a6e33-0">
              Värmland har knappt 50 procent av Sveriges vargstam på sin yta.
              Vi blir inte lyssnade på, och vi blir inte tagna på allvar. Det,
              fru talman, är inte ansvarsfullt för vare sig vargen eller människan.
              Den som i slutändan råkar mest illa ut när regeringen inte tar
              sitt ansvar är tyvärr vargen.
            </seg>
          </u>
          <note type="speaker" xml:id="i-ba169ee43239257d-0">
            Anf. 7 Miljö- och klimatminister ISABELLA LÖVIN (MP):
          </note>
          <u who="isabella_lovin_b6a557" xml:id="i-9acb647b514539db-3">
            <seg xml:id="i-a0f1638e043d451d-0">
              Fru talman! Jo, regeringen tar verkligen den här frågan på allvar.
              Ledamoten och jag stod i kammaren för mindre än en vecka sedan
              och hade en liten ordväxling i frågan om skyddsjakt. Här finns
              en möjlighet att vända sig till länsstyrelsen och påpeka att det
              finns vargar som hotar boskap eller människor och begära att få
              bedriva skyddsjakt. Det är en ansvarsfull vargförvaltning att
              vargar eller andra rovdjur inte kan hota barn eller egendom när
              det går att undvika. Som alla förstår är detta en balansakt eftersom
              vi också måste värna den biologiska mångfalden för efterkommande
              generationer. På ett dramatiskt sätt har vi upplevt att det finns
              en förmåga att totalt utrota djurarter, och den skandinaviska
              vargen var mycket nära total utrotning på 1960-talet och i början
              av 1970-talet. I förvaltningen sägs att 300 individer är gynnsam
              bevarandestatus, men det behövs också en genetisk påfyllnad.
            </seg>
            <seg xml:id="i-1b4fbf6c0840dfc7-0">
              Jag vill gärna återkomma till frågan om kriterier, eftersom ledamoten
              upprepar frågan. Det är alltså inte fråga om fastslagna kriterier,
              utan där görs en bedömning av en expertgrupp. I det här fallet
              har en expertgrupp kommit fram till att det här reviret ska ses
              som ett gränsrevir utifrån alla de parametrar jag har redogjort
              för tidigare. Då har vår myndighet agerat helt i enlighet med
              den överenskommelse som finns med Norge.
            </seg>
          </u>
          <note xml:id="i-0414afdffba5cfaf-0">
            Interpellationsdebatten var härmed avslutad.
          </note>
          <note xml:id="i-e22d142304e7a91d-0">
            § 5 Svar på interpellation 2019/20:19 om återupprättade relationer
            mellan Sverige och Israel
          </note>
          <note type="speaker" xml:id="i-1545c72aadc543e8-0">
            Anf. 8 Utrikesminister ANN LINDE (S):
          </note>
          <u who="unknown" xml:id="i-c2af26514a640496-0">
            <seg xml:id="i-7c07c37bcd1c4a9b-0">
              Fru talman! Lars Adaktusson har frågat mig om jag och regeringen,
              trots försämrade relationer och det faktum att ingen annan europeisk
              reger ­ ing följt efter, anser att det ensidiga erkännandet av
              en palestinsk stat var rimligt och riktigt i sak, vad jag och
              regeringen anser bör göras för att ga ­ rantera Israels nationella
              säkerhet och rätt till självförsvar mot de dikta ­ turer och terrorgrupper
              vars uttalade mål är att utplåna det judiska folket, samt hur
              regeringens strategi för att återupprätta de raserade relationerna
              och återställa förtroendet mellan Sverige och Israel ser ut.
            </seg>
            <seg xml:id="i-89f2f54a42ab0f33-0">
              Lars Adaktusson har i sin interpellation ställt frågor som antyder
              att svensk politik i relation till Israel utgör en ytterlighet,
              att Sverige är ensamt i sina positioner. Det stämmer inte. Politiken
              utgår ifrån folkrätten och FN-resolutioner, som utgör grunden
              i EU:s och FN:s Israel- och Palestinapolitik.
            </seg>
            <seg xml:id="i-ae520cd19e2dbd8d-0">
              Det svenska erkännandet av Palestina 2014 föregicks av 134 länders
              erkännanden, däribland Islands 2011. Utöver Sveriges erkännande
              har redan 8 av EU:s medlemsländer erkänt Palestina. Sveriges erkännande
              var självfallet inte riktat mot Israel utan gjordes som ett led
              i vårt arbete för en förhandlad tvåstatslösning med ett Palestina
              och ett Israel som lever sida vid sida i fred och säkerhet. Som
              svar på frågan om detta är rimligt och riktigt är svaret ja.
            </seg>
            <seg xml:id="i-824779b46e982d73-0">
              Regeringen är tydlig med att Sverige står upp för Israels legitima
              säkerhetsbehov. Det inkluderar rätten att försvara sig själv mot
              hot och attacker från bland annat terroristorganisationer och
              statliga aktörer. Detta är något som även EU tydligt uttrycker
              i ett antal rådsslutsatser, som Sverige står bakom. EU är även
              tydligt med att en fundamental förändring av Israels politik gentemot
              det ockuperade palestinska området skulle förbättra stabiliteten
              och säkerheten för både israeler och palestinier. Sverige fördömer
              entydigt terrorism och alla uttalanden som ifrågasätter Israels
              rätt att existera inom säkra och erkända gränser.
            </seg>
            <seg xml:id="i-b1dc50178a526606-0">
              Regeringen kommer alltid att stå upp för och försvara folkrätten.
              FN och EU, och därmed Sverige, är exempelvis tydliga med att israeliska
              bosättningar på ockuperad mark är illegala. Vi kommer att fortsätta
              att stå upp för den humanitära rätten.
            </seg>
            <seg xml:id="i-fc0b979a38ecfc47-0">
              Relationen med Israel är viktig och något som regeringen självklart
              värnar. Sverige eftersträvar ett brett samarbete med Israel. Jag
              hade ett konstruktivt möte med Israels ambassadör Ilan Ben-Dov
              bara några dagar efter att jag tillträtt som utrikesminister.
            </seg>
            <seg xml:id="i-94627260dc9adb32-0">
              Det finns frågor där Sverige och den israeliska regeringen har
              olika syn. Palestinaerkännandet är en av dem. Att vi har olika
              uppfattningar i vissa frågor gör dialogen än viktigare. En av
              grunderna i svensk utrikespolitik över tid och under olika regeringar
              har varit att söka dialog även med länder och aktörer som vi inte
              alltid är överens med i alla frågor. Vi måste givetvis kunna behålla
              en folkrättsbaserad syn på konflikten och samtidigt ha en god
              och konstruktiv relation med Israel.
            </seg>
            <seg xml:id="i-ed92e2c40ca70322-0">
              Sverige har ett nära och ökat utbyte med Israel på flera områden.
              Hit hör kultur, handel och innovation. Här ingår inte minst det
              viktiga arbetet i kampen mot antisemitism. Svenska lärare utbildas
              om Förintelsen och antisemitism vid Yad Vashem i Jerusalem. Och
              som ett led i arbetet mot antisemitism står statsministern nästa
              år i oktober värd för ett internationellt högnivåforum om hågkomst
              av Förintelsen.
            </seg>
            <seg xml:id="i-2b24ef19810e94cd-0">
              Jag diskuterade nyligen arbetet mot antisemitism med AJC , American
              Jewish Committee, som jag träffade i samband med FN:s generalförsamling
              i New York.
            </seg>
          </u>
          <note type="speaker" xml:id="i-20cfd3221bf13020-0">
            Anf. 9 LARS ADAKTUSSON (KD):
          </note>
          <u who="lars_adaktusson_3f0bb7" xml:id="i-fa26f9e98bb44215-0">
            <seg xml:id="i-d1950e597cc903d7-0">
              Fru talman! Jag vill börja med att gratulera Ann Linde till det
              viktiga uppdraget som utrikesminister. Samtidigt vill jag tacka
              för svaret på min interpellation. Kristdemokraterna välkomnar
              den ambition som Ann Linde ger uttryck för när det gäller vikten
              av goda relationer till Israel.
            </seg>
            <seg xml:id="i-d059dc9039b601bc-0">
              Det råder inget tvivel om att en av anledningarna till att relationerna
              är raserade är det svenska erkännandet av en palestinsk stat.
              Det beslutet togs ensidigt av den rödgröna regeringen trots att
              det handlar om en fråga som måste avgöras av parterna själva i
              direkta förhandlingar.
            </seg>
            <seg xml:id="i-eeed976e2b4dae6e-0">
              Inget annat lands regering har valt att följa efter Sverige.
              De EU-länder som har erkänt en palestinsk stat gjorde det för
              över 30 år sedan, långt innan de ens var påtänkta som medlemmar
              i Europeiska unionen.
            </seg>
            <seg xml:id="i-7c1be916bac5d777-0">
              I siffran 134 länder som utrikesministern nämner är en stor majoritet
              icke-demokratier med auktoritära och inte sällan direkt Israelfientliga
              regimer: Kina, Ryssland, Kuba, Vietnam, Venezuela, Nordkorea,
              Zimbab ­ we, Iran etcetera.
            </seg>
            <seg xml:id="i-8a745d67fd17c573-0">
              Utrikesministern säger att frågorna i min interpellation antyder
              att svensk politik i relation till Israel utgör en ytterlighet.
              Jag kan förstå det. Det jag och många med mig konstaterar och
              samtidigt beklagar är nämligen att Sverige avviker från kretsen
              av västerländska demokratier. Under flera år har Ann Lindes företrädare
              varit den enda av EU-ländernas 28 utrikesministrar som inte varit
              välkommen att besöka Mellanösterns enda demokrati.
            </seg>
            <seg xml:id="i-a4f8437c9da14d65-0">
              Enligt regeringen skedde erkännandet för att göra partierna i
              den israelisk-palestinska konflikten mer jämbördiga. Med det synsättet
              bortser man från den verkliga obalansen: den mellan demokrati
              och diktatur. Israel med knappt 9 miljoner invånare är omgivet
              av närmare en halv miljard människor som lever under auktoritära
              regimer. Till detta kommer att ett antal av världens värsta terrorgrupper
              omger landet. Erkännandet av en palestinsk stat applåderades av
              diktaturerna och terrororganisationerna. Därmed försvagades demokratin
              liksom incitamenten för att förhandla om fred.
            </seg>
            <seg xml:id="i-9e7c019bc93232da-0">
              Fru talman! Mot denna bakgrund beklagar jag att Ann Linde vidhåller
              att det svenska erkännandet var rimligt och riktigt. För att återuppbygga
              relationerna till Israel krävs det insikt om vad det var som orsakade
              problemen. Men det krävs också vilja till självprövning. Dessvärre
              saknas detta i utrikesministerns inlägg. Det gör också svaret
              på frågan hur reger ­ ingens strategi ser ut för att återupprätta
              relationerna till Israel. Jag vill fråga Ann Linde igen: Finns
              det någon sådan strategi, och hur ser den i så fall ut?
            </seg>
          </u>
          <note type="speaker" xml:id="i-598d31724d561490-0">
            Anf. 10 Utrikesminister ANN LINDE (S):
          </note>
          <u who="unknown" xml:id="i-c2af26514a640496-1">
            <seg xml:id="i-d3bad635386cac64-0">
              Fru talman! Tack, Lars Adaktusson, som tar upp viktiga frågor
              i denna interpellation!
            </seg>
            <seg xml:id="i-5474abec89c23d90-0">
              Regeringen värnar naturligtvis goda relationer med både Palestina
              och Israel. Sveriges erkännande av Palestina, som jag står bakom
              och som beslutades av hela regeringen, är ett led i arbetet för
              en tvåstatslösning. Det bekräftar också palestiniernas rätt till
              självbestämmande.
            </seg>
            <seg xml:id="i-2ded3b91374f2363-0">
              Erkännandet är inte riktat mot Israel. Det ändrar inte hur Sverige
              ser på vikten av en framförhandlad tvåstatslösning, inklusive
              gränser och säkerhet för Israel. Det blir upp till de två – nu
              förhoppningsvis lite mindre ojämlika – parterna att förhandla
              om detta.
            </seg>
            <seg xml:id="i-c2f977660b337c6d-0">
              När det gäller vilka som har erkänt Palestina är jag inte helt
              säker på att Malta, Island och Cypern skulle uppskatta att kallas
              auktoritära eller inte anses vara västerländska demokratier.
            </seg>
            <seg xml:id="i-e96b0b8e96858c2b-0">
              På grund av vårt erkännande kan Sverige också ställa högre krav
              på Palestina. Vi för en löpande dialog med det palestinska ledarskapet.
              Där framhåller vi vikten av att val genom förs – något som den
              palestinske presidenten också tog upp i FN:s generalförsamling
              att det ska genomföras – och att man har respekt för mänskliga
              rättigheter och agerar på ett sätt som främjar fredsförhandlingarna
              med Israel.
            </seg>
            <seg xml:id="i-eb4a364c746ee3ef-0">
              Stöd och uppmaning till allmänna val är ett sätt att motverka
              den militanta extremism som tyvärr finns i delar av Palestina.
              Vi delar EU:s och FN:s position att även om det största hindret
              för utveckling är ockupatio ­ nen är det en rad åtgärder som palestinierna
              både måste och bör vidta.
            </seg>
            <seg xml:id="i-d9d17e2541fa43c6-0">
              EU:s politik tydliggör att det enda sättet att få slut på konflikten
              mellan Israel och Palestina är genom ett avtal som gör slut på
              ockupationen och uppfyller båda parternas förväntningar. I linje
              med denna position kommer regeringen att fortsätta hävda att både
              israeler och palestinier ska kunna leva i säkerhet, fred och frihet.
            </seg>
            <seg xml:id="i-6d1b0ccf2025d85b-0">
              Så länge ockupationen pågår har Israel särskilda skyldigheter.
              Även dessa skyldigheter kommer FN, EU och därmed regeringen att
              fortsätta påminna om så länge det krävs. Likaså kommer kritik
              att fortsätta uttalas när brott mot den internationella humanitära
              rätten och de mänskliga rättigheterna begås av den israeliska
              ockupationsmakten, precis som vi påtalar när terroristattacker
              eller annat kommer från den palestinska sidan.
            </seg>
            <seg xml:id="i-a9625b709d8efbfd-0">
              Lars Adaktusson kallar vår linje för ensidig kritik. Jag håller
              inte med om det. Vi kritiserar båda sidor när det är påkallat.
              Den fortsatta illegala expansionen av bosättningar, tvångsförflyttningar
              av palestinska familjer och barn och demoleringen av palestinska
              hem och byar får kritik därför att vi tycker att den kritiken
              är rättmätig.
            </seg>
            <seg xml:id="i-71e9f994d9238119-0">
              Tydligheten hos FN och EU går inte att ta miste på, och regeringen
              instämmer.
            </seg>
          </u>
          <note type="speaker" xml:id="i-0ae8d54d6744a5ba-0">
            Anf. 11 LARS ADAKTUSSON (KD):
          </note>
          <u who="lars_adaktusson_3f0bb7" xml:id="i-fa26f9e98bb44215-1">
            <seg xml:id="i-9a55543249233258-0">
              Fru talman! Utrikesministern är tydlig med att Sverige står upp
              för Israels legitima säkerhetsbehov. Jag tycker att det är viktigt,
              och det är välkommet att utrikesministern är tydlig på den punkten.
              Samtidigt anser Kristdemokraterna att det krävs mer. Det behövs
              ett annat förhållningssätt i grunden när det gäller den israelisk-palestinska
              konflikten.
            </seg>
            <seg xml:id="i-5ff09289b1a44267-0">
              Ann Linde talar mycket om ockupationen och om bosättningarna.
              Det är självklart stora frågor som kräver en lösning, och det
              är självklart fullt legitimt att ifrågasätta den israeliska regeringens
              politik på detta område. Det sker också – inte minst i Israel,
              där hårdför debatt hör till den demokratiska vardagen.
            </seg>
            <seg xml:id="i-b0a44ea9f9c62273-0">
              Problemet tror jag inte är den kritiken. Problemet är ett ensidigt
              synsätt och en brist på förståelse för det som är den israelisk-palestinska
              konfliktens grundläggande orsak.
            </seg>
            <seg xml:id="i-849fc54986f8427a-0">
              År 1948 och år 1967 gjorde arabvärldens länder gemensam sak i
              omfattande militära aktioner mot Israel. Då fanns varken någon
              ockupation eller några bosättningar. Motivet för angreppskrigen
              var ett annat, tydligt formulerat av dåtidens arabiska ledarskap:
              att utplåna den judiska staten och därmed det judiska folket.
            </seg>
            <seg xml:id="i-9a6c1146c9a3fe68-0">
              Det existentiella hotet mot Israel fanns 1948 och 1967, och det
              finns fortfarande i dag, uttalat av terrororganisationer och diktaturregimer
              i Israels omedelbara närhet. Vill vi inte inse detta och att ockupationen
              och bosättningarna är symtom på den israelisk-palestinska konflikten,
              inte dess orsak, tror jag att vi minskar möjligheterna till dialog,
              förhandlingar och goda relationer med Israel.
            </seg>
            <seg xml:id="i-7695f29ab8b54e71-0">
              Utrikesministern säger att en fundamental förändring av Israels
              politik skulle förbättra stabiliteten och säkerheten. Säkert finns
              det delar av Israels politik som behöver förändras. Men vad skulle
              hända om de krafter som hotar Israel förändrades? Hur kommer det
              sig att regeringen förmedlar bilden att problemen skulle lösas
              om Israel förändrades, inte om diktaturerna och de totalitära
              systemen runt omkring förändrades?
            </seg>
            <seg xml:id="i-52f243bae9901f45-0">
              Fru talman! I min interpellation ställer jag frågan vad regeringen
              anser behöver göras för att garantera Israels nationella säkerhet
              och rätt till självförsvar – det som jag började med. Detta är
              en helt central fråga. Alla vi som arbetar för förbättrade relationer
              mellan Sverige och Israel är uppriktigt intresserade av utrikesministerns
              svar på den.
            </seg>
          </u>
          <note type="speaker" xml:id="i-c3d8c5b602554d87-0">
            Anf. 12 Utrikesminister ANN LINDE (S):
          </note>
          <u who="unknown" xml:id="i-c2af26514a640496-2">
            <seg xml:id="i-d33b226aa68900f8-0">
              Fru talman! Sverige har historiskt goda relationer till Israel.
              Vi har, precis som Lars Adaktusson säger flera gånger, en rad
              gemensamma intressen, som gjorde att jag i min dåvarande funktion
              som handelsminister kunde åka till Israel och dels inrätta en
              innovationsscout på den svenska ambassaden, dels ha ett mycket
              bra möte med Israels innovationsminister, där vi diskuterade gemensamma
              frågor.
            </seg>
            <seg xml:id="i-b75c32c3586efa9e-0">
              Det är väldigt tydligt att det i frågor om till exempel handel
              – som vi vill ha mer och inte mindre av – kultur och så vidare
              inte har haft några problem. Men det som jag tycker är ett rimligt
              beslut för att göra de två parterna, Israel och Palestina, mer
              jämlika, nämligen att erkänna Palestina så att det kan bli två
              stater, har fått väldigt starka reaktioner från Israel. Detta
              påverkar naturligtvis vår relation, och jag vill att den ska förbättras.
              Att vi har olika åsikter när det gäller om erkännandet av Palestina
              ska ske separat eller inom ramen för en framförhandlad lösning
              borde inte stå i vägen för detta.
            </seg>
            <seg xml:id="i-2bf4c47f88dd0f52-0">
              Det blir inte bättre av rena felaktigheter, som att vi inte skulle
              stå upp för Israels legitima säkerhetsbehov eller att vi inte
              skulle vilja att Israel får skydda sig självt och sin befolkning.
              Vi är entydiga i vårt stöd för Israels säkerhetsbehov.
            </seg>
            <seg xml:id="i-c81b5a3e20c3d8ca-0">
              Israels existensrätt är inte förhandlingsbar. Vi fördömer de
              terroristdåd och attacker som riktas mot Israel. Sverige röstade
              exempelvis för den amerikanska resolution i FN:s generalförsamling
              som fördömde aktiviteter av Hamas och andra militanta grupper
              i Israel. Detta är ett tydligt ställningstagande i frågan.
            </seg>
            <seg xml:id="i-97bcd7828963237f-0">
              Som Lars Adaktusson säkert känner till har jag otaliga gånger,
              både som privatperson och som politisk representant, varit i både
              Israel och Palestina och är väldigt förtjust i båda. Jag har varit
              i Sderot och sett när en av Hamas raketer landade intill en förskola.
              Jag förstår den rädsla man har och att man känner hotet, och jag
              varken underkänner eller ifrågasätter på något sätt att Israel
              vill ha sina säkerhetsgarantier. Jag tycker att det är självklart.
            </seg>
            <seg xml:id="i-7185eda914f242b1-0">
              Men jag tycker inte att detta står i motsats till att Israel
              inte ska få fortsätta med sin ockupation, som strider mot folkrätten,
              eller till att även palestinierna ska ha rätt att leva i säkerhet
              inom erkända gränser. Det förs ju, precis som Lars Adaktusson
              säger, en väldigt tuff debatt inne i Israel, och det är också
              det som gör landet så vitalt och gör att det är så roligt att
              vara där och ha nära politiska kontakter.
            </seg>
            <seg xml:id="i-d172cfd4543af0e8-0">
              En annan fråga som jag tycker är viktig är att vi försöker se
              till att palestinierna får bättre möjligheter att delta i en fredsprocess,
              till exempel genom stödet till Unrwa. Där är ledningen nu problematisk,
              men många av de arabiska länder som jag träffade i FN på en särskild
              lunch om detta tog upp just att man bland dem som går Unrwas utbildningar
              nästan inte hittar någon som deltar i attacker, terroristdåd eller
              något liknande. Skulle man ta bort det stödet skulle Israels situation
              förvärras.
            </seg>
          </u>
          <note type="speaker" xml:id="i-486a079c39ab5199-0">
            Anf. 13 LARS ADAKTUSSON (KD):
          </note>
          <u who="lars_adaktusson_3f0bb7" xml:id="i-fa26f9e98bb44215-2">
            <seg xml:id="i-2b2ed544d1738f52-0">
              Fru talman! Det känns uppfriskande att höra en socialdemokratisk
              utrikesminister tala väl om Israel. Det är väldigt bra! Samtidigt
              saknar jag svar på min fråga om hur strategin för att återupprätta
              relationerna ser ut.
            </seg>
            <seg xml:id="i-e4dbf9fea6c05ec6-0">
              När det handlar om en tvåstatslösning vill jag gärna säga att
              det är det rimliga sättet att bilägga denna konflikt. Men för
              att målet om en tvåstatslösning ska kunna nås krävs det en palestinsk
              ledning som vill och förmår att medverka till en uppgörelse. Sedan
              lång tid tillbaka vet vi att detta saknas.
            </seg>
            <seg xml:id="i-78f6ba97430e594e-0">
              Jag tror att om den svenska regeringen och vi från svensk sida
              generellt sett vill medverka till en tvåstatslösning är det bästa
              sättet att göra detta att öka den politiska pressen på den palestinska
              ledningen. Genom biståndssamarbete och handelsutbyte finns möjlighet
              att ställa tydliga krav på förändring. Det handlar inte bara om
              krav på förhandlingsvilja utan också om konkreta steg för att
              förbereda det palestinska folket på förhandlingar, kompromisser
              och så småningom en fredsuppgörelse med Israel.
            </seg>
            <seg xml:id="i-562fdce9ba2726d8-0">
              Jag tycker att vi måste vara uppriktiga och tydliga. Upphör inte
              det terrorstöd som pågår och spridandet av antisemitism leder
              det i förlängningen till att dialog och förhandlingar inte blir
              något alternativ på längre sikt. Låt oss från svensk sida tillsammans
              arbeta för att förhindra en sådan utveckling.
            </seg>
          </u>
          <note type="speaker" xml:id="i-8c053111ea45c30a-0">
            Anf. 14 Utrikesminister ANN LINDE (S):
          </note>
          <u who="unknown" next="cont" xml:id="i-3bf994b19b160499-0">
            <seg xml:id="i-d98a703e865bcdba-0">
              Fru talman! Jag håller med Lars Adaktusson. Vi behöver förhandlingar
              och kompromisser. Men det innebär också att vi måste vara tydliga
              med vad vi tror står i vägen för en tvåstatslösning. Som vi ser
              det är det just att det är så olika parter eftersom Palestina
              är ockuperat och inte har ett eget land, och därav vårt erkännande.
              Det är ingen tvekan om att vi måste få till meningsfulla fredsförhandlingar,
              och då måste vi jobba för att stödja båda sidor.
            </seg>
            <seg xml:id="i-6d374398e413fc85-0">
              Lars Adaktusson tar upp antisemitismen, och det är en av de viktiga
              frågor vi kan jobba med här i Sverige. Nu i oktober kommer statsministern
              att bjuda in till en stor konferens om antisemitism i Malmö, och
              han kommer att delta i en aktivitet i Israel i januari.
            </seg>
            <seg xml:id="i-6d7345badf171740-0">
              Både jag och utbildningsminister Anna Ekström deltog som talare
              vid 20-årsjubileet av ett konkret resultat av den förra Förintelsekonferensen,
              som hölls för 20 år sedan i Sverige, nämligen folkhögskolan Paideia
              – The European Institute for Jewish Studies in Sweden.
            </seg>
            <seg xml:id="i-56f5572212527656-0">
              Jag hoppas givetvis att det ska bli ännu fler konkreta resultat
              av den konferens som hålls i oktober.
            </seg>
            <seg xml:id="i-ac4f4bc10e63b29d-0">
              Vi tror på att föra en dialog där alla inte är överens, och jag
              hoppas verkligen att denna stora meningsskiljaktighet inte ska
              göra det omöjligt för mig att besöka Israel som utrikesminister,
              för det är mitt absoluta önskemål. Jag hoppas verkligen att jag
              som utrikesminister ska kunna besöka både Palestina och Israel.
            </seg>
          </u>
          <note xml:id="i-0414afdffba5cfaf-1">
            Interpellationsdebatten var härmed avslutad.
          </note>
          <note xml:id="i-85a5d5f456cd2376-0">
            § 6 Bordläggning
          </note>
          <note xml:id="i-2ca225b08d05fd56-0">
            Följande dokument anmäldes och bordlades:
          </note>
          <note xml:id="i-cdfc0cff040a5542-0">
            Proposition
          </note>
          <u who="unknown" prev="cont" xml:id="i-a56a61769a0e7362-0">
            <seg xml:id="i-fce8bfe48232b6f2-0">
              2019/20:21 Lägre kapitalkrav för privata aktiebolag
            </seg>
            <seg xml:id="i-09ccfaf704c971bc-0">
              2019/20:28 Exportkreditnämndens regelverk
            </seg>
            <seg xml:id="i-25dcd9b29b42276c-0">
              2019/20:102 Gruvprojekten i Kallak och Laver
            </seg>
            <seg xml:id="i-656d202d1157f479-0">
              2019/20:103 Hantering av ordningsproblem i skolan
            </seg>
            <seg xml:id="i-3397f8effc956e6b-0">
              2019/20:105 Förankring av Sveriges deltagande i European Intervention
              Initiative
            </seg>
            <seg xml:id="i-a017bd12f91719e5-0">
              2019/20:106 Engångsartiklar av plast inom försvaret
            </seg>
            <seg xml:id="i-95ac38bfb576187f-0">
              av Magdalena Schröder (M)
            </seg>
            <seg xml:id="i-783b44bc987d2d59-0">
              2019/20:108 Situationen på SAS
            </seg>
            <seg xml:id="i-090cdb61872e9a09-0">
              2019/20:109 Garantier för export av naturgas
            </seg>
            <seg xml:id="i-46ce7c15f7c9370f-0">
              2019/20:110 Brott mot FN:s vapenembargo
            </seg>
            <seg xml:id="i-0dd791b7a38f6b6c-0">
              2019/20:111 Hemförande av barn från nordöstra Syrien
            </seg>
            <seg xml:id="i-f6698bb420975f4b-0">
              Anf. 10 Utrikesminister ANN LINDE (S)
            </seg>
          </u>
          <note xml:id="i-a6c1043ea5ffb372-0">
            § 7 Anmälan om interpellation
          </note>
          <note xml:id="i-adce8c7a263f07a1-0">
            Följande interpellation hade framställts:
          </note>
          <note xml:id="i-304a0d55529fd3aa-0">
            den 4 oktober
          </note>
          <note xml:id="i-1d2ea1371e471918-0">
            av Lorena Delgado Varas (V)
          </note>
          <note xml:id="i-e944d35344b5ef9d-0">
            till statsrådet Anna Hallberg (S)
          </note>
          <note xml:id="i-a86eecce39cb1412-0">
            § 8 Anmälan om frågor för skriftliga svar
          </note>
          <note xml:id="i-0c98caf10e33127e-0">
            Följande frågor för skriftliga svar hade framställts:
          </note>
          <note xml:id="i-304a0d55529fd3aa-1">
            den 4 oktober
          </note>
          <note xml:id="i-eea76ffc7fe4893f-0">
            av Linus Sköld (S)
          </note>
          <note xml:id="i-1b2b5e46e0818c38-0">
            till näringsminister Ibrahim Baylan (S)
          </note>
          <note xml:id="i-3d80c1cbdec32247-0">
            av Jörgen Grubb (SD)
          </note>
          <note xml:id="i-87300e1041ba685b-0">
            till utbildningsminister Anna Ekström (S)
          </note>
          <note xml:id="i-f12f0b5f1f600e74-0">
            2019/20:104 Fördröjt införande av kontantförbud för handel med
            metallskrot
          </note>
          <note xml:id="i-ca481eb394dcf7c4-0">
            av Mikael Strandman (SD)
          </note>
          <note xml:id="i-1b2b5e46e0818c38-1">
            till näringsminister Ibrahim Baylan (S)
          </note>
          <note xml:id="i-55e3cbe9e812ffe6-0">
            av Hans Wallmark (M)
          </note>
          <note xml:id="i-1c7cd2c18a78648d-0">
            till försvarsminister Peter Hultqvist (S)
          </note>
          <note xml:id="i-2322449fd71c1966-0">
            av Lars Mejern Larsson (S)
          </note>
          <note xml:id="i-1c7cd2c18a78648d-1">
            till försvarsminister Peter Hultqvist (S)
          </note>
          <note xml:id="i-10c6234672ceade3-0">
            2019/20:107 Farliga familjehemsplaceringar
          </note>
          <note xml:id="i-cd8bb501a9a037d5-0">
            till socialminister Lena Hallengren (S)
          </note>
          <note xml:id="i-ed8b4a3bb081ac91-0">
            den 7 oktober
          </note>
          <note xml:id="i-837e0d53e8aaaeb3-0">
            av Jens Holm (V)
          </note>
          <note xml:id="i-1b2b5e46e0818c38-2">
            till näringsminister Ibrahim Baylan (S)
          </note>
          <note xml:id="i-9b3f7cdffca2a42b-0">
            av John Weinerhall (M)
          </note>
          <note xml:id="i-e944d35344b5ef9d-1">
            till statsrådet Anna Hallberg (S)
          </note>
          <note xml:id="i-e9f5a7e5b1141d99-0">
            av Håkan Svenneling (V)
          </note>
          <note xml:id="i-0f390c02b17cae90-0">
            till justitie- och migrationsminister Morgan Johansson (S)
          </note>
          <note xml:id="i-e9f5a7e5b1141d99-1">
            av Håkan Svenneling (V)
          </note>
          <note xml:id="i-7c37a6245afa4a55-0">
            till utrikesminister Ann Linde (S)
          </note>
          <note xml:id="i-f6f9cd5b01d16044-0">
            § 9 Kammaren åtskildes kl. 13.50.
          </note>
          <note xml:id="i-04b37afe4ca2d35b-0">
            Sammanträdet leddes av förste vice talmannen.
          </note>
          <note xml:id="i-559827dff863b9b0-0">
            Vid protokollet
          </note>
          <note xml:id="i-9c80c0f7e8a97f8a-0">
            EMMA PAAKKINEN
          </note>
          <note xml:id="i-b98accaa64bcb31c-0">
            /Olof Pilo
          </note>
          <note xml:id="i-8a1e4ed46dc8f863-0">
            Innehållsförteckning
          </note>
          <note xml:id="i-8ef4de43e4cad4af-1">
            § 1 Justering av protokoll
          </note>
          <note xml:id="i-45178cf5b3ce9c8c-1">
            § 2 Avsägelser
          </note>
          <note xml:id="i-5588a6d67a6cfab3-1">
            § 3 Ärenden för hänvisning till utskott
          </note>
          <note xml:id="i-3cdb0015122f4e1f-1">
            § 4 Svar på interpellation 2019/20:9 om Naturvårdsverkets inblandning
            i norska angelägenheter
          </note>
          <note xml:id="i-cbf82382b680a2e3-0">
            Anf. 1 Miljö- och klimatminister ISABELLA LÖVIN (MP)
          </note>
          <note xml:id="i-c7247941ddc68dd7-0">
            Anf. 2 KJELL-ARNE OTTOSSON (KD)
          </note>
          <note xml:id="i-9e57b358a9cfa9e7-0">
            Anf. 3 Miljö- och klimatminister ISABELLA LÖVIN (MP)
          </note>
          <note xml:id="i-5a559afeb4359c03-0">
            Anf. 4 KJELL-ARNE OTTOSSON (KD)
          </note>
          <note xml:id="i-58864bb14655d134-0">
            Anf. 5 Miljö- och klimatminister ISABELLA LÖVIN (MP)
          </note>
          <note xml:id="i-2f9d1b8efb73f1ee-0">
            Anf. 6 KJELL-ARNE OTTOSSON (KD)
          </note>
          <note xml:id="i-93a03f27ef78be1c-0">
            Anf. 7 Miljö- och klimatminister ISABELLA LÖVIN (MP)
          </note>
          <note xml:id="i-e22d142304e7a91d-1">
            § 5 Svar på interpellation 2019/20:19 om återupprättade relationer
            mellan Sverige och Israel
          </note>
          <note xml:id="i-add8621b481ec6b6-0">
            Anf. 8 Utrikesminister ANN LINDE (S)
          </note>
          <note xml:id="i-5cf71d05135b3b52-0">
            Anf. 9 LARS ADAKTUSSON (KD)
          </note>
          <note xml:id="i-beb6d6cf24cde03f-0">
            Anf. 11 LARS ADAKTUSSON (KD)
          </note>
          <note xml:id="i-7a26f07ec2c05475-0">
            Anf. 12 Utrikesminister ANN LINDE (S)
          </note>
          <note xml:id="i-12892cf3fdafc643-0">
            Anf. 13 LARS ADAKTUSSON (KD)
          </note>
          <note xml:id="i-35cdcb52ec56a163-0">
            Anf. 14 Utrikesminister ANN LINDE (S)
          </note>
          <note xml:id="i-85a5d5f456cd2376-1">
            § 6 Bordläggning
          </note>
          <note xml:id="i-a6c1043ea5ffb372-1">
            § 7 Anmälan om interpellation
          </note>
          <note xml:id="i-a86eecce39cb1412-1">
            § 8 Anmälan om frågor för skriftliga svar
          </note>
          <note xml:id="i-f6f9cd5b01d16044-1">
            § 9 Kammaren åtskildes kl. 13.50.
          </note>
          <note xml:id="i-28ee189fc1613478-0">
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
