<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2000</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--2</head>
          <docDate when="2000-09-19">2000-09-19</docDate>
        </div>
      </front>
      <body>
        <div>
          <note xml:id="i-6c78ab78437f0820-0">
            Det justerade protokollet beräknas utkomma om 3 veckor
          </note>
          <note xml:id="i-a7a8e806ebaca17f-0">
            Protokoll
          </note>
          <note xml:id="i-0aed86cedfbfccad-0">
            2000/01:2
          </note>
          <note xml:id="i-210a57802a01e302-0">
            --------------------------------------------------------------------------------
          </note>
          <note xml:id="i-836e8a2b760e1c3b-0">
            Efter gudstjänst i Storkyrkan, där predikan hölls av missionsföreståndare
            Krister Andersson, öppnades riksmötet i kammarens plenisal enligt
            det program som fogats till detta protokoll.
          </note>
          <note xml:id="i-d4022e8e13e2d315-0">
            1 § Öppnande av riksmötet
          </note>
          <note type="speaker" xml:id="i-4e98dd471ec5f3eb-0">
            Anf. 1 TALMANNEN:
          </note>
          <u xml:id="i-1a27896eec3b31b8-0" who="unknown">
            <seg xml:id="i-4a6d84d2eb1f029e-0">
              Jag hemställer att Eders Majestät måtte förklara
            </seg>
          </u>
          <note xml:id="i-303b8780418494b2-0">
            2000/01 års riksmöte för öppnat.
          </note>
          <note type="speaker" xml:id="i-ed1cf275ebdfbabf-0">
            Anf. 2 HANS MAJESTÄT KONUNGEN:
          </note>
          <u xml:id="i-4baf507f65a204d1-0" next="cont" who="unknown">
            <seg xml:id="i-c03113c3ec21bcbc-0">
              Fru talman! Ärade riksdagsledamöter! I år har vi tagit steget
              in i ett nytt årtusende. Vi har försökt summera det gångna seklet
              och millenniet. Samtidigt blickar vi framåt för att bedöma framtiden.
              Det är svårt. Och resultatet varierar alltefter den utgångspunkt
              som var och en har. Som en gemensam ledstjärna för oss svenskar
              framstår emellertid önskan att befästa och fördjupa vår demokrati.
              Vi vill också vårda vår nationella integritet samtidigt som vi
              finner vår plats i en vidare gemenskap.
            </seg>
            <seg xml:id="i-3befcdca12ba97bb-0">
              Vår parlamentariska demokrati har långa traditioner och är i
              dag en central garant för vår identitet. När ombuden till riksdag
              och kommun väljs ger svenska folket dem sitt förtroende. Samtidigt
              tar de personligt ansvar för fattade beslut. Detta innebär dock
              inte att den enskilde medborgaren fråntas eget ansvar och handlingsfrihet.
            </seg>
            <seg xml:id="i-faac2bed4bd77646-0">
              Som riksdagsledamöter har ni en svår uppgift. Ni ska både se
              till nationens bästa och värna om den enskilde individens rättigheter
              och möjligheter. Ni förutsätts kunna lösa dagsaktuella problem
              och samtidigt förutse långsiktiga konsekvenser av de beslut ni
              fattar.
            </seg>
            <seg xml:id="i-b1c3a53dde40bf9b-0">
              Så här i inledningen av årtusendet har det i den allmänna debatten
              utkristalliserats vissa övergripande frågor som svenska folket
              ser som viktiga för framtiden.
            </seg>
            <seg xml:id="i-6a81585f9d4df950-0">
              Fred och säkerhet i Europa men även i mera avlägsna delar av
              världen är ett allt överskuggande mål på samma sätt som en rättvis
              fördelning av jordens resurser.
            </seg>
            <seg xml:id="i-57999c8d85b3c3d6-0">
              Miljöfrågorna, som intresserar mig särskilt, är av avgörande
              betydelse, inte enbart för oss utan också för kommande generationer.
              Tillgång till rent vatten är livsavgörande för alla människor.
            </seg>
            <seg xml:id="i-f895ff82cd78b0f1-0">
              Nödvändigheten att besegra vår tids svåra sjukdomar är en viktig
              målsättning för den medicinska forskningen.
            </seg>
            <seg xml:id="i-ead7b6f922743d02-0">
              Migration mellan olika länder, frivillig eller ofrivillig, kräver
              särskild omsorg för att underlätta en smidig integration.
            </seg>
            <seg xml:id="i-a2c02a0ae40d3a0c-0">
              Skolor, högre utbildning och forskning ska hela tiden anpassas
              efter aktuella och kommande behov.
            </seg>
            <seg xml:id="i-798257f631dd1c96-0">
              Allt detta och mycket därtill är frågor som vi medborgare hoppas
              att våra folkvalda ska ta ställning till. Arbetet kan många gånger
              vara både tungt och kanske otacksamt.
            </seg>
            <seg xml:id="i-d73d4b4dc39dd6ed-0">
              Sveriges riksdag utgör hjärtat i vår demokratiska process. Vi
              kommer att följa er ansvarsfulla verksamhet med stort intresse
              och engagemang under det nya året. Jag önskar er, valda ombud
              för Sveriges folk, lycka och välgång i ert viktiga värv.
            </seg>
          </u>
          <note xml:id="i-af442dc6533fcdf0-0">
            Härmed förklarar jag 2000/01 års riksmöte öppnat.
          </note>
          <note xml:id="i-8009020aa43026dd-0">
            2 § Regeringsförklaring
          </note>
          <note xml:id="i-97271c4999479c98-0">
            Anf. 3 Statsminister GÖRAN PERS-
          </note>
          <note xml:id="i-98034ad38820f628-0">
            SON (s):
          </note>
          <note xml:id="i-c8c0a62dd76f9e77-0">
            Eders Majestäter, Eders Kungliga Högheter, fru talman, ledamöter
            av Sveriges riksdag!
          </note>
          <u prev="cont" who="unknown" xml:id="i-515b16d48706972a-0">
            <seg xml:id="i-f2e1afa807400829-0">
              I dag öppnas det nya millenniets första riksmöte.
            </seg>
            <seg xml:id="i-c910abc7ec0483be-0">
              Det kan ske i en känsla av ödmjukhet och stark framtidstro.
            </seg>
            <seg xml:id="i-28aa928297a3aace-0">
              Massarbetslösheten är bruten. Tillväxten är hög.
            </seg>
            <seg xml:id="i-1d6609fd10f22411-0">
              Sverige intar en tätposition i den nya ekonomin. Vi är väl förberedda
              för framtiden.
            </seg>
            <seg xml:id="i-4f9191a5eee8420e-0">
              Förutsättningarna för att bedriva en aktiv ekonomisk politik
              är bättre än på länge. För första gången på närmare ett decennium
              dikteras inte längre de folkvaldas beslut av underskottens tvingande
              politik.
            </seg>
            <seg xml:id="i-486137e1d9b32b85-0">
              I dag kan vi välja.
            </seg>
            <seg xml:id="i-8f6f0a6b9534b1ac-0">
              Politiken ska inriktas på att överbrygga de klyftor som ännu
              skiljer människor åt i vårt land. Kraften ska inriktas på att
              öka tryggheten för alla och därmed människors frihet. Barnen ska
              sättas i centrum för politiken.
            </seg>
            <seg xml:id="i-dc21cc2e4c2af43d-0">
              Det är tid för reformer.
            </seg>
            <seg xml:id="i-c96731c148f8aa4a-0">
              Det är i tron på människan och hennes förmåga att utvecklas i
              solidaritet med andra som vi formar vår vision. Valet står inte
              mellan tillväxt och rättvisa. Vi är övertygade om att utveckling
              och jämlikhet är varandras förutsättningar. Utvecklingen blir
              starkare när alla ges möjlighet att bidra till den, och när alla
              får del av dess frukter.
            </seg>
            <seg xml:id="i-435219707407bfae-0">
              I globaliseringens tid delas denna insikt av alltfler progressiva
              regeringar. Det inger hopp och optimism inför framtiden.
            </seg>
            <seg xml:id="i-7183238012128fe7-0">
              En uppgift som kommer att dominera detta riksdagsår är att vi
              tar över ordförandeskapet i den europeiska unionen den 1 januari
              år 2001. Tre områden är särskilt prioriterade.
            </seg>
            <seg xml:id="i-2719bf8bd502f587-0">
              För det första: Utvidgningen av EU är vår generations möjlighet
              att säkra fred och frihet, demokrati och välstånd i hela Europa.
              Sverige vill aktivt driva utvidgningsförhandlingarna vidare med
              målet att under vårt ordförandeskap åstadkomma avgörande framsteg.
              Utvidgningen kommer att påverka vårt närområde mer än något annat.
              Kombinationen av mogna välfärdsstater och unga, snabbt växande
              demokratier runt Östersjön innebär unika möjligheter till utveckling
              i vår del av Europa.
            </seg>
            <seg xml:id="i-fe5d7eb4b75ef5e2-0">
              För det andra: Full sysselsättning är i dag EU:s viktigaste ekonomiska
              och sociala mål. Den europeiska arbetslösheten ska betvingas.
              Både ekonomiska reformer och ökad social delaktighet krävs. Sysselsättningstoppmötet
              i Helsingfors i mars 2001 ska staka ut vägen för det fortsatta
              arbetet. I syfte att göra Europa till världens mest dynamiska,
              konkurrenskraftiga och kunskapsintensiva ekonomi utvecklas nu
              ett samarbete där medlemsländernas nationella politik jämförs
              inbördes och globalt.
            </seg>
            <seg xml:id="i-f4b1234f9f933742-0">
              För det tredje: Miljöfrågorna kommer att starkt prägla det svenska
              ordförandeskapet. EU:s arbete med att förhindra klimatförändringar
              prioriteras, liksom arbetet med en starkare lagstiftning mot kemikalieutsläpp.
              Miljötoppmötet i Göteborg i juni ska anta en långsiktig strategi
              för ekologiskt hållbar utveckling inom unionen.
            </seg>
            <seg xml:id="i-f6a2945a31c9b148-0">
              Endast med öppenhet och demokrati kan EU bli en union nära medborgarna.
              Ett jämställdhetsperspektiv ska genomsyra all EU:s verksamhet.
              Konsumenternas ställning ska stärkas. En forskargrupp tillsätts
              för att studera övergripande frågor och stimulera en folklig dialog
              kring framtidens Europaunion.
            </seg>
            <seg xml:id="i-41b8718234ba4f70-0">
              Sverige kommer att fortsätta arbeta med att utveckla EU:s civila
              och militära förmåga att hantera kriser och förebygga konflikter.
              Samarbetet mellan
            </seg>
            <seg xml:id="i-a43e889f278b636b-0">
              EU och Ryssland ska främjas. Särskilt uppmärksammas kärnsäkerhet
              och miljö, kampen mot organiserad brottslighet och situationen
              i Kaliningrad.
            </seg>
            <seg xml:id="i-3fd7570db52936b6-0">
              Inför och under det svenska ordförandeskapet kommer regeringen
              att ha löpande kontakter med riksdagens partier. Vi vill se en
              nära samverkan mellan olika aktörer som kan sprida kunskap och
              information om det europeiska samarbetet. Det svenska ordförandeskapet
              ger oss samtidigt en unik möjlighet att visa upp det bästa av
              vårt land.
            </seg>
            <seg xml:id="i-a61173a8a36f73c2-0">
              Fattigdom och förtryck, flyktingströmmar, krig och kärnvapen
              utmanar oss varhelst vi lever i världen.
            </seg>
            <seg xml:id="i-7936384f6af7cba8-0">
              Hoten kan bara mötas i samverkan och solidaritet.
            </seg>
            <seg xml:id="i-35b21e687d6c2beb-0">
              Ingen nation kan avsvära sig ansvaret.
            </seg>
            <seg xml:id="i-e139957e4c9fbece-0">
              Samtidigt rymmer globaliseringen stora möjligheter att sprida
              välstånd och demokrati till alla. Därför var FN:s millennietoppmöte
              så viktigt. Slutsatserna kommer att ligga till grund för den fortsatta
              reformeringen av Förenta nationerna. För Sverige liksom för andra
              medlemsländer gäller det nu att leva upp till sina åtaganden.
              Målet är alla folks frihet, hela världens fred.
            </seg>
            <seg xml:id="i-4fbed3f5b0ffc9c1-0">
              Det svenska biståndet ökar snabbt med den ökande tillväxten i
              vårt land. Regeringen strävar efter att nå enprocentsmålet för
              biståndet.
            </seg>
            <seg xml:id="i-f3e8131b18b4e53e-0">
              Handelsministern ges i uppdrag att leda en arbetsgrupp som ska
              formulera en samlad svensk globaliseringspolitik. Sverige kommer
              att verka för att förhandlingarna inom världshandelsorganisationen
            </seg>
            <seg xml:id="i-c9f119605dcef92a-0">
              WTO återupptas. Reformeringen och effektiviseringen av det nordiska
              samarbetet fortsätter.
            </seg>
            <seg xml:id="i-8fb866efd446ba81-0">
              Sveriges militära alliansfrihet, syftande till att vi ska kunna
              vara neutrala i händelse av krig i vårt närområde, består. Totalförsvarets
              reformering fortgår.
            </seg>
            <seg xml:id="i-6c398e2db5464980-0">
              Förmågan till insatser utomlands för att förebygga, dämpa och
              lösa konflikter är central. Sveriges deltagande i EU:s arbete
              med att förebygga och hantera kriser ska också ses som ett bidrag
              till FN och det globala fredsarbetet.
            </seg>
            <seg xml:id="i-0ea8b491443910f3-0">
              Alla människors lika värde utgör grunden för demokratin. Men
              demokratin kan aldrig tas för given.
            </seg>
            <seg xml:id="i-098a50528018841e-0">
              Den måste ständigt vinnas på nytt, för varje ny generation. Diskussionen
              om demokratins grundläggande värden måste hållas levande. Dess
              praktiska uttryck i ideella organisationer, folkrörelser och lokala
              utvecklingsgrupper, liksom i nya framväxande nätverk, måste bejakas.
              Arbetet med att öka ungdomars inflytande fortsätter. Demokratiutredningens
              slutsatser diskuteras i ett omfattande rådslag. Särskilt stöd
              lämnas till lokal demokratiutveckling. En integrationspolitisk
              maktutredning arbetar.
            </seg>
            <seg xml:id="i-b731e28f8109ba36-0">
              Kampen för människovärdet - mot rasism, antisemitism och främlingsfientlighet
              - är en av vår tids ödesfrågor. Det är en kamp som bara kan vinnas
              med aktiv handling och mångas engagemang. En nationell handlingsplan
              presenteras. Breda insatser görs för att höja kompetensen inom
              rättsväsendet. Projektet EXIT
            </seg>
            <seg xml:id="i-6286702eefafcbbe-0">
              ges fortsatt stöd.
            </seg>
            <seg xml:id="i-9be1ea994c1cb65f-0">
              Helsingforss internationella forum för Förintelsen får årliga
              uppföljningar. Nästa konferens, Helsingforss forum om insikt och
              humanism - i kamp mot intolerans, hålls den 29-30 januari 2001.
              Den kommer att handla om konkret förebyggande arbete för en större
              ömsesidig förståelse mellan människor i vardagen.
            </seg>
            <seg xml:id="i-c42f4855b53d9879-0">
              Målet är att precisera det internationella samarbetet och att
              öka kunskapen och handlingsberedskapen bland de yrkesgrupper som
              ofta har att hantera personer i antidemokratiska rörelser.
            </seg>
            <seg xml:id="i-92a4444a7966efe7-0">
              Fru talman! Vi har anledning att vara stolta över
            </seg>
            <seg xml:id="i-4d4e9b2c0471e0a4-0">
              Sverige, men vi är inte nöjda. Så länge tryggheten inte är för
              alla, så länge minsta orättvisa råder, så länge har en socialdemokratisk
              regering en självklar uppgift.
            </seg>
            <seg xml:id="i-80b689f0c1e7236b-0">
              Vården, skolan och omsorgen ska hålla hög och jämn kvalitet i
              hela landet. Välfärden ska finansieras gemensamt och omfatta alla.
              Men de gemensamma åtaganden vi tar på oss för välfärden i dag
              får inte vara större än att vi klarar dem också i kärvare tider.
            </seg>
            <seg xml:id="i-373e1397fa8a1f7c-0">
              Därför ligger målen för den ekonomiska politiken fast. Därför
              påskyndas avbetalningen av statsskulden.
            </seg>
            <seg xml:id="i-478be8619721975c-0">
              Med växande ekonomiska överskott är det nu möjligt att med kraft
              angripa brister, orättvisor och klyftor mellan människor och landsändar.
            </seg>
            <seg xml:id="i-a8fbfb6d9dfe1888-0">
              Reformarbetet inleds under detta riksdagsår och kommer att fullföljas
              under de kommande åren.
            </seg>
            <seg xml:id="i-b1e8bb1e78f068c8-0">
              Barnen ska stå främst. "Den enda praktiska anknytningen till
              framtiden som vi egentligen har är barnen." Så sade en gång Olof
              Palme. Barns och ungdomars villkor i dag är avgörande för hur
              framtidens Sverige kommer att se ut. En framtidsinriktad politik
              kräver att barnen står i centrum.
            </seg>
            <seg xml:id="i-09f89d6476ac17aa-0">
              Föräldraförsäkringen ska förlängas och göras mer flexibel. Barnbidragen,
              flerbarnstilläggen och studiebidragen höjs. Maxtaxa införs i förskola
              och skolbarnsomsorg, och förskolan görs allmän för 4- och 5-
            </seg>
            <seg xml:id="i-c6a793b79399bd85-0">
              åringar. Barn till arbetslösa och barn till föräldralediga med
              yngre syskon ges rätt till en plats i förskolan.
            </seg>
            <seg xml:id="i-36ec2289aa3502db-0">
              Satsningarna på språkförskolor i storstadsregionerna fortsätter.
              Kontaktdagar införs för att föräldrar ska kunna vara delaktiga
              i sina barns skolgång. Adoptionsstödet höjs kraftigt.
            </seg>
            <seg xml:id="i-98bb88e4afd83155-0">
              Alla elever har rätt till det stöd de behöver för att nå kunskapsmålen.
              Alla skolor ska hålla hög och jämn kvalitet. Nivån på statsbidragen
              till skolan höjs med 5 miljarder kronor. Höjningen sker stegvis
              under en femårsperiod. Det möjliggör ca 15 000 fler vuxna i skolan.
              Fler specialpedagogiskt kunniga lärare utbildas, och fler lärare
              ges kompetensutveckling. Antalet undervisningstimmar utökas på
              samtliga program i gymnasieskolan.
            </seg>
            <seg xml:id="i-e4da52ef61f49adc-0">
              FN:s barnkonvention ska efterlevas. Barnombudsmannens ställning
              ska stärkas.
            </seg>
            <seg xml:id="i-6a53a87ed9be9f3c-0">
              Med en modern, jämställd och flexibel familjepolitik ökar människors
              möjlighet att träffa livsval om arbete och framtid utifrån barnens
              och familjens behov. I ljuset av det historiskt låga barnafödandet
              kan ytterligare familjepolitiska satsningar bli nödvändiga.
            </seg>
            <seg xml:id="i-994c2002d786c984-0">
              Sverige är, och ska fortsätta att vara, världens barnvänligaste
              land.
            </seg>
            <seg xml:id="i-6048b2586a139bee-0">
              · Arbetsskadeförsäkringen reformeras. Människor som drabbas av
              skada eller sjukdom i sitt arbete har rätt till en rimlig prövning
              av sin skada, och ersättningen måste bättre följa inkomstutvecklingen.
            </seg>
            <seg xml:id="i-18aca1bf0086d2ea-0">
              · Urholkningen av a-kassan ska upphöra. Inkomstbortfallsprincipen
              ska hävdas. Taken i a-kassan höjs. Höjningen inleds med två steg:
              den 1 juli
            </seg>
            <seg xml:id="i-7b28221afec4d4b9-0">
              · Arbetstiden förkortas. Fler semesterdagar bör införas stegvis.
              Löntagarnas inflytande över hur ledigheten ska tas ut bör öka.
            </seg>
            <seg xml:id="i-6a18be15d2598d9f-0">
              · Kompetensutvecklingen i arbetslivet utvecklas.
            </seg>
            <seg xml:id="i-edfd897a459afa4a-0">
              Ett system för individuell kompetensutveckling för arbetstagare
              utarbetas.
            </seg>
            <seg xml:id="i-e4f8ed733148c7ed-0">
              · Tandhälsan får inte åter bli ett klassmärke. Tandvården tillförs
              därför 500 miljoner kronor under tre år. Skyddet mot höga kostnader
              i tandvården måste bli starkare, särskilt för de äldre.
            </seg>
            <seg xml:id="i-8a1dbd008120ce69-0">
              · Hela Sverige ska leva. Vägar och järnvägar ska rustas upp över
              hela landet. Nyinvesteringar ska göras. Ett sammanhållet program
              för en modernisering av den svenska infrastrukturen utarbetas
              och förankras bland såväl regionala som lokala intressenter. En
              modern och framtidsinriktad regionalpolitik presenteras.
            </seg>
            <seg xml:id="i-d247363691e6e268-0">
              Endast en fast politisk vilja kan fördela det växande välståndet
              rättvist. Löntagarnas uppoffringar under de svåra år som vi har
              bakom oss ska inte användas för att finansiera skattesänkningar
              för höginkomsttagare under de goda år som ligger framför oss.
            </seg>
            <seg xml:id="i-cdd839e525a6bc71-0">
              I morgon läggs 2001 års budgetproposition på riksdagens bord.
              Budgeten är ett resultat av samarbetet mellan den socialdemokratiska
              regeringen, Miljöpartiet och Vänsterpartiet.
            </seg>
            <seg xml:id="i-8900df407b24021d-0">
              Det är en kraftfull reformbudget för ökad rättvisa och en fortsatt
              god ekonomisk utveckling.
            </seg>
            <seg xml:id="i-193486824042ee83-0">
              Välfärden kan nu förbättras och rättvisan ska öka.
            </seg>
            <seg xml:id="i-add5abf7c179556c-0">
              Resurserna i kommuner och landsting ökar nu kraftigt genom både
              höjda statsbidrag och stigande skatteintäkter. Detta säkrar långsiktigt
              kvaliteten i vården, skolan och omsorgen.
            </seg>
            <seg xml:id="i-4e35ea5e5a0c7afe-0">
              Primärvården, psykiatrin och äldrevården ska bli bättre. Den
              medicinska kvaliteten i äldreomsorgen höjs och kunskapen i primärvården
              förstärks. Fler läkare och sjuksköterskor utbildas.
            </seg>
            <seg xml:id="i-bc50d57584caa690-0">
              Sverige ska göras mer tillgängligt för människor med funktionshinder.
              Ett handikapperspektiv ska genomsyra alla myndigheters verksamheter.
              Funktionshindrade över 65 år får behålla sin personliga assistans.
            </seg>
            <seg xml:id="i-ed7b8950ab205a07-0">
              De sämst ställda pensionärernas ekonomiska situation förbättras
              genom ytterligare en höjning av bostadstilläggen och sänkta skatter
              på boende. Taxorna inom äldreomsorgen ska vara överskådliga och
              rimliga. De pensionärer som har låga inkomster måste ha tillräckligt
              mycket kvar att leva på när avgifterna i äldreomsorgen är betalda.
            </seg>
            <seg xml:id="i-824e208eecd18f99-0">
              Arbete med pensionsreformen slutförs. Sverige får ett starkt
              ålderspensionssystem för framtiden. En bred informationssatsning
              ska förbättra kunskapen om det nya pensionssystemet.
            </seg>
            <seg xml:id="i-a306882526bc2e10-0">
              Ytterligare steg tas för att kompensera för de s.k.
            </seg>
            <seg xml:id="i-e3dbec3aa45a7ab8-0">
              egenavgifterna. Grundavdraget höjs för att förstärka hushållsekonomin
              för löntagare och pensionärer med
            </seg>
            <seg xml:id="i-2c17a77c120885e3-0">
              ATP. Brytpunkten höjs så att färre betalar statlig inkomstskatt.
            </seg>
            <seg xml:id="i-7c882718a417652e-0">
              Brott ska bekämpas liksom brottens orsaker.
            </seg>
            <seg xml:id="i-ddd0a810ec372c96-0">
              Rättsväsendet tillförs kraftigt ökade resurser. Poliserna ska
              bli fler och polisens förmåga att förebygga och klara upp brott
              ska öka.
            </seg>
            <seg xml:id="i-a919bb7172d3abdb-0">
              Jobben ska bli fler och bättre. Folkets vilja till arbete är
              nationens främsta tillgång. Målet om 4 %
            </seg>
            <seg xml:id="i-6957fe87ba6a6b0f-0">
              öppen arbetslöshet kan komma att nås under året. Nu inriktas
              politiken på full sysselsättning. Alla som vill ska kunna få ett
              arbete.
            </seg>
            <seg xml:id="i-9e18efcb245adbad-0">
              Omläggningen av arbetsmarknadspolitiken fortsätter. Snabb tillsättning
              av lediga platser och arbete till långtidsarbetslösa prioriteras.
              Aktivitetsgarantin utvecklas ytterligare. Resurser anslås för
              att stödja invandrare och arbetshandikappade i att få ett arbete.
            </seg>
            <seg xml:id="i-996924cdb3917f01-0">
              Arbetet med att förbättra och förenkla reglerna för företagande
              drivs vidare.
            </seg>
            <seg xml:id="i-e17ea5c29bf4158d-0">
              All form av diskriminering är oacceptabel i ett anständigt samhälle.
              Ska samhället utvecklas måste alla ges möjlighet att dela ansvaret
              - oavsett kön, sexuell läggning, etnisk eller kulturell bakgrund.
              Sverige ska hämta styrka ur mångfalden.
            </seg>
            <seg xml:id="i-4164146a9ce667cc-0">
              Jämställdhetslagen skärps så att målet om lika lön för lika arbete
              kan uppfyllas. Ett jämställdhetsperspektiv genomsyrar alla delar
              av regeringens politik.
            </seg>
            <seg xml:id="i-9afd48b70c2597d2-0">
              Arbetstagarnas inflytande över arbetet måste öka.
            </seg>
            <seg xml:id="i-9cc935767b7372c8-0">
              Den arbetsbetingade ohälsan måste minska. En handlingsplan för
              förnyelse av arbetslivet presenteras.
            </seg>
            <seg xml:id="i-f6b950ba1b26c1d1-0">
              Ökade resurser tillförs arbetsmiljöarbetet.
            </seg>
            <seg xml:id="i-e47097f9c620b10b-0">
              Arbetsmarknadens parter har ett stort ansvar för att åstadkomma
              en lönebildning som bidrar till fortsatt höjda reallöner, låg
              inflation och stark konkurrenskraft.
            </seg>
            <seg xml:id="i-a3a583a0c6f29f21-0">
              Kunskap och forskning gör utvecklingen hållbar.
            </seg>
            <seg xml:id="i-a5d0a888e35e8a9a-0">
              En flerårig kraftsamling för svensk forskning inleds.
            </seg>
            <seg xml:id="i-53295e808adfe1ec-0">
              Målet är att avsevärt öka antalet forskarexaminerade under kommande
              tioårsperiod. Närmare 1,3 miljarder kronor satsas fram till 2003
              på grundforskning och forskarutbildning. Särskilda satsningar
              görs på unga forskare. Antalet kvinnliga forskare ska öka.
            </seg>
            <seg xml:id="i-148742ed67c8e0ce-0">
              Naturvetenskap och teknik är fortsatt prioriterade områden. Samtidigt
              ges utbildning och forskning inom samhällsvetenskap och humaniora
              ökat stöd.
            </seg>
            <seg xml:id="i-fac58838834279d3-0">
              Universitet och högskolor ges möjlighet att skapa drygt 200 nya
              utbildningsplatser inom designområdet.
            </seg>
            <seg xml:id="i-7f87e321651c5e2c-0">
              Biotekniken är en starkt växande sektor. Svensk forskning är
              ledande och många framstående kunskapsföretag finns i vårt land.
              En omfattande forskningssatsning inleds och ett forskningsforum
              inrättas för en öppen samhällelig dialog kring de etiska frågor
              som den biotekniska forskningen väcker.
            </seg>
            <seg xml:id="i-f976cdf54ac982f5-0">
              Utbyggnaden av högskolan i hela landet fortsätter.
            </seg>
            <seg xml:id="i-9b3237c501a4421b-0">
              Målet är att hälften av en ungdomskull ska ha påbörjat högskolestudier
              vid 25 års ålder. Distansutbildningen byggs ut. Rekryteringen
              breddas. Den sociala och etniska mångfalden i högskolan ska öka.
              Kommunerna måste ta sitt ansvar för studenternas bostadssituation.
              Kunskapslyftet fortsätter.
            </seg>
            <seg xml:id="i-0d1ef6ed945377cc-0">
              Sverige ska behålla positionen som ledande IT-
            </seg>
            <seg xml:id="i-e0d83fe9a9172603-0">
              nation. Från årsskiftet införs skattelättnader för hushåll och
              företag i Sverige som investerar i bredband.
            </seg>
            <seg xml:id="i-0133509388a83fd1-0">
              Konkurrens och låga priser främjas. Utvecklingen av e-handeln
              stimuleras. Satsningen på IT i skolan fortsätter.
            </seg>
            <seg xml:id="i-886489f063bfeff2-0">
              De stora miljöhoten ska vara lösta inom en generation. De 15
              miljömålen preciseras och nya åtgärder föreslås. I samverkan med
              näringslivet vill regeringen stimulera och utveckla miljövänlig
              teknik i företagen.
            </seg>
            <seg xml:id="i-1b7d7ddff8551676-0">
              Miljökrav ska ställas vid all offentlig upphandling. En fortsatt
              grön skatteväxling gynnar både sysselsättning och miljö. Barsebäcks
              andra reaktor stängs så snart de villkor som riksdagen lagt fast
              är uppfyllda.
            </seg>
            <seg xml:id="i-5fc228770fb3cf5a-0">
              Den goda utvecklingen ska spridas i hela landet.
            </seg>
            <seg xml:id="i-97cf29e8d297899c-0">
              Befolkningsminskningen i glesbygden motverkas.
            </seg>
            <seg xml:id="i-6cd942eb692c2988-0">
              Arbetet med de regionala tillväxtavtalen fortsätter. Ett tillfälligt
              omställningsbidrag för hårt drabbade landsting införs 2001. Kommuner
              med särskilt stora problem får fortsatt stöd via Kommundelegationen.
            </seg>
            <seg xml:id="i-57ede7e79d948181-0">
              Bostadsbyggandet ska öka. Allmännyttan ska värnas och hyresrätten
              utvecklas. Fastighetsskatten sänks kraftigt på hyreshus. Den tilltagande
              bostadsbristen och segregationen i storstadsregionerna måste motverkas.
              I Helsingforssområdet ska en ny, modern stadsdel med bostäder
              och arbetsplatser byggas på gamla Tullinge flygplats. En särskild
              beredning tillsätts i syfte att förbättra kommunikationerna i
              Helsingforss- och Mälardalsområdet.
            </seg>
            <seg xml:id="i-148c5d8e80ef60e1-0">
              Sveriges lantbruk är modernt, miljöanpassat och djurvänligt.
              Svensk livsmedelsproduktions konkurrenskraft hävdas. De s.k. gödselskatterna
              ska i lämplig form återföras till jordbruket. Förslag läggs fram
              under riksdagsåret.
            </seg>
            <seg xml:id="i-8b0e94c3f86171f3-0">
              Fru talman! Sverige har ett rikt kulturliv. Det ska vi värna
              om och vara stolta över.
            </seg>
            <seg xml:id="i-85bda0e8f5b1b39b-0">
              Konstnärernas villkor ska förbättras. Fler frilansande skådespelare
              ges bättre försörjningstrygghet genom skådespelarpoolen Teateralliansen.
              Tillgängligheten till bibliotek och museer ska öka. Kulturinstitutionernas
              lokalkostnader ses över.
            </seg>
            <seg xml:id="i-3377371f6ff66e45-0">
              I vårt mångkulturella land är svenska språket en avgörande faktor
              för människors frihet och livschanser. Kulturen kan vara en språngbräda
              för språkutvecklingen. Inte minst gäller det boken och läsandet.
            </seg>
            <seg xml:id="i-e4f86ed4a321408f-0">
              Ansvaret för att väcka barnens lust att läsa delar vi alla -
              föräldrar, skolpersonal och andra vuxna. Vi måste ta oss tid att
              resa med barnen i fantasin, låta oss förtrollas och förundras
              tillsammans med dem och se på världen en stund ur någon annans
              perspektiv.
            </seg>
            <seg xml:id="i-2db51319ef1805c4-0">
              Tsatsiki, Sune, Fredda 8 år och andra av barnböckernas personligheter
              är viktiga. De har känslor, tankar och upplevelser som alla barn
              kan känna igen
            </seg>
            <seg xml:id="i-b3559d163b1e023b-0">
              - och nya ord att pröva för att uttrycka dem.
            </seg>
            <seg xml:id="i-e9ac16e799b4bd86-0">
              Så kan vi lära oss att känna igen oss själva i andra.
            </seg>
            <seg xml:id="i-dbfa17e192adf461-0">
              Så kan vi alla bidra till att öka den tolerans och förståelse
              mellan människor som är så viktig för demokratin.
            </seg>
            <seg xml:id="i-9e1f7ba9931a5758-0">
              Fru talman! Sverige får aldrig någonsin mer hamna i den tvångströja
              som växande underskott sätter på politiken.
            </seg>
            <seg xml:id="i-b4dccc65143906a1-0">
              Läxan av krisåren är bitter. Men kanske lärde vi oss också att
              bättre uppskatta det Välfärdssverige som vi tidigare ofta tog
              för givet.
            </seg>
            <seg xml:id="i-6f8d08e27364da12-0">
              Låt oss ta vara på trygga och fria människors kraft att förverkliga
              sina idéer och drömmar, så att utvecklingen drivs framåt.
            </seg>
            <seg xml:id="i-f22529a89d55b9a6-0">
              Låt oss bygga vidare på det folkhem där styrkan växer ur sammanhållningen
              och människors vilja till solidaritet med varandra och med kommande
              generationer.
            </seg>
            <seg xml:id="i-97de78863b0912d1-0">
              Låt oss göra detta riksmöte inte bara till starten för det politiska
              arbetet i ett nytt årtusende, utan också till starten för en ny
              politisk reformtid. Tack.
            </seg>
            <seg xml:id="i-51f81af2e9d4b45c-0">
              John Bauer Brass konserterar
            </seg>
            <seg xml:id="i-1fe37e0c12c6d730-0">
              av Ingvar Lidholm
            </seg>
            <seg xml:id="i-0caaadef58ee0c29-0">
              Chitra
            </seg>
            <seg xml:id="i-f31e9233a406abc2-0">
              Statsministern avger regeringsförklaring
            </seg>
            <seg xml:id="i-10530654d1232282-0">
              ----------------------------------------------------
            </seg>
            <seg xml:id="i-ae07be3c3c92e734-0">
              Arméns musikkår konserterar
            </seg>
            <seg xml:id="i-061ae0f1efe27bbc-0">
              Trapphallen:
            </seg>
            <seg xml:id="i-0b4595b41a54b054-0">
              Folkdanslaget Kedjan paraderar med Sveriges landskapsfanor
            </seg>
            <seg xml:id="i-24ebb0fc8686e2f1-0">
              Fanfarblåsare
            </seg>
          </u>
          <note xml:id="i-94180070badab9a4-0">
            2001 respektive den 1 januari 2002.
          </note>
          <note xml:id="i-749b5b20189796b2-0">
            · Fackföreningsavgiften jämställs med avgifter till arbetsgivarorganisationer.
            Avdragsrätt införs.
          </note>
          <note xml:id="i-085a6e837c301ed9-0">
            3 § Ceremonin avslutades kl. 14.47.
          </note>
          <note xml:id="i-cfca3a629a61731f-0">
            Bilaga
          </note>
          <note xml:id="i-39f5c8744d79dc96-0">
            Program för öppnandet av riksmötet 2000/01
          </note>
          <note type="date" xml:id="i-9841568bc7607e7e-0">
            tisdagen den 19 september 2000 kl. 14.00
          </note>
          <note xml:id="i-7b7e2cbfcdddb568-0">
            Musik under samlingen av bl. a. Evert Taube och Carl Michael
            Bellman
          </note>
          <note xml:id="i-8625d2ad46701651-0">
            Fanfar
          </note>
          <note xml:id="i-9ab2ef9c3db7a06e-0">
            Kungssången
          </note>
          <note xml:id="i-c35364e28ec9c60e-0">
            - Allegro appassionata
          </note>
          <note xml:id="i-e56d14649d1e4670-0">
            - Recitando, passionato e patetico-Andante sostenuto av Wilhelm
            Stenhammar
          </note>
          <note xml:id="i-cfbbb346de87d674-0">
            Talmannen
          </note>
          <note xml:id="i-f6d8b22d9e2678b0-0">
            Hans Majestät Konungen öppnar riksmötet
          </note>
          <note xml:id="i-f95ac481f19cfb4e-0">
            Fanfar av Anders Högstedt
          </note>
          <note xml:id="i-b55a2c10750d7c3f-0">
            Chitra
          </note>
          <note xml:id="i-adf1d1fd9b0b6b4b-0">
            - Lo stesso tempo
          </note>
          <note xml:id="i-e0edd21c41635d1c-0">
            - Andante av Wilhelm Stenhammar
          </note>
          <note xml:id="i-69a5b06f1c61fb6f-0">
            Torn-Eriks visa av Nils Lindberg, arr.
          </note>
          <note xml:id="i-53d5f149d611e341-0">
            Nationalsången
          </note>
          <note xml:id="i-bc68154c2539bb3d-0">
            Grande Marche av Charles Voss
          </note>
          <note xml:id="i-e250f68280e2542c-0">
            Medverkande
          </note>
          <note xml:id="i-9574f091338525ef-0">
            Riksplan:
          </note>
          <note xml:id="i-fc038129b55120ab-0">
            Oscars barn- och ungdomskör - Margareta Juul, dirigent och Magnus
            Svensson, piano
          </note>
          <note xml:id="i-2db1a2a8e0d8e3df-0">
            Zeke - Cecilia Österholm och Kerstin Andersson, nyckeharpa
          </note>
          <note xml:id="i-cc1f2f1c9b99837a-0">
            Plenisalen:
          </note>
          <note xml:id="i-11e48931cec887ee-0">
            Uppsala Kammarsolister
          </note>
          <note xml:id="i-78467b43be5aa0bc-0">
            John Bauer Brass
          </note>
          <note xml:id="i-582467a9a34a6411-0">
            Innehållsförteckning
          </note>
          <note xml:id="i-f216db2bd90379b1-0">
            1
          </note>
        </div>
      </body>
    </text>
  </TEI>
</teiCorpus>
