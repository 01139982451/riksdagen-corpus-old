<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--35</head>
          <docDate when="2010-12-15">2010-12-15</docDate>
        </div>
      </front>
      <body>
        <div>
          <note xml:id="i-cd108b0f256bd182-0">
            ﻿
          </note>
          <note xml:id="i-9fa10e7ddd3ba566-0">
            Riksdagens protokoll
          </note>
          <note xml:id="i-50fa7e87e007ff09-0">
            2010/11:35
          </note>
          <note xml:id="i-ef0536871afb9d73-0" type="date">
            Onsdagen den 15 december
          </note>
          <note xml:id="i-ecec8cc4740eafd1-0">
            Kl. 09:00 - 22:37
          </note>
          <note xml:id="i-0620c9f97629d40b-0">
            1 § Justering av protokoll
          </note>
          <note xml:id="i-7a17cc1d4de0bd33-0">
            Justerades protokollet för den 9 december.
          </note>
          <note xml:id="i-562873ce1ffe30f7-0">
            2 § Meddelande om ändring i kammarens sammanträdesplan
          </note>
          <note xml:id="i-d532a1cebcd30c49-0">
            Förste vice talmannen meddelade att torsdagen den 16 december
            skulle voteringen kl. 10.00 utgå. Voteringen kl. 16.00 skulle
            kvarstå.
          </note>
          <note xml:id="i-422e3d887dbdb1b6-0">
            3 § Anmälan om inkomna protokollsutdrag från utskott
          </note>
          <note xml:id="i-c3f2e94b786313bc-0">
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note xml:id="i-9223dd0aea0bc47c-0">
            4 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-7a369db2b52c48e7-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-c9a292477b35137a-0">
            KOM(2010)376
          </note>
          <note xml:id="i-ac274493e7d97669-0">
            KOM(2010)629
          </note>
          <note xml:id="i-7c084b5f72389084-0">
            KOM(2010)639
          </note>
          <note xml:id="i-b270128e7512c1fb-0">
            5 § Hänvisning av ärende till utskott
          </note>
          <note xml:id="i-c67a3e6cc7f205d5-0">
            Föredrogs och hänvisades
          </note>
          <note xml:id="i-5a27751502d744f3-0">
            6 § Förnyad bordläggning
          </note>
          <note xml:id="i-85591783eb1afc52-0">
            Föredrogs och bordlades åter
          </note>
          <note xml:id="i-75870d13d24c435c-0">
            7 § Ändring i marknadsföringslagen
          </note>
          <note xml:id="i-44ecae42c975e2e3-0">
            Föredrogs
          </note>
          <note xml:id="i-78cf609435654bf8-0">
            Förste vice talmannen konstaterade att ingen talare var anmäld.
          </note>
          <note xml:id="i-658aadf29e98243b-0">
            8 § Fortsatt svenskt deltagande i internationella säkerhetsstyrkan
            i Afghanistan (ISAF)
          </note>
          <note xml:id="i-44ecae42c975e2e3-1">
            Föredrogs
          </note>
          <note type="speaker" xml:id="i-3da35c46b9441808-0">
            Anf. 1 MIKAEL JANSSON (SD):
          </note>
          <u who="mikael_jansson_78d74b" next="cont" xml:id="i-04f27b858a8c8830-0"/>
          <note xml:id="i-835ee5b4270a08c6-0">
            Fru talman! Jag vill börja med att yrka bifall till reservation
            1 på punkt 2 och reservation 3 på punkt 3.
          </note>
          <u who="mikael_jansson_78d74b" prev="cont" xml:id="i-32efcbb59272a678-0">
            <seg xml:id="i-212563e37ec69efb-0">
              Mobiliserade av 11 september-attacken anföll USA talibanregimen
              i Afghanistan i det så kallade kriget mot terrorismen. Det är
              delvis förståeligt att USA reagerade så, även om det folkrättsliga
              läget för USA:s krig mot talibanerna i Afghanistan och Saddam
              Husseins regim i Irak är oklart.
            </seg>
            <seg xml:id="i-93e9a16d45d7beab-0">
              Varje nation som drabbas av terrorism kommer någonstans på skalan
              att påbörja militära motåtgärder: Låt oss hoppas att terrorismen
              drar tillbaka sitt fula tryne av sig självt.
            </seg>
            <seg xml:id="i-909bde0627ba06b9-0">
              Nu, nio år senare, kan vi börja sammanfatta den internationella
              insatsen med FN-mandat. Det finns goda skäl att berömma de svenska
              soldaterna och den svenska insatsen i Afghanistan. I ett land
              med stora motsättningar och med en historia av strider mot ockupationsmakter
              är det viktigt att ha målet att dämpa befintliga konflikter och
              att inte skapa nya. De svenska trupperna har haft detta för ögonen
              och försökt hjälpa lokalbefolkningen med praktiska problem.
            </seg>
            <seg xml:id="i-6c87ef9ccb143086-0">
              Den så kallade surge där ISAF och främst USA satsar på truppförstärkningar
              för att nå fram till ett avgörande mot talibanerna har möjligen
              nått vissa taktiska framgångar i de områden där man har kraftsamlat,
              men i praktiken är det inte säkert att detta utgör en framgång.
              Följden verkar bli att talibanerna helt enkelt flyttar sin verksamhet
              till andra delar av Afghanistan som tidigare varit relativt förskonade
              från angrepp, därav också de ökade attackerna mot svenska trupper.
            </seg>
            <seg xml:id="i-06f3777cff9c4fad-0">
              Sovjetunionen som ockuperade Afghanistan i tio år förundrades
              över motståndet från dem som inte kunde tolerera en ockupation.
              I en sovjetisk analys talades om tre alternativ: 1) Borttränga
              och decimera de afghanska folken och flytta in andra folk. Detta
              ansågs lyckligtvis politiskt omöjligt. 2) Hålla 500 000 sovjetsoldater
              i landet permanent. Detta ansågs ekonomiskt omöjligt. 3) Dra sig
              ur.
            </seg>
            <seg xml:id="i-681a5b144e762d1a-0">
              Sovjetunionen valde det senare. Vi anser naturligtvis inte att
              Sovjetunionen ska vara en förebild i något hänseende, men det
              finns något att lära av historien.
            </seg>
            <seg xml:id="i-39432ca2ba413007-0">
              Det finns i dag litet hopp om internationell seger i Afghanistan.
              Det som avgör insatsens framtid är hur länge amerikanerna stannar
              kvar. När väl amerikanerna börjar dra sig ur är klockan slagen
              också för övriga deltagare i ISAF. Det finns klara indikationer
              på att Amerika, som är alltmer slitet av interna ekonomiska problem,
              siktar på att låta den afghanska armén ta över så snart det är
              praktiskt möjligt, vilket i praktiken verkar bli någonstans från
              och med 2014. USA verkar moget att förhandla med talibanerna.
            </seg>
            <seg xml:id="i-a967c16d8ccab0b7-0">
              Tyvärr finns det inte mycket som talar för att den afghanska
              armén vare sig i dag eller i framtiden kommer att vara redo för
              uppgiften att garantera säkerhet i Afghanistan. Armén plågas av
              omfattande deserteringar, och 1520 procent av de vapen som amerikanerna
              har utrustat armén med under åren är i dag förkomna, vilket i
              praktiken sannolikt betyder att de har hamnat i talibanernas händer,
              antingen som krigsbyte eller genom direkt försäljning från korrupta
              element inom armén.
            </seg>
            <seg xml:id="i-6d347e8342e2911e-0">
              Narkotikamissbruket är vida spritt inom såväl armén som polisen.
              Särskilt polisen förefaller på flera håll snarare vara ett redskap
              för klanerna i de ständigt närvarande konflikterna än ett redskap
              för regeringen.
            </seg>
            <seg xml:id="i-3784a0a06d02c2f5-0">
              Fru talman! Ur vår synpunkt är ett av de största problemen i
              Afghanistan att det är ett land utan folk. Det existerar inga
              afghaner. Befolkningen i landet är splittrad på ett stort antal
              olika folkgrupper, varav ingen kan sägas vara dominerande. Den
              största folkgruppen, pashtunerna, utgör 62 procent av invånarna
              i landet och utgör dessutom en fjärdedel av Pakistans befolkning.
            </seg>
            <seg xml:id="i-805c2965c0c97397-0">
              Jag nämner detta, fru talman, som ytterligare ett exempel på
              varför situationen i landet är så hopplös. Afghanistan har inga
              naturliga gränser och ingen enhetlig grund för att bygga demokrati.
              Allt detta är ett arv från den tid då gränserna sattes av kolonialmakten
              Storbritannien.
            </seg>
            <seg xml:id="i-0cc7788fe0fabcd7-0">
              Det är nu viktigt att vi inser att den här insatsen kanske inte
              kan bringas till ett lyckligt slut, att det här mycket väl kan
              tänkas pågå i decennier till ett högt pris i mänskligt lidande
              och utan att vi kommer ett enda steg närmare ett lyckligt slut.
            </seg>
            <seg xml:id="i-af080bedbf749831-0">
              Detta är oacceptabelt. Vi måste någon gång säga: Nu räcker det.
              Nu drar vi oss tillbaka.
            </seg>
            <seg xml:id="i-33cc147f5e8f12e1-0">
              Vi måste någon gång inse att vår verksamhet i Afghanistan inte
              är den enda plats där svenska insatser kan bidra till en bättre
              värld. Kanske är det till och med så, fru talman, att våra resurser
              bättre utnyttjas på en annan plats och kan rädda fler människors
              liv än vad som för närvarande är fallet.
            </seg>
            <seg xml:id="i-7eb3462760d6e464-0">
              Bortsett från rent altruistiska skäl finns det också mer krassa
              skäl för ett tillbakadragande. Som jag tidigare har anfört i denna
              talarstol är det trots allt så att det svenska försvaret ska existera
              för att skydda och försvara Sverige. Varje krona vi använder ur
              försvarsbudgeten till en insats i Afghanistan är en krona som
              kunde ha använts till att bygga upp det svenska försvaret till
              en mer solid nivå.
            </seg>
            <seg xml:id="i-c27bc00fc520bf09-0">
              Fru talman! Den aktuella propositionen talar om en ambition att
              helt gå från stridande till stödjande 2014 en ambition, nota bene.
              Om det skulle visa sig att den afghanska armén inte skulle vara
              redo, kommer tillbakadragandet då att äga rum eller är det då
              regeringens avsikt att vi ska stanna kvar i evinnerlig tid tills
              detta sker? Och om nu den afghanska armén genom någon gudomlig
              försyn på papperet anses tillräckligt bra för att kunna ta över
              det formella ägarskapet av insatserna, hur länge kommer i så fall
              denna stödjande funktion att pågå?
            </seg>
            <seg xml:id="i-267193700e90bfdc-0">
              Jag fruktar att detta bara är ett sätt att med ett penndrag förändra
              det man kallar den aktiva insatsen i landet, trots att det kanske
              egentligen inte förändrar något konkret på marken.
            </seg>
            <seg xml:id="i-77d4597878003540-0">
              Därför, fru talman, är det min och Sverigedemokraternas inställning
              att vi måste fatta beslut om ett verkligt tillbakadragande. Det
              ska inte vara ett förhastat tillbakadragande utan en värdig avveckling
              av insatsen under ordnade former men tidsbestämt.
            </seg>
          </u>
          <note type="speaker" xml:id="i-25a47534d9e20c28-0">
            Anf. 2 HANS LINDE (V):
          </note>
          <u who="hans_linde_857e1f" xml:id="i-b0468eaea5491285-0">
            <seg xml:id="i-a84c781b5a952e05-0">
              Fru talman! I dag ska vi debattera regeringens proposition om
              fortsatt svenskt deltagande i den Natoledda internationella säkerhetsstyrkan
              i Afghanistan men också den överenskommelse som de borgerliga
              partierna slutit tillsammans med Socialdemokraterna och Miljöpartiet
              och som berör Sveriges engagemang i Afghanistan under hela mandatperioden.
              Detta är kanske den viktigaste utrikespolitiska debatten vi kommer
              att ha i denna kammare under denna mandatperiod. De beslut vi
              fattar senare i dag kommer att ha långtgående och direkta konsekvenser
              inte bara för de svenska män och kvinnor vi skickar ut i en internationell
              insats utan framför allt för de miljoner afghaner som lever i
              en vardag kantad av krig, övergrepp och djupaste fattigdom.
            </seg>
            <seg xml:id="i-220e90a745ef5eef-0">
              För mig som vänsterpartist är det solidariteten med det afghanska
              folket som är utgångspunkten. Vår kamp för rättvisa, jämställdhet,
              fred och frihet kan varken sluta eller börja vid Sveriges gränser.
              Det är en kamp som också måste föras i Afghanistan. Vi vill därför
              att Sverige ska finnas på plats i Afghanistan under mycket lång
              tid framöver för att stödja det afghanska folkets egen kamp för
              ett liv i fred och värdighet. Vi vill att Sverige ska göra mer,
              inte mindre, för att ingen afghansk flicka ska förvägras rätten
              att gå i skolan, ingen afghan ska behöva gå och lägga sig med
              skräcken för nattliga bombanfall och ingen ung afghan ska behöva
              känna att framtiden är utan hopp.
            </seg>
            <seg xml:id="i-f82a3fc5053e88fc-0">
              Huvudfrågan är därför i dagens debatt hur vi bäst bidrar till
              att bygga ett fritt och demokratiskt Afghanistan i fred. För mig
              som vänsterpartist är inte svaret på den frågan ett fortsatt svenskt
              deltagande i det misslyckade kriget i Afghanistan. Svaret på den
              frågan är ökat bistånd, ökade civila insatser och ökat stöd till
              de försök till freds- och försoningsprocesser som nu pågår i Afghanistan.
              Men det handlar också om att stå upp för en human flyktingpolitik
              där de afghaner som flyr undan krigets grymhet kan få en fristad
              i vårt land. Det är för mig det självklara svaret om man har solidariteten
              med det afghanska folket som utgångspunkt.
            </seg>
            <seg xml:id="i-0c6c8466f7d096e6-0">
              Fru talman! I snart nio år har Sverige deltagit i den Natoledda
              internationella säkerhetsstyrkan i Afghanistan, ISAF. Efter nio
              år är det hög tid att ställa sig frågan: Vad har man egentligen
              uppnått? Har ISAF lyckats med sitt uppdrag att främja freden,
              säkra biståndsorganisationernas arbete, bidra till demokratisering
              och säkra kvinnornas rättigheter? På punkt efter punkt kan vi
              konstatera att ISAF har misslyckats och att det är ett misslyckande
              som det afghanska folket i dag betalar det högsta priset för genom
              en vardag kantad av våld, fattigdom och kränkningar av de mänskliga
              rättigheterna. Det är hög tid att vi i denna kammare tar intryck
              av det totala misslyckandet på marken i Afghanistan.
            </seg>
            <seg xml:id="i-6edfb1a7c5d452cf-0">
              Fru Talman! ISAF-insatsen kallas för en fredsfrämjande insats,
              men frågan är hur väl man lyckats främja freden under de gångna
              nio åren. Vi har sett hur våldet har eskalerat, blivit allt grövre
              och spridit sig till allt större delar av Afghanistan. Enligt
              FN:s siffror dödades 1 271 civila afghaner under första halvåret
              2010. Det är en ökning med 30 procent jämfört med samma period
              året före. Antalet dödade afghanska barn ökade första halvåret
              i år med 55 procent. Denna ökning bekräftar en längre dyster trend
              av ständigt fler civila dödsoffer.
            </seg>
            <seg xml:id="i-aff7ff0458eba373-0">
              Den brokiga motståndsrörelsen där talibanerna ingår har samtidigt
              flyttat fram sina positioner och har återetablerat sig i allt
              fler provinser. Vi ser hur allt fler oskyldiga afghaner, även
              kvinnor och barn, faller offer för talibanernas grymma våld.
            </seg>
            <seg xml:id="i-d619b1e4e8573d81-0">
              Låt mig vara glasklar på den punkten. Talibanerna är en rörelse
              som ingen vän av demokrati, mänskliga rättigheter eller jämställdhet
              kan känna någon form av sympati för. Men det är också hög tid
              att vi inser att den brokiga motståndsrörelsen inte kan besegras
              militärt. Sverige borde i stället fokusera på orsakerna till att
              unga afghanska män väljer att ansluta sig till talibanerna. Just
              nu i Afghanistan växer en hel generation upp utan möjlighet att
              få ett arbete, försörja sig och bilda familj om inget radikalt
              sker. Hopplösheten som följer i fattigdomens spår är talibanernas
              bästa vän och borde vara vår största fiende för oss som önskar
              se ett demokratiskt Afghanistan i fred.
            </seg>
            <seg xml:id="i-5c8c8e219eca0f67-0">
              Vi ska också komma ihåg att det inte bara är motståndsrörelsen
              som dödar civila. Under första halvåret 2010 dödades 69 civila
              afghaner av ISAF:s luftattacker. Dessa övergrepp har skapat ett
              omänskligt lidande för civilbefolkningen, men de har också underlättat
              motståndsrörelsens arbete med att demonisera de utländska soldaterna,
              mobilisera stöd bland befolkningen och rekrytera nya soldater
              till sina led. Det är något som fick tidigare amerikanska befälhavaren
              och jag får säga att det inte är så ofta en vänsterpartist citerar
              en sådan Stanley McChrystal att i en rapport säga: Rebellerna
              kan inte besegra oss militärt, men vi kan besegra oss själva.
              Det är precis det som just nu sker på marken i Afghanistan.
            </seg>
            <seg xml:id="i-65bf00155235df87-0">
              Fru talman! Fattigdomen är i dag utbredd i Afghanistan. Enligt
              FN lever 36 procent av afghanerna i extrem fattigdom och 37 procent
              precis över fattigdomsgränsen. Enligt brittiska biståndsorganisationen
              Oxfam har 235 000 afghaner blivit hemlösa under de gångna årens
              krig. Mer än 320 000 afghaner lever som internflyktingar i sitt
              eget land. Afghanistan toppar dessutom statistiken när det kommer
              till näringsbrist bland barn och andelen kvinnor som är analfabeter.
              Varje år dör mer än 20 000 kvinnor i Afghanistan i samband med
              en graviditet. Det är med andra ord långt farligare att vara gravid
              än att vara utländsk soldat i dagens Afghanistan.
            </seg>
            <seg xml:id="i-4b5907407aefc223-0">
              Kriget i Afghanistan kan därför inte heller beskrivas som någon
              feministisk framgång. Och det kanske inte är så förvånande. Det
              är inte soldater som bygger jämställdhet, utan det gör vi med
              hjälp av biståndsinsatser för utbildning och mödravård, men kanske
              framför allt genom att ge stöd till de afghanska kvinnor som själva
              organiserar sig för sina intressen och sina rättigheter.
            </seg>
            <seg xml:id="i-5ab25f6f0c2f2c11-0">
              Framsteg har samtidigt gjorts, och de ska inte förringas. Fler
              afghanska barn, i synnerhet pojkar, kan gå i skolan. Fler afghaner
              har tillgång till sjukvård. Men dessa framsteg har ju inte byggts
              av militärer utan av civila biståndsorganisationer. Även om våra
              svenska soldater är kompetenta och välutbildade kan de inte utbilda
              barnmorskor, och det ligger inte i deras uppdrag att följa barn
              till skolan.
            </seg>
            <seg xml:id="i-9bee678907fab641-0">
              Det är också viktigt att i sammanhanget påminna om att samtidigt
              som den borgerliga alliansen med stöd av Socialdemokraterna och
              Miljöpartiet nu avsätter 1,9 miljarder svenska kronor för den
              militära insatsen nästa år kostar en säker förlossning i Afghanistan
              35 kronor. Enligt Svenska Afghanistankommittén motsvarar kostnaden
              för en svensk soldat i Afghanistan under ett år årslönerna för
              50 välutbildade afghanska lärare eller årskostnaden för 1 400
              afghanska flickors och pojkars utbildning.
            </seg>
            <seg xml:id="i-5f3bd55bdcb68d9d-0">
              Sist kan vi konstatera att även demokratiseringen av Afghanistan
              har misslyckats. Det senaste parlamentsvalet, dagen före vårt
              eget riksdagsval, kan inte beskrivas som något annat än ett demokratiskt
              fiasko. Presidentvalet 2009 slutade med att Hamid Karzai kunde
              fortsätta som president bara tack vare att hans huvudmotståndare
              drog sig ur i sista minuten. Karzai fick aldrig 50 procent av
              rösterna, FN ogiltigförklarade en stor del av de avgivna rösterna
              och en andra valomgång genomfördes inte.
            </seg>
            <seg xml:id="i-4a6faccc094e5f3a-0">
              Sammanfattningsvis kan vi konstatera att ISAF har misslyckats
              med att främja freden, misslyckats med att besegra talibanerna,
              misslyckats med att i grunden förbättra levnadssituationen för
              det afghanska folket och misslyckats med att stärka kvinnornas
              rättigheter. Det är uppenbart att den nuvarande militära strategin
              inte fungerar, att vi behöver byta från en militär till en civil
              strategi i Afghanistan och att vi behöver ersätta de svenska soldaterna
              med bistånd, civila lösningar och politiskt stöd till de försök
              till freds- och försoningsprocess som pågår.
            </seg>
            <seg xml:id="i-fbd13ced9babc022-0">
              Fru talman! Vänsterpartiet har en reservation i dagens betänkande,
              och jag vill yrka bifall till reservation 2. I vår reservation
              föreslår vi ett byte av strategi, från militär till civil, och
              att Sverige inleder en avveckling av den svenska insatsen under
              första halvåret 2011. Det är en avveckling som successivt ska
              fortsätta fram till första halvåret 2013 då den militära insatsen
              helt ska ha avvecklats. Vi anser vidare att det svenska biståndet
              tydligt ska öka.
            </seg>
            <seg xml:id="i-00873a6e8fb6ab84-0">
              Vår reservation, som Vänsterpartiet i dag står bakom, är likalydande
              med den rödgröna överenskommelse som vi tillsammans med Socialdemokraterna
              och Miljöpartiet presenterade den 27 augusti. Överenskommelsen
              var en kompromiss mellan tre partier som vi gemensamt presenterade
              och gemensamt sökte stöd och mandat för från svenska folket. Vi
              må ha förlorat valet i det rödgröna samarbetet, men vi som sitter
              i denna kammare från de rödgröna partierna har också fått ett
              mandat från våra väljare. För mig är det en självklarhet att inte
              bara de väljare som röstade på de borgerliga partierna ska företrädas
              i denna debatt, utan också de miljoner väljare som valde att lägga
              sin röst på Socialdemokraterna, Miljöpartiet och Vänsterpartiet
              ska vara företrädda i denna debatt. Jag beklagar djupt att Socialdemokraterna
              och Miljöpartiet har valt att svika, lämna och överge det löfte
              vi gemensamt gav till väljarna.
            </seg>
            <seg xml:id="i-6d89aebe92a515d7-0">
              Den överenskommelse som nu ligger på riksdagens bord och som
              sträcker sig över hela mandatperioden saknar alla fundament som
              vi hade i den rödgröna överenskommelsen. Det saknas ett startdatum
              för ett tillbakadragande, det saknas ett slutdatum för när den
              svenska militära insatsen ska vara avvecklad, det saknas ett byte
              från militär till civil strategi och det saknas tydliga löften
              om ett ökat civilt bistånd. Skulle man vara välvilligt inställd
              jag kan väl kosta på mig att vara det en kort stund skulle man
              kunna säga att den överenskommelse som nu ligger på riksdagens
              bord innebär ett byte av strategi från en militär strategi till
              en annan. Men vi ska också komma ihåg att ingenstans i regeringens
              proposition utlovar man att den svenska militära insatsen ska
              minska med en enda soldat under denna mandatperiod.
            </seg>
            <seg xml:id="i-69830c2504c8cad6-0">
              För Vänsterpartiet är utgångspunkten vår solidaritet med det
              afghanska folket. Därför har det inte varit möjligt för oss att
              stödja sexpartiöverenskommelsen som nu ligger på riksdagens bord.
            </seg>
            <seg xml:id="i-b991fcb0ae7558c2-0">
              I valet mellan ett fortsatt svenskt deltagande i kriget i Afghanistan
              och ett starkt svenskt engagemang för freden står Vänsterpartiet
              i dag ensamt i denna kammare. Det är en ensamhet som jag beklagar,
              för när Sverige nu för första gången på 200 år befinner sig i
              krig kan fredsvännerna aldrig bli för många. Men jag vet samtidigt
              att våra krav på en annan Afghanistanpolitik har ett brett och
              växande folkligt stöd i vårt land. Det är denna folkliga och breda
              fredsopinion som Vänsterpartiet representerar när vi i dag kl.
              16 röstar, och vi röstar för freden, för solidariteten och för
              en avveckling av den svenska militära insatsen i Afghanistan.
            </seg>
          </u>
          <note xml:id="i-aacd0423688c63c5-0">
            I detta anförande instämde Lars Ohly (V).
          </note>
          <note type="speaker" xml:id="i-8a9db31c7dd03a5e-0">
            Anf. 3 KARIN ENSTRÖM (M):
          </note>
          <u who="karin_enstrom_8ae189" xml:id="i-8479ceb837adaa84-0">
            <seg xml:id="i-baec53edfc6d82f2-0">
              Fru talman! Det är nu nästan exakt ett år sedan denna kammare
              senast möttes för att debattera den svenska medverkan i ISAF-insatsen.
              Det gångna året har sannolikt varit det mest formativa och turbulenta
              under det senaste årtiondet, både för ISAF-insatsen i stort och
              för det svenska bidraget till denna insats. Det som har påverkat
              oss här hemma mest är naturligtvis den tragiska förlusten av tre
              svenska soldater, vilken vi djupt beklagar.
            </seg>
            <seg xml:id="i-ac21cdf9b26e19df-0">
              Samtidigt är det först nu, ett årtionde efter att insatsen påbörjades,
              som alla instrumenten börjar komma på plats och kan ge full effekt.
            </seg>
            <seg xml:id="i-bf88cf113e3c1f7a-0">
              För det första har London- och Kabulkonferenserna som genomförts
              under våren och sommaren erbjudit en tydlig gemensam politisk
              målbild för insatsen i Afghanistan. Ett ökat afghanskt ägarskap
              och ledarskap är helt avgörande både för att regeringen Karzai
              ska kunna åtnjuta legitimitet hos det afghanska folket och för
              att insatserna ska kunna ge en bestående effekt.
            </seg>
            <seg xml:id="i-df712186e6bef655-0">
              För det andra har det militära trycket på talibanerna ökat avsevärt
              genom den truppförstärkning som USA och president Obama har valt
              att genomföra. Vi har också sett i många underrättelserapporter
              att talibanerna är pressade och snarare har börjat flytta fokus
              från söder till norr.
            </seg>
            <seg xml:id="i-437e2c62edf5183f-0">
              För det tredje har det första parlamentsvalet genomförts av afghanerna
              själva i Afghanistan. Visst är det många problem kopplade till
              det här och allt är inte helt utrett, men det är ändå en relativ
              framgång att afghanerna själva har kunnat gå till val.
            </seg>
            <seg xml:id="i-d34b204e599c154c-0">
              För det fjärde presenterade den svenska regeringen i juli en
              samlad strategi för vårt engagemang i Afghanistan, vilket har
              efterlysts, och den ökar vår förmåga att använda alla instrumenten
              i vår säkerhetspolitiska verktygslåda.
            </seg>
            <seg xml:id="i-5e4e6a1cc19b70df-0">
              För det femte har vi kraftigt ökat biståndet till Afghanistan.
              Vårt bistånd, inklusive det multilaterala och humanitära biståndet,
              uppgår till över 800 miljoner kronor för 2010.
            </seg>
            <seg xml:id="i-6d6df9f8810fbc64-0">
              Det är också positivt att i och med beslutet i dag kommer hela
              ISAF att få tillgång till en helikopterenhet med sjukvårdsförmåga.
              Vikten av god sjukvård kan inte nog betonas det har vi gjort tidigare
              i kammaren, och det kommer vi att fortsätta att göra.
            </seg>
            <seg xml:id="i-e34470a1259c3c94-0">
              Fru talman! Jag är väldigt glad över att vi har en så bred samsyn
              i utskottet och i kammaren för att Sveriges engagemang för Afghanistan
              ska fortsätta att vara långsiktigt och starkt. Vi tar ansvar för
              utvecklingen i Afghanistan, och det gör vi både för det afghanska
              folkets skull och för att det ligger i Sveriges intresse att göra
              så i kampen mot den internationella terrorismen och narkotikahandeln
              och för att bidra till fred och stabilitet i världen.
            </seg>
            <seg xml:id="i-3aeafe7361b9db93-0">
              Det är en prövande tid, inte minst med tanke på helgens händelser
              här i Helsingfors. Men vi kan inte ge efter för den typen av utpressning,
              utan det är en tid för att samlas. Vi har trupper i Afghanistan
              varje dag, svenska kvinnor och män, som tar stora personliga risker,
              och de behöver veta att de har vårt stöd. Vi ska som sagt inte
              låta oss skrämmas av extremister.
            </seg>
            <seg xml:id="i-d9eb34c7693282a1-0">
              Säkerhetssituationen på marken i Afghanistan är också svår. Till
              del är den det eftersom det finns fler soldater där som ökar antalet
              stridskontakter, därför att både Sverige och andra länder gör
              mer. Vi måste förbereda oss på att fler kan stupa och att det
              kan bli sämre innan det blir bättre.
            </seg>
            <seg xml:id="i-1b613a9a2d6b0891-0">
              Långsiktigt finns det inte en enbart militär lösning på konflikten,
              utan det kommer att krävas fredsförhandlingar och kommer att krävas
              förhandlingar även med talibaner, eller så kallade talibaner,
              som måste vara villiga att följa den afghanska konstitutionen
              och ta avstånd från terrorism och våldshandlingar. Det måste bli
              en fred på den folkvalda regeringens villkor, och då måste regeringen
              ha en styrkeposition för att kunna förhandla. Ju svagare regering,
              desto sämre förhandlingsposition har man.
            </seg>
            <seg xml:id="i-f20c874650852b6d-0">
              Att nu, som Vänsterpartiet tycker, om några veckor avbryta insatsen
              skulle kasta Afghanistan in i ett ännu värre kaos. Det skulle
              försvåra förutsättningarna för förhandlingar. Vi vet att man i
              sådana här sammanhang måste ha uthållighet. Fredsuppbyggande arbete
              tar tid. Vi har varit aktiva på Balkan i nästan 20 år. Situationen
              i Irak såg helt olöslig ut. Det finns stora problem kvar, men
              det har blivit bättre.
            </seg>
            <seg xml:id="i-60301a29fdc67914-0">
              Det är en hel del som har blivit bättre i Afghanistan också.
              Det finns en hel del positiva tecken. 2010 års ekonomiska tillväxt
              ser ut att hamna på ungefär 8 procent. Sju miljoner barn går i
              skolan varav 40 procent är flickor. Den afghanska armén fortsätter
              att utvecklas positivt. I undersökningar som har gjorts säger
              59 procent av afghanerna att de tror att deras land rör sig i
              rätt riktning. Över två tredjedelar av befolkningen vill se en
              fortsatt internationell närvaro i Afghanistan.
            </seg>
            <seg xml:id="i-86236c689f66ea12-0">
              Det finns också mätningar som visar att 65 procent av befolkningen
              lägger skulden för det utbredda våldet på talibanerna medan mindre
              än 5 procent anklagar ISAF-styrkan för detta.
            </seg>
            <seg xml:id="i-980bd83ba304453b-0">
              Fru talman! Jag var själv för några veckor sedan i FN:s generalförsamling
              och lyssnade på debatten om Afghanistanresolutionen. Det som var
              tydligt var att det internationella samfundets engagemang är starkt.
              Afghanistans FN-ambassadör uttryckte i sitt tal sin tacksamhet
              för detta engagemang och stöd. Han uttryckte också en farhåga
              om vad som skulle hända om vi inte fortsätter att stödja Afghanistan.
              Han har en förhoppning om att vi tillsammans med resten av det
              internationella samfundet ska fortsätta att stödja Afghanistan.
            </seg>
            <seg xml:id="i-2318c50cd6c8f1a5-0">
              Fru talman! Jag vill kunna ge inte bara Afghanistans FN-ambassadör
              det hoppet och det löftet utan hela Afghanistans befolkning, att
              Sveriges engagemang är fortsatt långsiktigt och starkt.
            </seg>
          </u>
          <note xml:id="i-1f2f83556cbcf6c8-0">
            Därför, fru talman, yrkar jag bifall till utskottets förslag
            och avslag på reservationerna.
          </note>
          <note xml:id="i-c3ef47a16b0cfbeb-0">
            I detta anförande instämde Annicka Engblom, Walburga Habsburg
            Douglas, Anders Hansson, Christian Holm, Ulrik Nilsson och Hans
            Wallmark (alla M).
          </note>
          <note type="speaker" xml:id="i-33512ecd76b6fd98-0">
            Anf. 4 URBAN AHLIN (S):
          </note>
          <u who="urban_ahlin_3d7d45" xml:id="i-8166af5cebdcd880-0">
            <seg xml:id="i-84a74c5525e03c3b-0">
              Fru talman! Riksdagen har i dag att besluta om förlängt deltagande
              med svenska trupper i den internationella säkerhetsstyrkan i Afghanistan.
              Låt mig först erinra om den unika situation som vi har i Sveriges
              riksdag, att det faktiskt är Sveriges riksdag som beslutar att
              sända soldater i utlandstjänst. I nästan alla andra länder är
              det regeringarna som fattar de besluten. Det betyder att det åligger
              oss 349 ledamöter valda av Sveriges folk ett otroligt stort ansvar
              för att ta det ansvar som det innebär att ha beslutsmakten över
              något så allvarligt som att sända ut män och kvinnor i internationell
              tjänst.
            </seg>
            <seg xml:id="i-4f26ace3e771d70a-0">
              Vad ligger då till grund för vårt beslut? Vi socialdemokrater
              menar naturligtvis att det måste finnas ett robust folkrättsligt
              mandat när vi sänder ut soldater i utlandstjänst. Här finns ett
              beslut från Förenta nationernas säkerhetsråd. Och för oss som
              är vänner av Förenta nationerna och som menar att det är Förenta
              nationernas säkerhetsråd som har ansvaret för internationell fred
              och säkerhet är det viktigt att veta att säkerhetsrådet har tagit
              ett beslut med siffrorna 150 om att man ska kräva att medlemsländerna
              i FN ska bidra till säkerhet och återuppbyggnad i Afghanistan.
            </seg>
            <seg xml:id="i-a5e402fcb146dc35-0">
              Vi är dessutom inbjudna av den afghanska regeringen. Låt mig
              vara alldeles tydlig med det! Den dag det afghanska folket och
              dess afghanska regering säger att de inte vill att det ska finnas
              några internationella trupper i deras land kommer de internationella
              trupperna naturligtvis att lämna. Det är det som är skillnaden,
              med tanke på den jämförelse som Mikael Jansson från Sverigedemokraterna
              gjorde med den sovjetiska ockupationen. Den sovjetiska ockupationen
              var inte välkomnad av det afghanska folket. Den afghanska regeringen
              ville inte att de skulle komma dit, och de ville inte lämna. Vi
              är inbjudna av det afghanska folket och den afghanska regeringen,
              och vi lämnar den dag den afghanska regeringen vill att vi ska
              lämna. Det är den stora skillnaden mellan ockupation och att vara
              där i fredens tjänst.
            </seg>
            <seg xml:id="i-c807a75ff1ba0b3f-0">
              Jag vill understryka att vi är väl medvetna om riskerna med den
              internationella insatsen, och vi beklagar djupt, precis som Karin
              Enström tidigare har gjort, de förluster och de skador som har
              drabbat den svenska truppen. Vi känner också stolthet över de
              svenska män och kvinnor som deltar i dessa internationella insatser
              i fredens tjänst.
            </seg>
            <seg xml:id="i-65ade66a96203cee-0">
              Som jag sade: Ansvaret vilar på oss ledamöter i Sveriges riksdag.
              Därför tycker jag att det är glädjande att notera att stödet för
              insatsen i Afghanistan växer. För två år sedan, när vi tog beslutet
              då, var det de fyra borgerliga partierna och Socialdemokraterna
              som stödde insatsen i Afghanistan. Förra året anslöt sig återigen
              Miljöpartiet till linjen att vi ska ha en fortsatt militär närvaro
              i Afghanistan. Och även om Hans Lindes retorik låter annorlunda
              kan den som läser den motion som Vänsterpartiet har presterat
              se att man även i den menar att det ska finnas en svensk militär
              närvaro fram till våren 2013. Likadant står det i Sverigedemokraternas
              motion. Faktum är att vi egentligen har ett enigt parlament i
              dag som säger: Ja, det är rimligt att det svenska deltagandet
              i ISAF fortsätter och att vi ger det stödet.
            </seg>
            <seg xml:id="i-293d78d99f4f9a71-0">
              Sedan finns det naturligtvis olika balanspunkter. Det finns mycket
              i det som Hans Linde läste upp om problemen och farhågorna och
              det som vi kan se går åt fel håll i Afghanistan som jag också
              kan stryka under. Men det går inte att göra det alltför lätt för
              sig och tro att det bara handlar om att antingen har vi militära
              insatser eller så har vi barnmorskor. Problemet är att det krävs
              säkerhet i Afghanistan för att barnmorskorna ska kunna arbeta.
              Det krävs både och.
            </seg>
            <seg xml:id="i-db83a8cb0cd18bf0-0">
              Ibland är det så i politiken att det inte finns en perfekt lösning,
              utan man får faktiskt välja den som är minst dålig, och det är
              det vi gör i dag. Detta är den minst dåliga lösningen för framtiden
              i Afghanistan.
            </seg>
            <seg xml:id="i-e67cc9838c1b5313-0">
              Det har hänvisats till den uppgörelse som den borgerliga regeringen
              tillsammans med Socialdemokraterna och Miljöpartiet de gröna har
              överenskommit om. Jag hade tänkt läsa upp den för att få in dessa
              nio punkter i riksdagens protokoll, så att alla i fortsättningen
              och i framtiden kan följa vad det är som ligger till grund för
              det beslut som vi i dag tar.
            </seg>
            <seg xml:id="i-ab5be3458e7a59e4-0">
              Med detta, fru talman, har jag redovisat varför vi socialdemokrater
              i dag stöder förslaget i betänkandet. Jag yrkar därmed bifall
              till detta.
            </seg>
          </u>
          <note xml:id="i-e8493cfef4007e8d-0">
            I detta anförande instämde Clas-Göran Carlsson, Désirée Liljevall,
            Åsa Lindestam, Carin Runeson och Anna-Lena Sörenson (alla S).
          </note>
          <note type="speaker" xml:id="i-96c67077f7128327-0">
            Anf. 5 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-1">
            <seg xml:id="i-dd633160b0d5b108-0">
              Fru talman! Jag får inleda med att be om ursäkt för att jag under
              en kort stund var tvungen att lämna kammaren under tidigare anförande
              av Karin Enström.
            </seg>
            <seg xml:id="i-66d62ca862c003a0-0">
              Men nu har jag replik på Urban Ahlin. Urban Ahlin gjorde en kommentar
              angående den svenska insatsen i Afghanistan, tillsammans med Jan
              Eliasson och Lena Hjelm-Wallén, mitt under den brinnande valrörelsen.
            </seg>
            <seg xml:id="i-8d38773f9924b656-0">
              Urban Ahlin sade då så här: Vi välkomnar den rödgröna strategin
              för Afghanistan. Den ligger väl i linje med många andra länders
              planer och den internationella Kabulkonferensens slutsatser.
            </seg>
            <seg xml:id="i-4138c9e3325809df-0">
              Han sade vidare i sitt uttalande: Sverige skulle gå på tvärs
              mot andra länder i den internationella koalitionen om regeringen
              ökar den militära insatsen. Vår bedömning är att det vore fel.
            </seg>
            <seg xml:id="i-0151c2c07d3463d9-0">
              Nu är det skarpt läge. Den rödgröna strategi som Urban Ahlin
              för bara ett par månader sedan välkomnade, som Urban Ahlin då
              sade låg väl i linje med många andra länders planer, ligger på
              riksdagens bord i form av Vänsterpartiets reservation nr 2. Den
              kommer Urban Ahlin att rösta emot.
            </seg>
            <seg xml:id="i-65bd49359dca2f0e-0">
              I stället kommer Urban Ahlin att rösta på en överenskommelse
              tillsammans med de borgerliga partierna som saknar samtliga fundament
              i den rödgröna överenskommelsen. Här finns inget startdatum för
              avveckling av den militära insatsen, och det finns inget stoppdatum
              för när den militära insatsen ska vara avvecklad. Här finns ingenting
              om ett byte av strategi från en militär till en civil strategi.
            </seg>
            <seg xml:id="i-e3bd2aa2d7e4f940-0">
              Dessutom innebär de facto den överenskommelse som nu ligger på
              riksdagens bord, i och med att man förstärker den svenska militära
              insatsen med både en helikopterenhet och taktiska obemannade luftfarkoster,
              i realiteten en utökning och förstärkning av den svenska militära
              insatsen något som Urban Ahlin bara för några månader sedan sade
              var fel.
            </seg>
            <seg xml:id="i-b689dc6a6f202dda-0">
              Frågan är, Urban Ahlin: Varför kommer du att i dag kl. 16 rösta
              emot den överenskommelse du för bara ett par månader sedan välkomnade
              och för en överenskommelse du för ett par månader sedan ansåg
              var fel?
            </seg>
          </u>
          <note type="speaker" xml:id="i-0e1763ab7c5c4e21-0">
            Anf. 6 URBAN AHLIN (S) replik:
          </note>
          <u who="urban_ahlin_3d7d45" xml:id="i-8166af5cebdcd880-1">
            <seg xml:id="i-0d49d4164e43f18c-0">
              Fru talman! Sedan vi presenterade den rödgröna överenskommelsen,
              som jag dessutom själv var med och förhandlade fram med Hans Linde,
              har det hänt en del. Vi har till exempel förlorat valet.
            </seg>
            <seg xml:id="i-05e3c42fef271806-0">
              Som jag tidigare sade är det så att det ligger på Sveriges riksdag,
              de 349 ledamöterna, att ta beslutet om de internationella insatserna.
              Vi socialdemokrater har då ett vägval att göra. Vi kan se till
              att det finns en splittrad riksdag när vi sänder ut våra svenska
              män och kvinnor i utlandstjänst och ge dem det halvdana stöd i
              ryggen det skulle innebära att den borgerliga regeringen med väldigt
              liten majoritet i Sveriges riksdag skulle ta ett beslut att sända
              soldater dit.
            </seg>
            <seg xml:id="i-18b3c04fb63750d9-0">
              Jag vill understryka detta: Det ligger inte i Socialdemokraternas
              intresse att vi har en ordning där vi i Sveriges riksdag med några
              fåtal mandats övervikt vid ett majoritetsbeslut sänder ut svenska
              soldater, utan vi ska se till att det alltid finns ett brett samförstånd
              i Sveriges riksdag när vi tar dessa beslut. Då betyder det att
              man får ge och ta på båda sidor.
            </seg>
            <seg xml:id="i-2b17f25042d3e828-0">
              Vi har gett och tagit i de förhandlingar vi har haft med den
              borgerliga sidan, och den borgerliga regeringen har fått ge en
              hel del ifrån det som den borgerliga regeringen sade i valrörelsen.
              Vi kan läsa upp en hel del också av vad de sade i valrörelsen
              för att notera att det faktiskt har skett förflyttningar på båda
              håll.
            </seg>
            <seg xml:id="i-c870c51acfb6508a-0">
              Det är så det går till i politiken för att vi ska nå fram med
              överenskommelser. Vi gör det för att vi vill ta ett ansvar för
              Sveriges anseende och för Afghanistans folk men också för att
              ge de män och kvinnor som deltar i insatsen i Afghanistan ett
              starkt stöd från Sveriges parlament.
            </seg>
          </u>
          <note type="speaker" xml:id="i-0f5c020f6bf5a6e8-0">
            Anf. 7 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-2">
            <seg xml:id="i-c675aaf626248482-0">
              Fru talman! Jag skulle vilja höra från Urban Ahlin vad det är
              man har tagit i denna överenskommelse. Om vi har utgångspunkt
              i den rödgröna överenskommelse som vi tre rödgröna partier gick
              till val på, vad är det man har fått? På vilka punkter är det
              den borgerliga alliansen har fått ge sig? Det tycker jag skulle
              vara intressant att få reda på. Jag har i alla fall svårt att
              se vad avtrycken från Socialdemokraterna och Miljöpartiet i denna
              överenskommelse egentligen är.
            </seg>
            <seg xml:id="i-c5cf3b0612cd5367-0">
              Sedan är det uppenbarligen så det är ingen hemlighet vare sig
              i eller utanför denna kammare att jag och Urban Ahlin har lite
              olika syn på den militära insatsen i Afghanistan. Det är uppenbarligen
              också så att jag och Urban Ahlin har lite olika syn på vad det
              är att vara riksdagsledamot. Att vara riksdagsledamot innebär
              för mig att man vart fjärde år i val går ut till sina väljare,
              berättar vilken politik man vill arbeta för, söker ett mandat
              och får ett mandat.
            </seg>
            <seg xml:id="i-7d843fc78043c657-0">
              Samtliga av oss som sitter i denna kammare, samtliga riksdagsledamöter,
              har i valet sökt mandat för våra vallöften det vi har sagt att
              vi ska arbeta för. Vi har också ett ansvar att vårda det mandat
              vi har fått från våra väljare att företräda den politik vi gick
              till val på. Jag vill påminna Urban Ahlin om vad han och Socialdemokraterna
              sade till svenska folket i valrörelsen och vilket mandat man sökte.
              Man sade: Vi välkomnar den rödgröna strategin för Afghanistan.
              Den ligger väl i linje med många andra länders planer och den
              internationella Kabulkonferensens slutsatser.
            </seg>
            <seg xml:id="i-d57fccc39639e36e-0">
              Precis det mandat man sökte är man nu beredd att överge och rösta
              emot. Jag vill fråga Urban Ahlin: Vilket mandat känner Urban Ahlin
              att han och Socialdemokraterna har fått från sina väljare för
              att företräda och rösta för den överenskommelse som nu ligger
              på riksdagens bord?
            </seg>
          </u>
          <note type="speaker" xml:id="i-1036d53ebff3df0b-0">
            Anf. 8 URBAN AHLIN (S) replik:
          </note>
          <u who="urban_ahlin_3d7d45" xml:id="i-8166af5cebdcd880-2">
            <seg xml:id="i-befc724d509dca00-0">
              Fru talman! Jag känner ett väldigt starkt stöd för det vi i dag
              röstar för och de nio punkter jag redan har redovisat. Vad vi
              socialdemokrater tycker om insatsen i Afghanistan är allmänt känt.
              Vi hade regeringsmakten när vi inledde arbetet med att finnas
              i Afghanistan, och vi har haft partikongressbeslut. Vad inriktningen
              för Socialdemokraterna är har alltså varenda väljare i det här
              landet känt till.
            </seg>
            <seg xml:id="i-462c60eb5fdce656-0">
              Jag tänker inte ens bry mig om att citera vad du har sagt i valrörelsen,
              Hans Linde, och hur Vänsterpartiet har agerat för att ge en bild
              av att man är emot den militära insatsen i Afghanistan. Jag bara
              nöjer mig med att notera att du också, skulle jag tro, behöver
              ta ett samtal med Vänsterpartiets väljare. Faktum kvarstår nämligen:
              Ni har lagt fram en motion till Sveriges riksdag i dag där ni
              också sällar er till den stora gruppen av riksdagspartier som
              tycker att vi ska ha en fortsatt militär närvaro i Afghanistan.
            </seg>
            <seg xml:id="i-86d96096a4e4b9fb-0">
              Du ska egentligen inte bara i höst, 2010, rösta för en förlängning,
              utan du ska göra det hösten 2011 också. Du ska göra det hösten
              2012 med. Jag undrar hur många av Vänsterpartiets väljare som
              har uppfattat att Hans Linde står i Sveriges riksdag och tycker
              att vi ska ha militär närvaro ända fram till 2013.
            </seg>
            <seg xml:id="i-a3323a94945efe4f-0">
              Jag välkomnar att det finns ett så starkt stöd i Sveriges riksdag
              för att vi fortsatt ska ha ett deltagande i den internationella
              säkerhetsstyrkan.
            </seg>
          </u>
          <note type="speaker" xml:id="i-3445168f21927918-0">
            Anf. 9 PETER RÅDBERG (MP):
          </note>
          <u who="peter_radberg_0b0188" next="cont" xml:id="i-3084535bf476d226-0"/>
          <note xml:id="i-f16d0a272faeaf9e-0">
            Fru talman! I juli tidigare i år hölls den så viktiga Kabulkonferensen.
            Då beslutade världens ledare att man ska ha som ambition att lämna
            Afghanistan senast vid 2014 års utgång och överlämna säkerheten
            till de afghanska säkerhetsstyrkorna och presidenten Karzai.
          </note>
          <u who="peter_radberg_0b0188" prev="cont" xml:id="i-ede5df777d08ee9f-0">
            <seg xml:id="i-d898868fe46e6024-0">
              Vi i Miljöpartiet välkomnade detta beslut. Vi hade redan i maj
              på vår kongress sagt ungefär samma sak, nämligen att våra svenska
              trupper ska lämna Afghanistan under nästa mandatperiod. Det är
              alltså den som nu har börjat.
            </seg>
            <seg xml:id="i-859a81d1d46affcb-0">
              De flesta har sedan länge insett att den väg som USA och Nato
              slagit in på inte leder till någon fred i Afghanistan. Syftet
              med operationen var att tillfångata Usama Bin Ladin och krossa
              al-Qaida med anledning av händelsen i New York 2001. Al-Qaida
              försvann från Afghanistan redan 2003, och debatten har sedan dess
              handlat om talibanerna.
            </seg>
            <seg xml:id="i-2caf13e2004c804b-0">
              Om talibanernas syn på kvinnor och opiumhandel kan vi ha många
              åsikter. Frågan som aldrig ställs i debatten är dock vilken rätt
              man har att annektera ett helt land med motiveringen att vi ogillar
              talibanernas syn på kvinnor, demokrati etcetera. Och hur länge
              kan USA hävda att landet är hotat, vilket var skälet till att
              USA kunde få FN:s godkännande att invadera landet?
            </seg>
            <seg xml:id="i-698d8184d73d6506-0">
              Västvärldens och Afghanistans egentliga problem talas det väldigt
              lite om. Det är deras opiumhandel. FN uppskattar att det afghanska
              heroinet orsakade fler än 100 000 dödsfall i världen förra året.
              Det skulle bli närmare 1 miljon dödsfall på grund av heroinet
              under de år vi har varit i Afghanistan. Enligt rysk statistik
              dör 30 00040 000 människor i Ryssland av det afghanska heroinet
              varje år.
            </seg>
            <seg xml:id="i-eb3c96cccc50a781-0">
              Varför pratas det så lite om dessa problem? Medan vi deltar i
              att stabilisera Afghanistan blommar vallmon, och knarkbaronerna
              blir rikare och rikare. Det ingår inte i vårt uppdrag, säger vi.
              Hur detta går ihop är egentligen obegripligt.
            </seg>
            <seg xml:id="i-63b38f93d781644b-0">
              Miljöpartiet har dock länge krävt en ny och långsiktig strategi
              för Afghanistan och hela regionen. När nu äntligen regeringen
              kommer med ett slutdatum och ett frö till strategi för när den
              svenska truppen ska lämna Afghanistan, om än med hjälp av Kabulkonferensen,
              är det självklart för Miljöpartiet att vara med och påverka utfallet.
            </seg>
            <seg xml:id="i-c31dceac865046c3-0">
              Detta är första gången riksdagen beslutar om ett slutdatum för
              den svenska truppen i Afghanistan sedan vi gick in i kriget 2001.
              Vägen dit har dock inte varit spikrak. Det är ingen hemlighet
              att både Socialdemokraterna och den samlade regeringen under de
              snart tio år vi har varit där inte vid ett enda tillfälle har
              talat i termer om att Sverige bör lämna Afghanistan.
            </seg>
            <seg xml:id="i-dae9cd1e3acacf2c-0">
              Dessa fem partier har fram till dags dato sagt att Sveriges engagemang
              i Afghanistan är långsiktigt. De har med detta menat att vi fortsättningsvis
              ska vara en del av ISAF:s och Natos stridande trupper i landet.
              Nu vänder vi blad och börjar i och med dagens beslut reträtten
              hem för våra stridande trupper.
            </seg>
            <seg xml:id="i-c306b5c2b56fb449-0">
              När vi efter valet fick möjligheten att vara med och påverka
              utfallet i förhandlingarna har Miljöpartiet gjort skillnad i de
              förhandlingar som har varit mellan regeringen, Socialdemokraterna
              och Miljöpartiet. Utan Miljöpartiets medverkan i dessa förhandlingar
              hade vi inte nått så här långt. Vi har gjort skillnad. När vi
              nu för första gången sedan 2001 har ett slutår framför oss är
              det som sagt självklart för Miljöpartiet att vara med och påverka
              så att detta mål uppfylls.
            </seg>
            <seg xml:id="i-0ccc3382228df850-0">
              Under valrörelsen gick Miljöpartiet, Socialdemokraterna och Vänsterpartiet
              till val på en politik där vi skulle ta hem våra trupper 2013
              ett år innan Kabulkonferensen. Men vi har förlorat valet, Lars
              Ohly och Hans Linde. Det finns inget stöd i kammaren för 2013.
              Skillnaden mellan det vi var överens om och det vi har kommit
              överens med regeringen om är inte himmelskt stor.
            </seg>
            <seg xml:id="i-56f9380478e15683-0">
              Vi i Miljöpartiet är naturligtvis inte helt nöjda med den skivelse
              som ligger här på riksdagens bord. Hade vi fått bestämma själva
              hade texten varit mycket tydligare när det gäller till exempel
              slutdatum. Men det här är den möjlighet vi har att få slut på
              kriget i Afghanistan, och den chansen vill vi inte försitta.
            </seg>
            <seg xml:id="i-6051339d426ef2b3-0">
              Vår ambition är att de stridande trupperna ska vara hemma 2014.
              Carl Bildt har själv gett uttryck för den viljan i ett Ekot -inslag
              för inte så länge sedan. Jag utgår från att han står fast vid
              det även i dag.
            </seg>
            <seg xml:id="i-6d6d010201a48bdc-0">
              I den rödgröna uppgörelsen om Afghanistan fanns också en hel
              del förbehåll, som att situationen på marken skulle vara avgörande
              om vi skulle lämna Afghanistan etcetera, precis som det finns
              i uppgörelsen nu.
            </seg>
            <seg xml:id="i-07316c5a97f89d8d-0">
              I den uppgörelse som vi har accepterat står det att vi ska överlämna
              säkerhetsansvaret i Sveriges och Finlands PRT till afghanerna
              och att detta kommer att inledas nästa år, 2011. Det står vidare
              att det är vår inriktning att vi under 2012 ska kunna se konkreta
              resultat av processen med överförande av säkerhetsansvaret. Det
              kan möjliggöra en minskning av just de stridande trupperna. I
              samband med detta bör under 2012 en övergång till civil ledning
              för de samlade insatserna i norra Afghanistan, inklusive biståndsinsatserna,
              ske.
            </seg>
            <seg xml:id="i-19ea2fb594178131-0">
              Vår bedömning är att Sverige inte ska ha några stridande trupper
              kvar i landet efter 2014 års utgång. Däremot kommer vi att vara
              kvar i Afghanistan under en överskådlig tid och hjälpa till med
              utbildning av polisen och militären samt bygga upp det civila
              samhället.
            </seg>
            <seg xml:id="i-c6da76b4c735b101-0">
              Strategin måste fokuseras på civilt stöd för upprättande och
              förstärkning av institutioner och strukturer som är nödvändiga
              för att utveckla en rättsstat som vilar på demokrati och respekt
              för mänskliga rättigheter.
            </seg>
            <seg xml:id="i-058dd3817333adfc-0">
              Obalansen mellan de militära och civila insatserna gäller inte
              bara Sverige utan i högsta grad hela det internationella engagemanget
              i Afghanistan. Det är inte rimligt att som USA har gjort lägga
              90 procent på militära resurser och endast 10 procent på civila
              och humanitära insatser. För Sveriges del är förhållandet något
              bättre 25 procent på civila och 75 procent på militära insatser.
              Men vi tycker och har tyckt hela tiden att det borde vara 50 procent
              på både och.
            </seg>
            <seg xml:id="i-606822c837fe3887-0">
              Freden i Afghanistan kan inte vinnas genom krig. Långsiktig och
              hållbar säkerhet skapas främst genom att landet får hjälp med
              att bygga upp och utbilda sin egen armé, polis, åklagare och domare
              samt ett fungerande rättsväsen. Kvinnornas och flickornas mänskliga
              rättigheter måste respekteras. Rättslösheten och korruptionen
              urgröper samhället.
            </seg>
            <seg xml:id="i-7880fcc937447392-0">
              Det är ytterst afghanerna själva som ska utveckla sitt land,
              men det internationella samfundet kan stödja denna utveckling
              avsevärt bättre än i dag. Vi ska inte diktera vad afghanerna ska
              göra och inte göra. Vi ska vara en del av uppbyggandet av landet
              genom humanitära insatser.
            </seg>
            <seg xml:id="i-aceb7bfe0dfd4404-0">
              I betänkandet från det sammansatta utskottet om insatsen i Afghanistan
              har utskottet tillstyrkt Miljöpartiets förslag om att ISAF:s styrkor
              ska vara åtskilda från OEF. Det är en mycket viktig markering
              eftersom rollerna är så olika. ISAF är i grunden en insats för
              fred och säkerhet i Afghanistan och baseras på FN-resolution 1386
              som beslutades av FN:s säkerhetsråd den 20 december 2001. Operation
              Enduring Freedom, OEF, är en operation som startades efter attackerna
              mot USA den 11 september 2001 som en del i USA:s krig just mot
              terrorismen.
            </seg>
            <seg xml:id="i-e19e2b512b5b18b4-0">
              Utskottet biträdde också förslaget att regeringen löpande under
              året ska hålla riksdagen informerad om hur det går i arbetet med
              implementeringen av uppgörelsens nio punkter, som Urban Ahlin
              nyss läste upp.
            </seg>
            <seg xml:id="i-11a8bb733ade5c3f-0">
              Vi tolkar uppgörelsen mellan regeringen, Socialdemokraterna och
              Miljöpartiet så att avvecklingen av kriget i Afghanistan har börjat
              och ska vara avslutad 2014. Därefter tar den humanitära insatsen
              och uppbyggandet av det civila samhället på allvar fart.
            </seg>
          </u>
          <note xml:id="i-b2453b64065bf1ed-0">
            Med det, fru talman, yrkar jag bifall till utskottets förslag
            i betänkandet.
          </note>
          <note type="speaker" xml:id="i-0fa150df51901d55-0">
            Anf. 10 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-3">
            <seg xml:id="i-0d6aab4145bf285d-0">
              Fru talman! Jag måste säga att det var ett modigt anförande av
              Peter Rådberg. Det fungerar så i Sveriges riksdag att allt man
              säger förs till protokollet, och vem som helst kan gå in efter
              debatten och jämföra Peter Rådbergs anförande om vad propositionen
              och överenskommelsen innebär med vad som faktiskt står svart på
              vitt på papperet.
            </seg>
            <seg xml:id="i-9549d0b9bd280272-0">
              Jag kan rekommendera dem som har lyssnat på Peter Rådbergs anförande
              att gå in och läsa den proposition som regeringen lagt fram och
              som Miljöpartiet ställer sig bakom. Man kan leta i propositionen
              och se om man hittar ett slutdatum eller om man hittar någonting
              om reträtt hem. Det blir intressant att senare höra till exempel
              utrikesminister Carl Bildt och hans version av proposition om
              Carl Bildt också anser att det här innebär en reträtt hem och
              ett slutdatum.
            </seg>
            <seg xml:id="i-ad755f9e5f701328-0">
              Faktum är att den överenskommelse som Miljöpartiet ställer sig
              bakom inte innehåller några av de fundament som vi hade i den
              rödgröna överenskommelsen. Här finns inte ett startdatum för när
              avvecklingen av den militära insatsen ska inledas. Det finns inget
              slutdatum för när den ska vara slutförd. Det finns ingenting om
              en växling från en militär till civil strategi. Även om man läser
              propositionen noggrant från pärm till pärm hittar man inte ett
              enda löfte om att en enda svensk soldat ska tas hem under den
              här mandatperioden. Hur kan man då kalla det för en reträtt hem?
            </seg>
            <seg xml:id="i-d7bb25ac2187f01f-0">
              Nu har vi två alternativ på riksdagens bord: den sexpartiöverenskommelse
              som är presenterad i form av regeringens proposition och den rödgröna
              överenskommelse som Socialdemokraterna, Miljöpartiet och Vänsterpartiet
              gick till val på. Det var en överenskommelse som inte var till
              hundra procent Miljöpartiets politik. Men det var inte heller
              hundra procent Vänsterpartiets politik. Men det var ett gemensamt
              löfte vi gav till väljarna, det var det mandat vi sökte. Vi som
              sitter som rödgröna riksdagsledamöter i denna kammare har fått
              ett mandat att fullfölja det löfte vi gav.
            </seg>
            <seg xml:id="i-62750582c12d03e4-0">
              Frågan är: När miljöpartisterna i dag kl. 16.00 ska välja mellan
              den rödgröna överenskommelsen och sexpartiöverenskommelsen, varför
              väljer man att rösta ned den rödgröna överenskommelsen och stödja
              regeringens proposition?
            </seg>
          </u>
          <note type="speaker" xml:id="i-436c539bdb45d4e9-0">
            Anf. 11 PETER RÅDBERG (MP) replik:
          </note>
          <u who="peter_radberg_0b0188" xml:id="i-78cd86a9c8a5de3a-0">
            <seg xml:id="i-0d9b14d278974016-0">
              Fru talman! Jag kan börja med att upprepa det som Urban Ahlin
              sade: Vi förlorade valet. Vi rödgröna hade ett gemensamt förslag
              på att 2014 skulle vi ta hem våra trupper. Nu blev det inte så.
              Då är frågan hur vi ska göra.
            </seg>
            <seg xml:id="i-1d460ad25c813e11-0">
              Miljöpartiet hade en kongress i maj där vi uttryckte vår ambition
              att ta hem våra trupper innan den här mandatperioden är slut.
              Vi tolkar den här uppgörelsens nio punkter så att 2014 ska de
              stridande trupperna vara hemma, och därefter ska vi börja vi börjar
              naturligtvis redan nu med det civila. Men 2014 ska de stridande
              trupperna vara hemma. Det är så vi tolkar det.
            </seg>
            <seg xml:id="i-70a537eb04450349-0">
              Jag måste ställa en motfråga till Hans Linde. Nu finns det i
              alla fall för första gången sedan 2001 ett slutdatum. Nu börjar
              man prata om att man 2014 ska ta hem trupperna. Vad gör Vänsterpartiet
              då? Ja, då sätter sig Vänsterpartiet på läktaren och för en gammal
              politik som inte har någon möjlighet att få bifall i riksdagen.
              Miljöpartiet har gjort skillnad. Vi har varit med i förhandlingarna.
              Du vet själv att hade Miljöpartiet inte suttit med hade vi inte
              fått det resultat som vi har framför oss på bordet i dag. Så enkelt
              är det.
            </seg>
            <seg xml:id="i-be0afc056242cbdd-0">
              Miljöpartiet ser fram emot 2014, och då ska de stridande trupperna
              tas hem.
            </seg>
          </u>
          <note type="speaker" xml:id="i-1076565b7e7c2f87-0">
            Anf. 12 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-4">
            <seg xml:id="i-ddf60e80f4dcf4f7-0">
              Fru talman! Var befinner sig uppgiften om detta slutdatum? Jag
              har läst propositionen flera gånger från pärm till pärm, senast
              nu på morgonkvisten, och hittar inget slutdatum. Jag hittar inte
              ett enda löfte om att en enda svensk soldat ska tas hem under
              mandatperioden. Här kan man tvista: Vem har rätt, jag eller Peter
              Rådberg?
            </seg>
            <seg xml:id="i-6d8a9e84f5929226-0">
              Det ska bli intressant att höra om Carl Bildt gör samma tolkning
              av överenskommelsen som Peter Rådberg.
            </seg>
            <seg xml:id="i-d7f501e83c7b99e9-0">
              Jag kan citera några andra personer som läst propositionen. Samma
              dag som propositionen publicerades debatterade jag med Pierre
              Lindgren, pansarskyttechef vid FS 19 i Afghanistan som har varit
              där under våren. När han ombads att kommentera överenskommelsen
              mellan Miljöpartiet, Socialdemokraterna och den borgerliga regeringen
              sade han så här: Detta är egentligen ingen större ändring mot
              hur det har varit tidigare. Detta är inget nytt.
            </seg>
            <seg xml:id="i-c4f7ccfc8d0766e8-0">
              Robert Egnell vid Försvarshögskolan här i Helsingfors sade som
              en kommentar till den här överenskommelsen att om det fanns ett
              stanna-alternativ och ett lämna-alternativ i valrörelsen är denna
              överenskommelse ett stanna-alternativ.
            </seg>
            <seg xml:id="i-e0076d4f6f431bf0-0">
              Jag har väldigt svårt att se vad som är Miljöpartiets avtryck
              i det här. Det slutdatum som Peter Rådberg pratar om finns inte
              här. Jag har som sagt läst propositionen från pärm till pärm och
              kan rekommendera andra att göra detsamma och se om de kan hitta
              det.
            </seg>
            <seg xml:id="i-eee0ae4439855d94-0">
              Sedan måste jag trots allt ställa en fråga till Peter Rådberg,
              som säger: Visst, vi gav ett löfte. Vi hade en rödgrön överenskommelse
              som vi sökte mandat för i valet, men vi förlorade valet. Det finns
              inte längre stöd för den politiken. Därför ska vi lämna det vallöftet.
              På vilka andra områden avser Miljöpartiet att resonera på samma
              sätt? Det är ju så på de flesta områden i Miljöpartiets politik
              att man inte fått majoritet i kammaren. Innebär det att Miljöpartiet
              ska överge sina vallöften också på alla andra områden?
            </seg>
          </u>
          <note type="speaker" xml:id="i-9a097e1c492afeed-0">
            Anf. 13 PETER RÅDBERG (MP) replik:
          </note>
          <u who="peter_radberg_0b0188" xml:id="i-78cd86a9c8a5de3a-1">
            <seg xml:id="i-54ad1b1cc024fb39-0">
              Fru talman! Vi i De rödgröna, och det vet Hans Linde mycket väl,
              hade en text där det stod att det skulle avgöras på marken, vilken
              du biföll. I det dokumentet fanns en viss osäkerhet, och det finns
              det ju även här. Men för första gången kommer riksdagen att fatta
              ett beslut om att ambitionen är att lämna Afghanistan 2014. Det
              har aldrig hänt tidigare.
            </seg>
            <seg xml:id="i-5f9b995b23692477-0">
              Vad gör Vänsterpartiet då? Jo, då vill Vänsterpartiet inte vara
              med och förhandla med regeringen och Socialdemokraterna utan behåller
              en politik som vi vet på förhand inte kommer att vinna riksdagens
              bifall.
            </seg>
            <seg xml:id="i-ed3fc08a6a6a5712-0">
              Politik är, som du säkert vet, att få igenom så mycket som möjligt.
              Och i det här fallet, när vi pratar om att vi ska skicka svenska
              trupper ut i krig, är det oerhört viktigt för Miljöpartiet att
              vi är med och påverkar och försöker att få hem dem. Att vi skulle
              hoppa av och sätta oss tillsammans med er och Sverigedemokraterna
              är för oss otänkbart.
            </seg>
            <seg xml:id="i-319e2ec4e8265d1a-0">
              Vi har gjort avtryck i förhandlingarna och drivit processen framåt.
              Vi tolkar hela det här som att våra stridande trupper ska lämna
              Afghanistan 2014.
            </seg>
          </u>
          <note type="speaker" xml:id="i-cfad8770cf33aae1-0">
            Anf. 14 ALLAN WIDMAN (FP):
          </note>
          <u who="allan_widman_49f05b" xml:id="i-88a987ccc349960b-0">
            <seg xml:id="i-2ac120961eca9197-0">
              Fru talman! Afghanistan är sannolikt den största utmaning som
              FN och Nato stått inför i modern tid. För de snart femtiotalet
              länder som tillsammans verkar för fred och säkerhet där är misslyckande
              inget alternativ. Osäkerheten i regionen är i sanning ett globalt
              säkerhetsproblem. Ett misslyckande från världssamfundets sida
              vore ett mycket farligt prejudikat för framtiden.
            </seg>
            <seg xml:id="i-60c3daea223f1e86-0">
              Misstag har sannerligen begåtts. Oförmågan att skilja en snabb
              militär seger från långsiktig säkerhet och stabilitet är ett i
              raden. Konflikten i Irak innebar att USA, och för den delen många
              andra länder, tappade kraft och tempo i Afghanistan. Också alltför
              sent kartlades sambandet mellan social och ekonomisk utveckling
              å ena sidan och säkerhet å den andra.
            </seg>
            <seg xml:id="i-e4bd747cc4ab4da7-0">
              Alldeles för lite möda har lagts ned för att åstadkomma en regional
              enighet kring de politiska lösningarna. Afghanistans stora och
              viktiga grannar Ryssland, Iran, Kina, Pakistan och Indien har
              alla intressen och inteckningar i den konflikt som nu pågår. I
              det sammanhanget innebär naturligtvis Richard Holbrookes plötsliga
              bortgång inte på något sätt att utsikterna till samsyn förbättras.
            </seg>
            <seg xml:id="i-45a37ce6d2abd495-0">
              Även de interna politiska lösningarna i landet torde kräva ytterligare
              överväganden. Afghanistan har aldrig haft en stark och välfungerande
              centralregering. Kanske skulle också ett långtgående regionalt
              självstyre i sig verka stabiliserande i detta etniskt och geografiskt
              splittrade land.
            </seg>
            <seg xml:id="i-c973aa43068870d9-0">
              Trots dessa svårigheter bör det understrykas att den internationella
              närvaron nu arbetar alltmer ändamålsenligt. Stanley McChrystal
              må vara borta, men hans strategi är det inte. Nu är det större
              fokus på utveckling och bistånd. Antalet civila som drabbas av
              den internationella insatsen har minskat väsentligt. Allt fler
              operationer genomförs under ledning av afghanerna själva.
            </seg>
            <seg xml:id="i-31f26bb5c7d9ef8c-0">
              Fru talman! Vad beträffar det svenska bidraget vill jag understryka
              ett par saker.
            </seg>
            <seg xml:id="i-1c47255603624b11-0">
              Folkpartiet välkomnar att det svensk-finska ansvarsområdet inom
              kort ska få en civil ledning. Det markerar en ökad tonvikt på
              de civila insatserna. Det underlättar samverkan med företrädarna
              för den afghanska regeringen. Och det kommer sannolikt också att
              underlätta rekryteringen av våra civila befattningar i insatsen,
              något som har varit problematiskt under rätt många år. Och, fru
              talman, ju förr denna övergång från militär till civil ledning
              sker är det, enligt min mening, desto bättre.
            </seg>
            <seg xml:id="i-19181ee4b6bc4260-0">
              Vi gläds även åt att utskottet betonar vikten av samordning här
              hemma till stöd för insatsen. Vår grundlag betonar myndigheters
              självständighet. Men i en riskfylld, krävande och sammansatt operation
              som den i Afghanistan är möjligheterna till ett tydligt och samordnat
              stöd här hemma avgörande.
            </seg>
            <seg xml:id="i-10015af38d725d89-0">
              Fru talman! Folkpartiet har varit aktivt de senaste åren för
              båda dessa två nu nämnda förändringar. Vi har också försökt att
              med kraft driva att alla de verktyg som våra svenska män och kvinnor
              i Afghanistan behöver också ska komma på plats. Ett exempel på
              sådana viktiga verktyg är de helikoptrar för medicinsk evakuering
              av sårade soldater men också av afghaner som kommer till skada
              som nu, av allt att döma, ser ut att finnas på plats den 1 april
              2011. Det har varit en väldigt lång process att få dessa helikoptrar
              till Afghanistan. Och ibland, fru talman, undrar jag om det hade
              varit möjligt, om det ens hade kunnat ske, förutan att riksdagen
              och det sammansatta utskottet tydligt framhållit detta behov och
              därmed verkat pådrivande på våra militära myndigheter.
            </seg>
            <seg xml:id="i-ef5aaae2a1e5c0f9-0">
              Det här året betonar det sammansatta utskottet så kallade TUAV.
              Utskottet erhöll besked vid föredragningar av Försvarsmakten i
              utskottet under beredningen av betänkandet om att vi under 2011
              kommer att ha en taktisk obemannad luftfarkost. Det är otroligt
              viktiga redskap för att just få underrättelse och minska risken
              för den svenska truppen. Nu när detta återfinns som en tydlig
              ambition i det sammansatta utskottets betänkande ser jag framför
              mig, fru talman, att det kommer att gå som det har gjort med helikoptrarna,
              att TUAV:erna förr eller senare kommer på plats.
            </seg>
            <seg xml:id="i-ed95ba2c7f54d811-0">
              Avslutningsvis vill jag instämma med alla dem som riktar erkännande
              till den trupp som finns i Afghanistan och som beklagar de soldater
              som stupat, lemlästats eller allvarligt skadats. De som sätter
              sin egen säkerhet på spel för andra är sannerligen värda både
              respekt och erkännande. Och jag vill gärna instämma i det som
              Urban Ahlin säger: Det är inte bara respekt och erkännande utan
              också stolthet som vi känner över dem som fortsätter att tjänstgöra
              för freden i Afghanistan.
            </seg>
            <seg xml:id="i-e7d6b76ffc9efad0-0">
              Med detta, fru talman, vill jag yrka bifall till utskottets förslag.
            </seg>
          </u>
          <note type="speaker" xml:id="i-f6a67a6f18eb6550-0">
            Anf. 15 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-5">
            <seg xml:id="i-5708510158d358ce-0">
              Fru talman! Det här är en unik debatt på flera sätt. Det är,
              vad jag vet, första gången som det finns en överenskommelse om
              Afghanistan mellan Folkpartiet, som väl är det mest Natovänliga
              partiet i denna kammare, och Miljöpartiet, som är det mest pacifistiska
              parti vi har i denna riksdag. Jag kan då inte låta bli att ställa
              frågor till Allan Widman om hur han tolkar den överenskommelse
              som finns mellan sex partier.
            </seg>
            <seg xml:id="i-0b49480d975da30f-0">
              Innebär överenskommelsen och det beslut som vi ska fatta senare
              i dag ett slutdatum? Innebär det att vi inleder reträtten hem?
              Innebär sexpartiöverenskommelsen att Sverige lämnar Afghanistan
              under mandatperioden? Gör Allan Widman där samma tolkningar som
              Peter Rådberg gjorde här tidigare från talarstolen?
            </seg>
            <seg xml:id="i-41faf8bfd7e36a7a-0">
              Jag begärde egentligen replik av ett annat skäl. Precis som Allan
              Widman sade i talarstolen är de svenska soldaterna på inget sätt
              i en isolerad bubbla skild från resten av världen. Vi är ett land
              bland drygt 50 som finns på plats i Afghanistan. Våra svenska
              soldater utgör en dryg halv procent av den totala internationella
              insatsen.
            </seg>
            <seg xml:id="i-ebe1da3a43c29562-0">
              Vi har sett hur den internationella insatsen och soldater från
              andra länder under de gångna åren har begått många, omfattande
              och grova brott mot de mänskliga rättigheterna i Afghanistan.
              Man har bombat civila byar, bröllopsfester och begravningar. Som
              jag sade i mitt anförande vet vi att 69 civila oskyldiga afghaner
              dog till följd av ISAF:s bombattacker under första halvåret 2010.
            </seg>
            <seg xml:id="i-7fa0c72de05423a4-0">
              Men när jag tittar i betänkandet och i regeringens proposition
              hittar jag inte en stavelse av kritik mot de övergrepp som har
              begåtts av andra länders trupper i Afghanistan. Varför är ni så
              tysta när det kommer till amerikanska soldaters övergrepp mot
              de mänskliga rättigheterna i Afghanistan?
            </seg>
          </u>
          <note type="speaker" xml:id="i-12ccd2fd4fb833a4-0">
            Anf. 16 ALLAN WIDMAN (FP) replik:
          </note>
          <u who="allan_widman_49f05b" xml:id="i-88a987ccc349960b-1">
            <seg xml:id="i-bbf5e2347f3f7be4-0">
              Fru talman! Jag är inte så säker på att jag ska involvera mig
              i den debatt som finns mellan de olika oppositionspartierna. För
              mig är det dock tydligt att man varken i den överenskommelse jag
              har uppfattat att De rödgröna ingick före valet eller i den överenskommelse
              som förhoppningsvis ligger till grund för en bred majoritet i
              kammaren frikopplar en tidtabell från läget på marken. Jag noterade
              särskilt att den rödgröna överenskommelsen innehöll detta och
              såg i det en möjlighet till en bredare samsyn, som sedermera också
              har förverkligats.
            </seg>
            <seg xml:id="i-e2be634fa4b528c8-0">
              Mitt svar, Hans Linde, är att jag tycker att det är mycket bra
              att ingen är beredd att rista en tidtabell i sten utan att ta
              någon som helst hänsyn till hur det ser ut i Afghanistan och till
              det afghanska folkets möjlighet att självt hantera sin säkerhet.
            </seg>
            <seg xml:id="i-7a10d0d30f87ca58-0">
              Utskottet tar i sitt betänkande upp de civila dödsoffren. Det
              har vi gjort varje år. Jag noterar dock att Hans Linde inte ens
              är beredd att nämna det faktum att antalet dödsoffer förorsakade
              av ISAF-styrkan enligt FN:s mening har minskat betydligt det senaste
              året. Det vore bra om Hans Linde någon gång kunde ge en lite mer
              balanserad bild av situationen.
            </seg>
            <seg xml:id="i-d782c4d6891ac628-0">
              Samtidigt tror jag att alla här och alla politiker i de länder
              som finns i Afghanistan är överens om att varje civilt dödsoffer
              som förekommer är en förlust för insatsens möjlighet att lyckas
              och beklagas av alla. En stor skillnad är dock att medan den internationella
              truppnärvaron ibland men i allt mindre utsträckning förorsakar
              dödsfall gör talibanerna detta med vett och vilja.
            </seg>
          </u>
          <note type="speaker" xml:id="i-ad5365b02060e619-0">
            Anf. 17 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-6">
            <seg xml:id="i-2be607fc79ff2d4d-0">
              Fru talman! Jag förstår att Allan Widman inte vill gå till attack
              mot Miljöpartiet när man har gjort denna överenskommelse tillsammans.
              Men det är väl ändå rimligt, Allan Widman, att Folkpartiet ger
              besked. Hur ser man på den överenskommelse som ligger på riksdagens
              bord? Innebär överenskommelsen ett slutdatum, ja eller nej? Innebär
              överenskommelsen en reträtt hem under mandatperioden, ja eller
              nej? Det är rimligt att vi riksdagsledamöter och framför allt
              de som följer debatten utanför kammaren får besked. Vad innebär
              egentligen det förslag som ligger på riksdagens bord och som Allan
              Widman kommer att rösta ja till senare i dag?
            </seg>
            <seg xml:id="i-459ff33e40e73c31-0">
              Allan Widman säger att alla beklagar de civila dödsoffren. Tyvärr
              ser jag inte detta beklagande eller något avståndstagande från
              de övergrepp som har begåtts i vare sig propositionen eller betänkandet.
              Jag medger att vi kan se att antalet civila dödsoffer i ISAF:s
              luftattacker minskade under första halvåret 2010, och det är självklart
              välkommet.
            </seg>
            <seg xml:id="i-fd33b503d9c45d93-0">
              Samtidigt är det så att varje civil afghan som dödas av de utländska
              trupperna används av talibanrörelsen för att demonisera de utländska
              soldaterna, för att öka stödet bland befolkningen och för att
              rekrytera nya medlemmar till de egna leden. Det är en av förklaringarna
              till varför talibanrörelsen varje år de senaste nio åren när vi
              har haft ISAF på plats i Afghanistan lyckats växa sig starkare.
              Det är ett faktum.
            </seg>
            <seg xml:id="i-b135b2065ae5a630-0">
              När ISAF skickades till Afghanistan i slutet av 2001 var talibanrörelsen
              i det närmaste utraderad. Nu ser vi hur talibanrörelsen åter etablerar
              sig i provins efter provins och återinför sitt styre.
            </seg>
            <seg xml:id="i-3f36f3af3cc97740-0">
              Varför sker det? En av huvudförklaringarna är de övergrepp som
              de utländska soldaterna gjort. Det innebär att de utländska soldaterna
              agerar direkt kontraproduktivt i Afghanistan.
            </seg>
            <seg xml:id="i-c6ab6e54f286a284-0">
              Låt mig ge ett konkret exempel. Så sent som i oktober rekommenderade
              man i USA krigsrätt för tolv amerikanska soldater. De hade skjutit
              obeväpnade civila, fotograferat sig med dödsoffren och samlat
              ihop kroppsdelar från dödade civila afghaner för att ta hem till
              USA som souvenirer. Den typen av agerande undergräver självklart
              hela det internationella samfundets verksamhet i Afghanistan oavsett
              om det handlar om bistånd eller militär insats. Det borde vara
              på sin plats att man tar avstånd från denna typ av övergrepp.
            </seg>
          </u>
          <note type="speaker" xml:id="i-c8ad9f5da208f114-0">
            Anf. 18 ALLAN WIDMAN (FP) replik:
          </note>
          <u who="allan_widman_49f05b" xml:id="i-88a987ccc349960b-2">
            <seg xml:id="i-214af74156984886-0">
              Fru talman! Jag tar avstånd här och nu från varje form av övergrepp
              och varje form av brott mot de regler som gäller för insatsen.
              Samtidigt kan jag inte undgå att förvånas över det faktum att
              Hans Linde hela tiden återkommer till den internationella truppnärvarons
              effekter på civilbefolkningen men egentligen aldrig med ett ord
              nämner det avsiktliga våld som talibaner och andra motståndsgrupperingar
              riktar mot den afghanska befolkningen. Jag tycker att det är sorgligt.
            </seg>
            <seg xml:id="i-06a6d61d99b95fd5-0">
              Visserligen nämnde Hans Linde detta helt kort i sitt inledningsanförande,
              men när han kommer till sin retorik handlar det alltid om vad
              USA och övriga femtiotalet länder har gjort.
            </seg>
            <seg xml:id="i-b4f6266c4251df6a-0">
              Jag är inte säker på att jag kan bli mer tydlig när det gäller
              att besvara frågan om det är ett slutdatum eller inte. Jag har
              sagt att det är ansvarsfullt att man inte frikopplar tidtabeller
              från situationen på marken. Jag noterar att den rödgröna uppgörelsen
              också innehöll sådana formuleringar.
            </seg>
            <seg xml:id="i-d634d97d1ba5a863-0">
              Fru talman! Oavsett om det gäller oss svenskar eller andra tror
              jag inte att någon vill stanna en dag längre i Afghanistan än
              vad som är nödvändigt. Alla vill komma hem så fort som möjligt.
              Men om vi lämnar Afghanistan utan att ha rett upp den situation
              som råder i landet och utan att de säkerhetsstrukturer som vi
              försöker bygga upp finns på plats sviker vi verkligen det afghanska
              folket.
            </seg>
            <seg xml:id="i-cb2a247b21d939b3-0">
              Det är min uppriktiga tro att om vi skulle följa den tidtabell
              som Vänsterpartiet vill och bortse från läget och åka hem på vissa
              utsatta datum kommer det att leda till ett nytt inbördeskrig i
              Afghanistan och till hundratusentals nya dödsoffer. Jag vill inte
              medverka till något sådant, fru talman.
            </seg>
          </u>
          <note type="speaker" xml:id="i-6e8c3aa4804c8e6a-0">
            Anf. 19 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-0c6f7d8d43618645-0">
            <seg xml:id="i-7a71060508a251ea-0">
              Fru talman! Sveriges säkerhet i dag och i framtiden bygger på
              gemenskap och samverkan. Världen i dag ser annorlunda ut än i
              går. Insikten om att det är ett svenskt säkerhetspolitiskt intresse
              att världens fattigaste människor och världens fattigaste länder
              får stöd för utveckling måste finnas. Det gäller även insikten
              om att det är av svenskt säkerhetspolitiskt intresse att vi bidrar
              till att bygga en hållbar värld socialt, ekonomiskt och ekologiskt.
              Insikten om att detta kräver många olika instrument för att lyckas
              är också nödvändig. Tillsammans måste vi lyckas, även om det tar
              tid.
            </seg>
            <seg xml:id="i-42d159aa8bf04f57-0">
              Insikten måste också finnas om att det krävs respekt för folkrätten,
              fru talman, och att det är mänskligt att fela. Fel begås, oavsett
              om vi talar om bistånd eller militära insatser så också i Afghanistan.
            </seg>
            <seg xml:id="i-1bac02324f9f5253-0">
              Fru talman! Jag hade tidigare i år möjlighet att besöka Kabul.
              Jag mötte där kolleger från olika partier som berättade om situationen
              och om hur man fått en bättre möjlighet när det gäller skolor,
              vård, vägar och elektricitet över landet. De sade: Det är viktigt
              att ni är kvar. Det är viktigt att ni från Sveriges sida deltar
              i dessa insatser. Ni har varit länge i Afghanistan, har ett långsiktigt
              engagemang och är ett litet land. Tack för att ni är här och låt
              oss hoppas att ni fortsätter!
            </seg>
            <seg xml:id="i-dc76c104e9108a6b-0">
              Det handlar om att bygga säkerhet så att människor i Afghanistan
              vågar ta ansvar för sin utveckling. Att bygga säkerhet är nämligen
              förutsättningen för utveckling i Afghanistan, precis som i andra
              delar av världen. Det handlar om möjligheterna för flickor och
              kvinnor att våga gå ut, våga gå till skolan, våga gå på marknaden
              och våga leva sitt liv. Det handlar om att bygga säkerhet för
              ekonomisk utveckling. I Afghanistan, som är ett av världens fattigaste
              länder, är det i grunden bristen på säkerhet som gör att man inte
              kan bygga landet rikt ett land som egentligen har stora rikedomar
              och stora möjligheter. Därför är det viktigt att vi deltar för
              att bygga säkerhet i samverkan med andra både militärt och civilt.
              Det har stärkts under senare år inte minst genom förstärkta insatser
              när det gäller bistånd från många länder, även från Sverige.
            </seg>
            <seg xml:id="i-4db773ca06eaf760-0">
              Precis som Allan Widman är vi från Centerpartiet glada för att
              vi nu kan få en civil ledning i vårt PRT. Det är en del i att
              bygga samverkan och säkerhet på ett nytt sätt. Det är också ett
              sätt att svara upp mot löften från Kabulkonferensen. Vi ska ta
              ansvar och inte överge det afghanska folket, vilket skett så många
              gånger tidigare. Vi ska ge de afghanska säkerhetsstyrkorna förutsättningar
              att ta ledningen och genomföra operationer i alla provinser i
              slutet av 2014. Jag och Centerpartiet är glada över att vi i denna
              kammare har kunnat nå en bred överenskommelse om att Sverige inte
              ska svika löften till den afghanska regeringen från London- och
              Kabulkonferenserna. Att i detta läge göra som Vänsterpartiet och
              Sverigedemokraterna föreslår och börja dra tillbaka trupper för
              att lämna 2013 ett år före den tidpunkt man enats om för de afghanska
              styrkorna att börja ta ledningen är att svika löften till det
              afghanska folket. Det är att svika de kvinnor och flickor i Afghanistan
              som börjat våga hoppas att de afghanska säkerhetsstyrkorna ska
              kunna ta ansvar och byggas upp. Vi är överens om att det är mycket
              svårt, men det är den väg vi måste gå.
            </seg>
            <seg xml:id="i-93c61f7b029a982f-0">
              När jag besökte ett av de OMLT-team som fanns i vårt PRT sade
              man: Kommer ni svenskar att göra som de andra om ni är med oss
              ute? Kommer ni att ställa er vid sidan om och titta på eller kommer
              ni att delta? Svaret från de svenska trupperna förvånade: Det
              är självklart att vi ska delta. Det är självklart att vi ska följa
              med och stötta. Det var en viktig signal om att våga vara närvarande,
              satsa och fullfölja uppbyggnaden av afghanska säkerhetsstyrkor.
            </seg>
            <seg xml:id="i-f38f23bbfae41b1f-0">
              Det fanns också de som sade: Ni i väst har klockor, vi har tid.
              När jag läser tankar om att Sverige ska ha lämnat och trupperna
              vara hemma hösten 2013 är det nästan så att jag kan höra klockorna
              slå. Då förstår man innebörden av budskapet: Ni i väst har klockor,
              vi har tid man kan vänta ut.
            </seg>
            <seg xml:id="i-5c703b072ae697de-0">
              Den rädsla jag mötte hos afghaner var rädslan för att vi inte
              ska vara där, rädslan för att talibanerna ska komma tillbaka,
              rädslan för att inbördeskriget ska vara ett faktum och man inte
              vågar kliva ut och ta ansvar eller vågar bygga eftersom allt kan
              vara borta i morgon. Därför är det viktigt att vi svarar när världen
              kallar. Den afghanska regeringen bjuder in. Säkerhetsrådet har
              givit mandatet. Jag och Karin Enström hade möjlighet att höra
              debatten om Afghanistan i generalförsamlingen i höstas. Det fanns
              en bred samsyn till och med när den afghanska regeringens representant
              var tydlig med att man önskade Natos närvaro mycket länge. Man
              såg behovet av stöd.
            </seg>
            <seg xml:id="i-0c7a8dcefa981c27-0">
              Fru talman! Det är inte ett lätt beslut att sända ut kvinnor
              och män till något land, inte heller till Afghanistan. Det är
              därför viktigt att vi har en bred enighet här i kammaren. Jag
              kan inte nog understryka betydelsen av det ansvar som jag tycker
              att både Miljöpartiet och Socialdemokraterna tar i det förslag
              som ligger på riksdagens bord för beslut i eftermiddag. Det är
              viktigt för de kvinnor och män som sänds ut. Det är viktigt för
              den afghanska regeringen, men det är också viktigt för andra länder
              som gör samma sak för att stötta utvecklingen för människorna
              i Afghanistan.
            </seg>
            <seg xml:id="i-d6ecdcc3b58ef12c-0">
              Även jag beklagar djupt de tragiska dödsfall som drabbat våra
              soldater och afghaner i vår tjänst. Det är genom våra samlade
              insatser vi bidrar till att bygga säkerhet för utveckling i Afghanistan
              och även här hemma i Sverige. Vi har ett långsiktigt och starkt
              engagemang för Afghanistan. Vi ska verka med olika insatser för
              att möjliggöra en bättre framtid för det afghanska folket.
            </seg>
          </u>
          <note xml:id="i-b178404931db114a-0">
            Med detta yrkar jag bifall till förslaget i betänkandet och avslag
            på reservationerna.
          </note>
          <note type="speaker" xml:id="i-017bfb6b301af938-0">
            Anf. 20 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-7">
            <seg xml:id="i-a643140d389c6222-0">
              Fru talman! Det här är ett av de viktigaste beslut vi har att
              fatta i kammaren under den här mandatperioden när det gäller utrikespolitik.
              Därför är det viktigt att olika åsikter blir företrädda och att
              argument ställs mot varandra.
            </seg>
            <seg xml:id="i-f472966e4f5c5039-0">
              Kerstin Lundgren tog till storsläggan i sitt anförande. Hon sade
              att det är ett svek om man vill göra som Vänsterpartiet. Det är
              ett svek att säga: Låt oss byta strategi. Det är ett svek att
              säga: Låt oss satsa på biståndet. Det är ett svek att säga: Låt
              oss inleda en successiv avveckling av den svenska militära insatsen
              med start första halvåret 2011 och avslutning första halvåret
              2013.
            </seg>
            <seg xml:id="i-6359576fc6d722e7-0">
              Efter nio år, då vi har följt Centerpartiets strategi i Afghanistan,
              kan vi konstatera att strategin har misslyckats. Det kanske är
              dags för Kerstin Lundgren och Centerpartiet att ta ansvar för
              den utveckling som vi ser på marken i Afghanistan. Det är trots
              allt konsekvenserna av det misslyckandet som Centerpartiet har
              stött i omröstning efter omröstning i denna kammare.
            </seg>
            <seg xml:id="i-011002e15ba3cdee-0">
              Våldet har eskalerat. Som jag sade i mitt anförande ökade antalet
              dödade civila afghanska barn med 55 procent under första halvåret
              2010. Hur kan man säga: Låt oss fortsätta som förut.
            </seg>
            <seg xml:id="i-f3d8c6c82bac525f-0">
              De senaste valen har varit demokratiska bakslag. Vi har inte
              sett den demokratisering av Afghanistan som vi hade önskat. Trots
              det säger Centerpartiet: Låt oss fortsätta som om ingenting hänt.
            </seg>
            <seg xml:id="i-0d926bd43b6a8e06-0">
              Även när det gäller kvinnors rättigheter ser vi stora bakslag.
              Har Kerstin Lundgren sett den rapport som Human Rights Watch presenterade
              för drygt ett år sedan där man visade att i Afghanistan har kvinnors
              rättigheter försämrats på centrala punkter under de senaste åren?
              I Afghanistan dör mer än 20 000 kvinnor varje år i samband med
              graviditet. De kvinnorna hoppas ingenting. De har inga drömmar
              om framtiden. De är offer för omvärldens svek. Hur kan man då
              säga: Låt oss fortsätta på den fastslagna kursen med en misslyckad
              strategi.
            </seg>
          </u>
          <note type="speaker" xml:id="i-56497da66dcab439-0">
            Anf. 21 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-0c6f7d8d43618645-1">
            <seg xml:id="i-1aaf42bf3d3a6075-0">
              Fru talman! Hans Linde och jag samtalar ofta om utvecklingsfrågor.
              Nog är det väl så att utveckling tar tid? Därför betonar vi från
              Centerpartiet ofta vikten av att också i svåra miljöer våga vara
              närvarande med bistånd och göra det långsiktigt och tro att det
              är möjligt. Man ska veta att Rom inte byggdes på en dag. Det gäller
              också Kabul.
            </seg>
            <seg xml:id="i-64cae25a3b84ed39-0">
              Jag tycker att Hans Lindes resonemang är märkligt. Han och Vänsterpartiet
              väljer att tillsammans med Sverigedemokraterna säga att ett av
              de instrument vi kan använda för att skapa säkerhet och utveckling
              ska ha upphört 2013. Detta är i strid med vad man har kommit överens
              om i Kabul senast i somras.
            </seg>
            <seg xml:id="i-cd7864c9f0776382-0">
              Varför ska man svika möjligheterna för den afghanska regeringen
              att bygga egna trupper? Skulle det leda till en bättre utveckling
              för flickorna och kvinnorna i Afghanistan? Jag tvivlar på det.
              Skulle ett tillbakadragande av svenska trupper till 2013 leda
              till att val i Afghanistan kommer att gå bättre till? Det är snarare
              så att vi i detta val och i presidentvalet har sett kvinnor ställa
              upp, kvinnor som inte har vågat det tidigare.
            </seg>
            <seg xml:id="i-efe8349a68e71bd8-0">
              Fru talman! Det förvånar mig att Hans Linde inte ser det. Han
              har så bråttom att göra sig av med ett av de instrument som skapar
              förutsättningar för utveckling, nämligen säkerhet.
            </seg>
          </u>
          <note type="speaker" xml:id="i-e4c2ccb315eabbd9-0">
            Anf. 22 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-8">
            <seg xml:id="i-fab632369d945890-0">
              Fru talman! På en punkt får jag ge Kerstin Lundgren rätt, nämligen
              att utveckling tar tid. Det är därför som vi från Vänsterpartiets
              sida tydligt och klart har sagt att vi vill att Sverige ska vara
              kvar i Afghanistan för att stödja det afghanska folkets arbete
              för frihet, för rättvisa, för demokrati och mot fattigdom under
              mycket lång tid framöver men att vi ska göra det med utvecklingsinsatser.
            </seg>
            <seg xml:id="i-4c41656c99cacb9a-0">
              Kerstin Lundgren säger att jag har bråttom. Men det är inte jag
              eller Vänsterpartiet som har bråttom. Det är det afghanska folket
              som har bråttom därför att man inte ser skillnad på marken och
              därför att man inte ser att deras vardag förändras.
            </seg>
            <seg xml:id="i-1900182825486d16-0">
              Fortfarande, efter nio år med Centerpartiets militära strategi
              i Afghanistan, ser vi att våldet eskalerar och att allt fler kvinnor
              och barn dödas för varje år. Det finns inte ens en positiv utveckling
              där. Utvecklingen går åt fel håll.
            </seg>
            <seg xml:id="i-a6a0204a874dab3f-0">
              Vi ser efter nio år med den militära insatsen att Afghanistan
              fortfarande toppar den globala statistiken när det gäller andelen
              kvinnor som inte kan läsa och skriva. Man toppar tillsammans med
              Sierra Leone statistiken när det gäller mödradödlighet. 20 000
              kvinnor dör varje år i Afghanistan i samband med graviditet.
            </seg>
            <seg xml:id="i-876c381ee0ad1861-0">
              Men efter nio år med dessa fundamentala misslyckanden säger Kerstin
              Lundgren: Låt oss fortsätta med den militära strategin.
            </seg>
            <seg xml:id="i-27ab04a0e4b3842e-0">
              Jag har verkligen svårt att förstå det. Kerstin Lundgren sade
              tidigare i sitt anförande att det var ett svek att vilja byta
              strategi. Jag skulle vilja säga att det är precis tvärtom. Det
              verkliga sveket mot det afghanska folket är att blunda för misslyckandet
              på marken och att inte vilja ta intryck av att vi inte har lyckats
              med våra insatser. Det verkliga sveket är att inte vilja byta
              strategi för Afghanistans folk.
            </seg>
          </u>
          <note type="speaker" xml:id="i-a08ed9edddd2040c-0">
            Anf. 23 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-0c6f7d8d43618645-2">
            <seg xml:id="i-a2b0b92dd3fdc29d-0">
              Fru talman! Jag vet inte om Hans Linde har läst och hört diskussionerna
              om förändrade strategier. Nog är det väl så att det har hänt en
              hel del under senare år när det gäller utvecklingen i Afghanistan.
              Strategin för vår närvaro har lagts om. Det är därför som det
              är fler trupper i Afghanistan nu. Det är därför som biståndet
              har ökat. Det är därför som man bygger en bättre samverkan. Det
              är därför som vi får en civil ledning för vår verksamhet i vårt
              PRT. Det har hänt mycket, men uppenbarligen inte det som Hans
              Linde vill se.
            </seg>
            <seg xml:id="i-1be6146529ea5008-0">
              Det innebär inte att det inte finns betydande problem och betydande
              svårigheter. Men den viktigaste delen handlar om att det fortfarande
              inte är säkerhet i landet. Om någon blöder måste man vara beredd
              att åtgärda detta och inte rekommendera allmän motion som insats.
            </seg>
            <seg xml:id="i-5d61c51d70ca5ef0-0">
              Fru talman! När den afghanska säkerheten blöder måste vi vara
              där för att hjälpa till och stötta och utveckla Afghanistans egen
              säkerhetskapacitet.
            </seg>
            <seg xml:id="i-aa7cf5c8303ba026-0">
              När jag var i Kabul och i Mazar hörde jag att det fanns en utveckling
              som åtminstone gav en del hopp även om den inte var helt rätlinjig.
              Att i detta läge säga att vi ska lämna det instrument som kan
              ge landet säkerhet och tro att det ska leda till att det afghanska
              folket vågar bygga ett bättre land tycker jag är naivt.
            </seg>
          </u>
          <note type="speaker" xml:id="i-30469f3a64664465-0">
            Anf. 24 MIKAEL OSCARSSON (KD):
          </note>
          <u who="mikael_oscarsson_725142" xml:id="i-af18dfeabb5bf56a-0">
            <seg xml:id="i-02b198790dcbed6c-0">
              Fru talman! Jag vill inleda mitt anförande med att tala om varför
              vi är i Afghanistan. Det var efter talibanregimens fall i slutet
              av 2001 som ISAF inledde sina insatser i landet. Det var och är
              på ett mandat från FN:s säkerhetsråd men också på en direkt inbjudan
              av den afghanska regeringen i Kabul. Det är således en folkrättsligt
              legitim insats som vi svenskar tillsammans med 48 andra länder
              deltar i.
            </seg>
            <seg xml:id="i-fdace87e36041df9-0">
              Men det är inte bara det rent folkrättsliga stödet som insatsen
              grundar sig på, utan det finns också stöd för insatsen bland det
              afghanska folket. Det visar bland annat en undersökning som Asia
              Foundation har gjort. Enligt denna undersökning välkomnar sju
              av tio afghaner de utländska styrkorna och vill att de fortsatt
              ska finnas kvar i landet. Det visar den legitimitet som vår militära
              insats har i Afghanistan.
            </seg>
            <seg xml:id="i-39922650847fb381-0">
              Ibland kan man få uppfattningen att det som vi i Sverige sysslar
              med i Afghanistan är av bara militär natur, att det är bara pansarbilar,
              helikoptrar och tungt beväpnade soldater som är Sveriges bidrag
              till att lösa landets problem. Det är förstås helt nödvändigt,
              men det är inte allt.
            </seg>
            <seg xml:id="i-911b747e600e2b5f-0">
              Cirka en halv miljard kronor satsas 2010 på långsiktigt biståndsarbete.
              Det är pengar som går till FN:s kvinnofond som sysslar med att
              förbättra afghanska kvinnors rättigheter genom att bekämpa könsrelaterat
              våld och skapa ekonomiska möjligheter för kvinnor. Det är pengar
              som går till FN:s barnfond som hjälper afghanska barn att få en
              utbildning, något som är oerhört viktigt i ett land där färre
              än en tredjedel av befolkningen kan läsa och skriva. Det är pengar
              som går till projekt som Hand in Hand och Afghanaid som sysslar
              med småföretagande och stöd till den afghanska landsbygdens olika
              näringar.
            </seg>
            <seg xml:id="i-696beb3bef497001-0">
              För att förhindra att kriminalitet och extremism växer sig starkare
              är det helt avgörande att det finns lagliga sätt att försörja
              sig på. Alla dessa biståndsinsatser talar sitt tydliga språk:
              Sverige befinner sig inte bara militärt i Afghanistan utan också
              civilt. Dessa två förutsättningar går hand i hand. Ingen hjälporganisation
              vill i dag vara i Afghanistan om det inte finns utländska soldater
              på plats.
            </seg>
            <seg xml:id="i-ca69754a0b45ac15-0">
              Hur ser då situationen ut i Afghanistan? Det är mycket tydligt
              att landet står inför stora utmaningar. En av de absolut största
              utmaningarna är korruptionen. Den är mycket utspridd och förekommer
              i dag på alla nivåer i det afghanska samhället. Bekämpningen av
              denna och en förbättrad säkerhet i landet är kanske de två mest
              avgörande punkterna för att den afghanska ekonomin långsiktigt
              ska kunna utvecklas.
            </seg>
            <seg xml:id="i-9d80176f66309035-0">
              Fru talman! Under 2010 har säkerhetsläget försämrats. Vi har
              upplevt flera tragiska fall där svenska soldater har fått sätta
              livet till i en situation där allt fler talibangrupperingar har
              genomfört koordinerade eldöverfall, attacker med sprängladdningar
              och självmordsattacker. Säkerheten för våra soldater är förstås
              av allra största vikt. Den är förstås också intimt sammankopplad
              med soldaternas utrustning.
            </seg>
            <seg xml:id="i-31805b289be45b29-0">
              För våra förband som är insatta i Afghanistan är det viktigt
              med underrättelseförmåga med exempelvis obemannade spaningsflygplan,
              splitterskyddade fordon och helikopter som kommer i april.
            </seg>
            <seg xml:id="i-966b1bacb4054903-0">
              Som jag ser det är det oroande att den taktiska spaningsförmågan
              ännu inte finns på plats för våra trupper. Det är en oro som också
              försvarsministern verkar dela. Även Försvarsmakten har vid ett
              flertal tillfällen sagt att förmågan är efterfrågad.
            </seg>
            <seg xml:id="i-51a9a35abaf32ce6-0">
              Jag är glad över att man i det betänkande som vi i dag diskuterar
              betonar behovet av att de taktiska obemannade luftfarkosterna,
              så kallade TUAV, kommer på plats i Afghanistan till våra trupper.
            </seg>
            <seg xml:id="i-76a23c885966da0f-0">
              Bakgrunden är att den svensk-finska styrkan i Afghanistan under
              2009 fått utstå mer än 45 attacker, något som ytterligare eskalerat
              under detta år.
            </seg>
            <seg xml:id="i-d213a73cf61d3180-0">
              En obemannad spaningsfarkost gör det möjligt att upptäcka hot
              innan våra trupper går in i ett område. Från hög höjd kan både
              planerade eldöverfall och utläggning av vägbomber upptäckas med
              hjälp av avancerade sensorer.
            </seg>
            <seg xml:id="i-92523c92150ddad9-0">
              I senaste numret av Ny Teknik finns det ett helt uppslag om att
              det i Afghanistan redan insatta stridstekniska obemannade systemet
              Falken räddar svenska soldaters liv. I artikeln säger ställföreträdande
              chefen att antalet incidenter ökat från 45 under 2009 till så
              mycket som 100150 incidenter i år, av vilka 7080 var direkta stridskontakter.
              Det är också en påminnelse om den verklighet som våra soldater
              just nu befinner sig i.
            </seg>
            <seg xml:id="i-2fddfa1ff952ff38-0">
              Förutom att det här stridstekniska systemet lovordas understryker
              soldaterna återigen betydelsen av att ett taktiskt system snarast
              kommer på plats för att komplettera Falkens förmåga att spana
              på nära håll vid en direkt händelse med just ett taktiskt system
              som kan spana förebyggande på stora avstånd.
            </seg>
            <seg xml:id="i-5904b846098af4fd-0">
              Fru talman! På många sätt är det således en svår situation i
              dagens Afghanistan rent humanitärt med extrem fattigdom och med
              brist på mänskliga rättigheter på många ställen. Men samtidigt
              finns det ljuspunkter som vi inte får glömma.
            </seg>
            <seg xml:id="i-22e290d27d49675d-0">
              Antalet civila dödsoffer orsakade av afghanska och internationella
              styrkor har enligt FN minskat betydligt i förhållande till samma
              period förra året. Till viss del kan detta förklaras med den nya
              militära strategi som i oktober förra året godkändes av ISAF-länderna
              och som syftar till att förbättra skyddet för civilbefolkningen,
              till att skydda den från regeringsfientliga gruppers attacker,
              och samtidigt påskynda utbildningen av de afghanska säkerhetsstyrkorna.
            </seg>
            <seg xml:id="i-470ea2f06fa54870-0">
              En annan positiv utveckling är att allt fler flickor nu får tillgång
              till utbildning, vilket förut bara en mycket liten andel fick.
              Hela sex miljoner barn i Afghanistan går nu i skola, vilket kan
              jämföras med bara 800 000 barn år 2001.
            </seg>
            <seg xml:id="i-0e08f21f69f98239-0">
              Fru talman! Som kristdemokrat välkomnar jag den överenskommelse
              som i höstas slöts mellan alliansregeringen, Socialdemokraterna
              och Miljöpartiet. Överenskommelsen innebär att Sverige ska bidra
              till att förverkliga den afghanska presidentens mål: att de afghanska
              säkerhetsstyrkorna i slutet av 2014 ska kunna leda och genomföra
              operationer i alla provinser. För Sveriges del innebär det att
              ett successivt överlämnande av säkerhetsansvaret kommer att inledas
              under nästa år.
            </seg>
            <seg xml:id="i-b67354293c340d7b-0">
              Fru talman! Helgens händelse då en man mitt i julhandeln i Helsingfors
              sprängde sig själv har även kommit att påverka frågan om vårt
              engagemang i Afghanistan. Eftersom attentatsmannen gjorde kopplingen
              till att vi deltar i Afghanistan har också röster höjts för att
              vi nu ska dra oss tillbaka, för annars kan vi räkna med fler dåd.
              Jag menar att det här är en mycket farlig utveckling. Att vi ska
              låta vårt engagemang för Afghanistans folk vara avhängigt av terrorns
              inträde i Sverige vore att ge terroristerna rätt.
            </seg>
          </u>
          <note xml:id="i-1db4b0df6638eaeb-0">
            Med dessa ord yrkar jag bifall till utskottets förslag i betänkandet
            i dess helhet.
          </note>
          <note type="speaker" xml:id="i-4f0b9f170175f124-0">
            Anf. 25 Utrikesminister CARL BILDT (M):
          </note>
          <u who="unknown" xml:id="i-f941d6824ef7764f-0">
            <seg xml:id="i-00dbb296afaf79cc-0">
              Fru talman! Sverige är inte i Afghanistan för att vinna ett krig.
              Vi är i Afghanistan för att hjälpa till och bygga en fred, och
              det är vi därför att Förenta nationernas säkerhetsråd enhälligt
              har fattat beslut om den insatsen och vädjat till FN:s medlemsstater
              om att medverka i den.
            </seg>
            <seg xml:id="i-98edc90c0714a369-0">
              Anledningen till att FN:s säkerhetsråd har fattat detta beslut
              vet vi också. Afghanistan var ett fäste för terrorism, ett fäste
              för droghandel och ett fäste för förtryck som höll på att utvecklas
              och som även de facto utvecklades till ett hot inte bara mot regionen
              utan också mot världen i övrigt. För FN:s säkerhetsråd blev det
              nödvändigt att fatta beslutet, och det var självklart för Sverige
              att vara med.
            </seg>
            <seg xml:id="i-24ade7f52b00feb6-0">
              Redan från början var vi med i insatser i Afghanistan, inte bara
              i insatsen sedan 2002 utan faktiskt också i insatser långt tidigare.
              Den sovjetiska invasionen juldagarna 1979 var i många avseenden
              början på den cykel av ondska, förtryck och förstörelse som Afghanistan
              kastades in i. Sverige tillhörde de länder där solidaritet mobiliserades
              för att hjälpa Afghanistans folk humanitärt både omedelbart och
              i ett långsiktigt mödosamt freds- och statsbyggande som kunde
              gå in i en ny, inte okomplicerad men trots allt bättre fas i och
              med talibanregeringens fall och de internationella insatserna
              sedan 2002.
            </seg>
            <seg xml:id="i-ee2519ba0667f737-0">
              Det vi i dag tar ställning till är bara en liten del av vår politik
              när det gäller Afghanistan den militära delen, vårt militära bidrag
              till de internationella ISAF-insatserna under nästa år. Det är
              en liten men viktig del därför att de militära insatsernas uppgift
              i situationer som dessa är att skydda den politiska, ekonomiska
              och civila process som är avgörande för framgång. Utan det skyddet
              är inte den politiska, ekonomiska och civila utvecklingen möjlig.
              Då kollapsar stats- och fredsbyggandet. Det är stats- och fredsbyggandet
              som är avgörande, men det måste skyddas av de militära insatserna
              de förutsätter varandra.
            </seg>
            <seg xml:id="i-031bc81a2ace216e-0">
              Sedan i somras har vi Kabulkonferensen, en ny, bredare och enligt
              min mening bättre inriktning av de samlade internationella insatserna.
              Det var inte någonting som föddes i Kabul en dag i juli, utan
              det var resultatet av ett rätt mödosamt och långsiktigt arbete
              där bland annat Sverige spelat en icke oväsentlig roll. Under
              vårt ordförandeskap i Europeiska unionen och under andra delen
              av förra året tog vi initiativ till, lade fram och fick beslut
              om en handlingsplan för Afghanistan som siktar just på detta bredare
              stats- och fredsbyggande.
            </seg>
            <seg xml:id="i-bfc29f2e5c06c376-0">
              I Cannes sammankallades Londonkonferensen i januari där vi började
              förankra detta breda internationellt, och det fördes fram till
              Kabulkonferensen i juli med den bredare och bättre ansatsen för
              den samlade internationella politiken. Vår insats nu är en del
              av vad vi ska försöka göra för att hjälpa det internationella
              samfundet i detta. I det ingår vår ambition att stödja den afghanske
              presidentens ambition att till utgången av år 2014 ha gjort överförandet
              från stridande till stödjande insatser när det gäller just säkerhetsinsatserna.
              Den omorienteringen inleder vi nu.
            </seg>
            <seg xml:id="i-4a4f26756a998a92-0">
              Afghanistan är ett av världens fattigaste och mest förstörda
              länder. Det finns inga vägar, om nu någon skulle tro det, att
              snabbt, på bara några år, göra detta till ett Sverige vid Hindukush.
              Samtidigt som vi ser de stora problemen och ser utmaningarna vore
              det självfallet ansvarslöst av Sverige att vända det internationella
              samfundet ryggen när det internationella samfundet när det gäller
              stats- och fredsbyggande står inför en uppgift som är svårare
              än väldigt många av de andra motsvarande insatser som det internationella
              samfundet har gjort och som Sverige nota bene nästan alltid har
              ställt upp i.
            </seg>
            <seg xml:id="i-2158750b98960e00-0">
              Låt oss se på traditionen och också se perspektiven. Nästa år
              är det ett halvt sekel sedan Dag Hammarskjöld förlorade sitt liv
              i den tragiska flygolyckan i Ndola nere i Kongo. Hammarskjöld
              var där i den djupt kontroversiella militära insats som gjordes
              från FN:s sida för att rädda ett Kongo som strax efter sin självständighet
              fullständigt höll på att slitas sönder och samman. Sverige skickade
              dit soldater, och vi skickade dit stridsflygplan. Det var strider,
              och det var civila offer i mycket stor omfattning. Många svenskar
              förlorade livet. Men vi kände en stolthet då över det som skedde,
              och vi känner fortfarande en stolthet över det som de då gjorde.
            </seg>
            <seg xml:id="i-2eccb15109f2230f-0">
              Det löste inte alla Kongos problem. Problemen har inte heller
              lösts av de miljarder efter miljarder av bistånd som har kommit
              till Kongo sedan dess. Men det räddade Kongo och Afrika från någonting
              som kunde ha blivit ännu mycket värre om man hade tillåtit att
              allting hade slitits sönder och samman då i början av 1960-talet.
              Sverige fick ett anseende som nation som en nation som inte heller
              väjer undan för det som är svårt i det internationella samarbetet.
              Det kan vi känna stolthet över även i dag.
            </seg>
            <seg xml:id="i-1aef88177a129500-0">
              Vår strategi i Afghanistan är både enkel och väldigt svår. Den
              är att hjälpa landet att stå på egna ben. Det är väldigt enkelt
              sagt, och det är väldigt svårt gjort. Kerstin Lundgren berättade
              om sina kontakter med afghanska parlamentariker. Många av oss
              kan göra detta. Vi kan berätta om de svårigheter som de kämpar
              med i detta fattiga, förstörda land för att försöka bygga någonting
              i riktning mot den modell, den vision och den dröm som de har
              om ett bättre samhälle. Vi vet alla att det tar tid, och det kräver
              tålamod.
            </seg>
            <seg xml:id="i-eeb584093e071f6c-0">
              Det finns en enkel och snabb väg att misslyckas; det ska vi vara
              medvetna om. Den enkla och snabba vägen till misslyckande är att
              vi drar oss tillbaka helt och hållet från Afghanistan. Vi drar
              tillbaka alla säkerhetsinsatser, och det innebär att de andra
              insatserna dras tillbaka också. Vi vet vad som kommer att inträffa:
              Inbördeskriget är alldeles säkert. Det regionala kriget är mycket
              sannolikt. Miljoner människor kommer att tvingas på flykt. Tusentals
              och åter tusentals människor kommer att förlora livet om vi väljer
              denna väg.
            </seg>
            <seg xml:id="i-3e4542318d49f19c-0">
              Detta är den enkla vägen till misslyckande. Mot den står den
              svåra vägen till att lyckas. Jag är inte den som på något sätt
              underskattar de svårigheter, de utmaningar och de risker som vi
              står inför i denna stats- och fredsbyggande insats i Afghanistan.
              Det finns inga garantier för att vi kommer att lyckas med någonting.
              Men att det inte finns några garantier får aldrig vara någon ursäkt
              för att inte ens försöka.
            </seg>
            <seg xml:id="i-f4c351e04a5ef52f-0">
              Vi har försökt tidigare i Afrika och lyckats ibland och kanske
              lyckats mindre bra ibland. Vi har försökt, och lyckats något bättre,
              i Balkan utan att säga att det var vare sig snabbt, enkelt eller
              självklart. Vi försöker i dag i Afghanistan, och jag tror att
              vi som nation är inriktade på att i morgon ställa upp om det internationella
              samfundet frågar oss också när det gäller andra krävande insatser
              i andra delar av världen. Det är ansvarslöst att vända världen
              ryggen när världen försöker lösa problem även om dessa problem
              är väldigt stora.
            </seg>
            <seg xml:id="i-b01fa7b4d0bb130c-0">
              Vi tar som sagt i dag ställning bara till en begränsad del av
              vårt samlade engagemang för Afghanistan. Men det är en viktig
              del av det samlade engagemanget.
            </seg>
            <seg xml:id="i-6465f887606fb522-0">
              Låt mig bara till slut uttrycka min och regeringens tillfredsställelse
              med att vi i dag har ett mycket brett stöd för denna insats. Det
              är ett brett stöd inte bara det vill jag gärna säga av sex partier
              som står bakom utskottets betänkande grundat på regeringens förslag
              som är grundat på sexpartiöverenskommelsen. Låt mig också säga
              att trots herr Lindes retorik står även Vänsterpartiet och även
              Sverigedemokraterna bakom svenska soldater, män och kvinnor som
              vi ska känna stolthet över, i Afghanistan under de kommande åren
              under 2011, under 2012 och under betydande delar av 2013. Sedan
              har vi delade meningar om 2014. Den striden kommer vi säkert att
              fortsätta.
            </seg>
            <seg xml:id="i-aab23984b4a0850c-0">
              Men jag känner en tillfredsställelse över att vi i alla fall
              är eniga om att inte nu vända Afghanistan ryggen och vända världen
              ryggen och vända en stolt tradition som är svensk ryggen. Det
              vill vi inte, och det gör vi inte.
            </seg>
          </u>
          <note type="speaker" xml:id="i-d22d44fc1bf16afd-0">
            Anf. 26 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-9">
            <seg xml:id="i-80694306efd378fb-0">
              Fru talman! Jag hade egentligen begärt replik för att jag skulle
              vilja fråga utrikesministern om den proposition som det ska beslutas
              om senare i dag och om den innebär en reträtt hem och ett slutdatum.
              Men jag har redan fått svar från talarstolen. Utrikesministerns
              anförande kan inte tolkas på något annat sätt än ett fortsatt
              svenskt deltagande i kriget i Afghanistan under betydande tid
              framöver.
            </seg>
            <seg xml:id="i-354e04fc83df8ed3-0">
              Jag skulle därför i stället vilja använda replikskiftet till
              att ge beröm till Carl Bildt och den proposition som ligger på
              riksdagens bord på två punkter. För det första vill jag berömma
              Carl Bildt för att man nu äntligen talar klarspråk om den svenska
              insatsen. Man säger att det som svenska soldater gör i Afghanistan
              i dag är att vara stridande. Sverige befinner sig de facto i krig.
            </seg>
            <seg xml:id="i-8f269655ecc5eac5-0">
              För det andra vill jag berömma regeringen för att den mycket
              väl i propositionen beskriver bakslagen i Afghanistan resultatet
              av nio års närvaro av ISAF i landet. Man beskriver i regeringens
              proposition hur 90 procent av världens opium fortfarande produceras
              i Afghanistan. Man beskriver mycket väl hur säkerhetssituationen
              har försämrats under 2010 även i de fyra provinser där de svenska
              soldaterna finns. Man beskriver mycket väl från regeringens sida
              hur den humanitära situationen i Afghanistan har försämrats under
              det första halvåret 2010 och att de mest utsatta är kvinnor och
              barn. Man beskriver från regeringens sida vidare att antalet internflyktingar
              har ökat med 100 000 de senaste åren.
            </seg>
            <seg xml:id="i-1c51e7de46224b19-0">
              Jag måste säga att jag tycker att regeringen mycket väl beskriver
              det fatala misslyckandet på marken i Afghanistan. Men det man
              helt klart blir förvånad över är när man kommer till slutet av
              propositionen och hittar slutsatserna. Slutsatsen är: Låt oss
              fortsätta som om ingenting har hänt. Låt oss fortsätta på den
              inslagna vägen!
            </seg>
            <seg xml:id="i-7bea853e4b79a0bd-0">
              Jag vet att det finns de som har liknat Carl Bildt vid en medelstor
              hund. Jag tycker att Carl Bildt mer framstår som den ståndaktige
              tennsoldaten i dessa frågor. Frågan till Carl Bildt är: Varför
              tar inte regeringen intryck av dessa misslyckanden på marken,
              som man uppenbarligen själv ser i sin egen regeringsproposition?
            </seg>
          </u>
          <note type="speaker" xml:id="i-e52173f1da7b6f5f-0">
            Anf. 27 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-1">
            <seg xml:id="i-5ff29e03f52c10da-0">
              Fru talman! Vi har ett historiskt tålamod. Vi vet att det tar
              tid. Vi ser betydande framsteg i Afghanistan när det gäller ekonomisk
              utveckling, rättigheterna för kvinnor, utbildning och mycket annat.
              Vi är ännu inte där. Detta är varken Sverige, Schweiz eller Norge.
              Det är ett av världens fattigaste och mest förstörda länder.
            </seg>
            <seg xml:id="i-bbcc40abdf5d787f-0">
              Låt mig sedan fråga vad Hans Linde egentligen menar. Hans retorik
              låter som att vi ska dra oss tillbaka per omgående. Men vad han
              föreslår är att svenska soldater i nästan 1 000 dagar till ska
              finnas i Afghanistan. Det är Vänsterpartiets politik. Och inte
              nog med det om man tittar i hans reservation finns en formulering
              om givet det vi vet i dag. Där finns den lilla brasklappen, eller
              Lindelappen, i detta som talar om nästan 1 000 dagar till givet
              det vi vet i dag. Därmed finns en öppning för att det kanske blir
              mer lite längre fram. Han låter på ett sätt, men han kommer att
              rösta på ett annat sätt. Jag är lite mer för Hans Lindes röstning
              än jag är för den röst som jag faktiskt hör av honom.
            </seg>
          </u>
          <note type="speaker" xml:id="i-017a0dd490cadc68-0">
            Anf. 28 HANS LINDE (V) replik:
          </note>
          <u who="hans_linde_857e1f" xml:id="i-b0468eaea5491285-10">
            <seg xml:id="i-376611a3de54ad5a-0">
              Fru talman! Jag får återigen tacka utrikesministern för att han
              så väl också denna gång beskriver att Vänsterpartiet i denna kammare
              i dag står bakom det vallöfte vi gav till svenska folket. Vi står
              fortfarande bakom den överenskommelse vi presenterade och sökte
              mandat för tillsammans med Socialdemokraterna och Miljöpartiet.
              Vi har hållit vårt löfte till svenska folket, och det har Carl
              Bildt uppenbarligen uppfattat nu. Det tror jag också att väljarna
              utanför den här kammaren har uppfattat.
            </seg>
            <seg xml:id="i-e008bd056210d957-0">
              Jag vill samtidigt också kommentera något som Carl Bildt pratade
              om tidigare här. Vi ska komma ihåg att före den 11 september 2001,
              när talibanerna styrde i Afghanistan, var det ett parti i Sveriges
              riksdag som uppmärksammade talibanernas grova och omfattande förtryck
              i Afghanistan. Det var inte Moderata samlingspartiet. Det var
              för den delen inget av de borgerliga partierna, utan det var Vänsterpartiet.
              Det var det parti som stod i denna talarstol och kritiserade talibanernas
              förtryck när de styrde.
            </seg>
            <seg xml:id="i-4ef662447de7a501-0">
              Jag vill understryka igen, liksom jag gjorde i mitt anförande,
              att vi är envetna motståndare till att talibanerna tar tillbaka
              makten i Afghanistan. Men frågan är: Hur ska vi förhindra det?
              Carl Bildts strategi har nu testats i nio år. Vi ser resultatet.
              Frågan är inte längre när talibanerna kommer tillbaka. Talibanerna
              är de facto tillbaka. I provins efter provins ser vi att med Carl
              Bildts strategi har talibanerna kunnat återetablera sig och flytta
              fram sina positioner. De utser skugguvernörer och inför sina gamla
              domstolar. Förtrycket av kvinnor och barn är åter på plats. Det
              är väl uppenbart att den militära strategin att bekämpa talibanerna
              i grunden har misslyckats. Det är huvudskälet till att vi behöver
              byta strategi.
            </seg>
            <seg xml:id="i-f04c319ccf177006-0">
              Min strategi för att förhindra att talibanerna kommer till makten
              är att vi i Sverige börjar ställa oss frågan: Varför blir unga
              afghanska män talibaner? Jag tror inte att det finns någon talibangen
              hos afghanska män som gör att de föds till talibaner. Jag tror
              att man blir det av en anledning. Man saknar framtidshopp. Man
              saknar möjlighet att få utbildning. Man saknar möjlighet att få
              ett arbete och bilda familj. I det läget väljer den borgerliga
              regeringen att lägga 1,9 miljarder kronor på den militära insatsen
              samtidigt som vi vet att en svensk soldat i Afghanistan motsvarar
              kostnaden för att ge 1 400 afghanska barn utbildning i ett år.
              Den avvägningen och det vägvalet är obegripligt.
            </seg>
          </u>
          <note type="speaker" xml:id="i-651f7469ebff18e0-0">
            Anf. 29 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-2">
            <seg xml:id="i-8ba254d8c49d4ff4-0">
              Fru talman! Mot bakgrund av de sista meningarna i det som Hans
              Linde sade måste man ställa sig frågan: Varför ska då Vänsterpartiet
              ha kvar dessa dyra soldater i landet i nästan 1 000 dagar till
              och med en brasklapp även för framtiden?
            </seg>
            <seg xml:id="i-b2a1b0780636218a-0">
              Det ni föreslår är icke ett omedelbart tillbakadragande gratulerar
              till denna något senkomna insats! utan det är svenska soldater
              hela 2011, svenska soldater hela 2012 och svenska soldater en
              bra bit av 2013 givet det vi vet i dag, som det står i Vänsterpartiets
              reservation. Det är brasklappen för framtiden. Det handlar om
              nästan 1 000 dagar till av den strategi som Hans Linde så ivrigt
              fördömer. Man talar om rödgrön splittring. Här är det rödröd splittring
              mitt genom Hans Linde själv.
            </seg>
          </u>
          <note type="speaker" xml:id="i-848b4d00565bd255-0">
            Anf. 30 ÅSA LINDESTAM (S):
          </note>
          <u who="asa_lindestam_726066" xml:id="i-efc2ab4157d8d952-0">
            <seg xml:id="i-932e2fd78e91d962-0">
              Fru talman! Jag vill börja med att instämma i det Urban Ahlin
              sade i sitt anförande. Det gör jag för att spara lite tid.
            </seg>
            <seg xml:id="i-cc13597314eed0fa-0">
              Jag skulle också vilja berätta om den resa som jag hade möjlighet
              att göra det här året. Jag har också varit i Afghanistan. Jag
              var inte där på egna villkor. Jag var tvungen att vara där på
              Försvarsmaktens villkor och hade alltså möjlighet att följa dem
              i det de gjorde.
            </seg>
            <seg xml:id="i-4f171d836bc90c49-0">
              Men jag hade också möjlighet att titta på den civila sidan. Våra
              soldater som finns där nere har ingen möjlighet att gå utanför
              campen i civila kläder, men det hade jag. Jag hade möjlighet att
              titta på skolor.
            </seg>
            <seg xml:id="i-01d8d7c6b4103588-0">
              När jag stod i den här talarstolen för ett år sedan och pratade
              om Afghanistan sade jag att det var en tredjedel av flickorna
              som hade möjlighet att gå i skolan. Det jag fick se i år var något
              helt annorlunda. När jag kom till skoldirektionen i Mazar-e Sharif
              visade det sig att ett av deras områden hade drygt 60 000 elever.
              Jag ville självfallet se hur siffrorna såg ut. De hade också en
              uppdelning på flickor och pojkar. Den visade att av dessa var
              33 000 pojkar och 28 000 flickor i deras i område, det vill säga
              nästan hälften. Det har blivit en förändring här, och det är vi
              som har varit med och gjort den förändringen möjlig. Vi har alltså
              gjort en stor skillnad genom att finnas där i vårt område.
            </seg>
            <seg xml:id="i-234da576442da47f-0">
              Problemet var snarare att få kvinnliga lärare. På landsbygden
              utanför Mazar-e Sharif är bekymret att få fram kvinnliga lärare
              som kan undervisa flickorna. Det fanns ett sug i Afghanistan.
              Det fanns ett sug hos alla dem jag träffade efter utbildning.
              Det gällde både de familjer som hade pojkar och de familjer som
              hade flickor. I dag vill alla gifta sig med någon som har utbildning.
              Ingen vill gifta sig med en analfabet. Därför var det så nödvändigt
              för varenda familj att sätta sina barn i skolan. Här har det kommit
              till någonting nytt, och det måste vi fortsätta att stödja.
            </seg>
            <seg xml:id="i-2a23930016612772-0">
              Jag såg också en stor del av sjukvården runt Mazar-e Sharif.
              Sakta men säkert går det framåt där också. Ett bekymmer var att
              medicineringen kanske inte alltid överensstämde med den sjukdom
              man hade eftersom man inte hade rätt kompetens. Visst ska vi ställa
              upp med mer bistånd. Visst ska vi ställa upp med mer utbildning
              i dessa delar också.
            </seg>
            <seg xml:id="i-8bcb36257ee500ab-0">
              Det är viktigt att vi har kvinnor med i Afghanistan. Det har
              vi hört många gånger från den här talarstolen. När kvinnor finns
              med som soldater kommer även de kvinnor som finns i byarna fram
              och pratar, men när vi skickar ut våra manliga trupper försvinner
              tjejerna. De har ingen möjlighet att prata med varandra. Därför
              måste det finnas tjejer med.
            </seg>
            <seg xml:id="i-63b4c323c78bd41f-0">
              Jag vill rikta mig till regeringen med en undran. Varför kan
              man inte se till att det också finns rätt utrustning för alla
              våra tjejer? När jag fick åka till Sheberghan, som är liten by,
              träffade jag våra svenska kvinnliga soldater. Det visade sig att
              det fortfarande fattades underkläder till dem. Det betyder att
              om man sätter eld på en svensk kvinnlig soldat kommer underkläderna
              att brinna fast på kroppen. Det kommer inte att hända en man,
              för männen har andra underkläder. Nu är det dags att vi gör någonting
              i den här frågan. Ska vi ha tjejer där får vi faktiskt också se
              till att de har rätt utrustning. Det gäller också mindre män som
              har alldeles för stora västar. De borde också få stöd. Jag tycker
              att man ska ha tillräckligt bra utrustning. Man ska ha det allra
              bästa när man står där. När man står nere på marken och sanden
              blåser kommer den in i öronen, i håret och i ögonen. Man får fullt
              med sand i munnen och har svårt att prata. Då behöver man den
              allra bästa utrustningen för att klara av att utföra det uppdrag
              som man är satt att utföra där nere.
            </seg>
            <seg xml:id="i-7e7ceb1ff0328bfa-0">
              Jag hade också möjlighet att fundera väldigt mycket över hur
              man leder truppen där nere. Jag träffade förstås våra svenska
              soldater men också de finska och de amerikanska. General Petreus
              idé om empowerment, som vi kanske kan översätta med egenmakt till
              varje soldat, är oerhört viktig. Vi är alltså där för att hjälpa
              det afghanska folket att ta över makten i sitt eget land.
            </seg>
            <seg xml:id="i-73cf36006e79c824-0">
              De OMLT som vi har, det vill säga de svenska soldater som ensamma
              följer med ut i fält och lever tillsammans med de afghanska soldaterna,
              gör ett oerhört bra jobb. De delar alltså all sin tid, kultur
              och kompetens med den afghanska armén för att den ska bli säker
              i sitt utövande. De är ensamma där ute. All heder åt dem!
            </seg>
            <seg xml:id="i-20c01ae37c1724ea-0">
              Utökningen innebär att vi säger att vi ska ha 855 soldater som
              kan komma till Afghanistan och hjälpa till i vårt område. Det
              betyder att om det skulle hända någonting, om det skulle vara
              något alldeles extraordinärt, ska vi ha 855 soldater på plats.
              Men vi ska ha våra 500 soldater på plats hela tiden. Jag är mycket
              förvånad över att vi tidigare har tillåtit att 20 procent åker
              hem ibland på ledighet och inte ersätts. Vi har haft fyra femtedels
              styrka där nere, och de ska fortfarande utföra samma arbetsuppgifter.
              Det är självklart att de som finns där nere ska kunna vara full
              styrka och göra det som de är satta att göra. Jag stöder verkligen
              att det ska vara 500 soldater på plats.
            </seg>
            <seg xml:id="i-521a9af527215e86-0">
              Låt mig också säga någonting om helikopterenheten. Jag såg hur
              USA byggde upp sin enorma hangar för att ta emot de 38 helikoptrar
              som man ska ha. Våra två kommer att ingå där. Varje helikopter
              kommer att lyfta för hela ISAF-styrkan och inte bara för svenska
              soldater. Våra helikoptrar kommer, tillsammans med de andra helikoptrarna,
              att rädda många liv. Det är jag helt förvissad om.
            </seg>
            <seg xml:id="i-be08d8469ef7d011-0">
              Jag kan också berätta att jag såg en UAV. Vi har faktiskt en
              UAV där nere, men den har inte tillräcklig kapacitet. Vi välkomnar
              självfallet också nästa som kommer. Den kommer att kunna flyga
              lite längre och vara lite kraftigare. Den ska flyga med rätt kompetens.
              Den är obemannad, men det måste vara rätt kompetens som leder
              den så att vi gör rätt saker.
            </seg>
            <seg xml:id="i-47e996580eaccfcd-0">
              Jag har hittills inte hört någon prata om OEF, men det finns
              alltså en annan styrka som har ett helt annat uppdrag. Nu ser
              jag att Peter Rådberg har pratat om den. Vi ska inte sammanblandas
              med den. ISAF har ett alldeles speciellt uppdrag och ska fortsätta
              med det. De här två insatserna ska hållas isär.
            </seg>
            <seg xml:id="i-52655f955e79236e-0">
              Med de här orden vill jag också tacka våra soldater som finns
              där nere och dem som har varit där nere. Jag vill också tacka
              de familjer som ställer upp och låter sina kära åka dit ned och
              hjälpa oss att bygga fred. Det är jättebra att vi får göra det
              här. Jag hoppas också att ni som finns där nere just nu får en
              god jul och ett gott nytt år innan det är dags för byte igen.
            </seg>
          </u>
          <note xml:id="i-5fc93d207f7cebc1-0">
            I detta anförande instämde Urban Ahlin, Clas-Göran Carlsson,
            Roza Güclü Hedin och Anna-Lena Sörenson (alla S).
          </note>
          <note type="speaker" xml:id="i-6e9c9b5080b83a54-0">
            Anf. 31 BODIL CEBALLOS (MP):
          </note>
          <u who="bodil_ceballos_02855b" xml:id="i-3dbfc7a0ff2c005b-0">
            <seg xml:id="i-49cb148e5b1fa950-0">
              Herr talman! Jag vill börja med att tacka Hans Linde för erkännandet
              att Miljöpartiet är riksdagens mest pacifistiska parti, som han
              sade tidigare. En annan sak Hans Linde sade var att Vänsterns
              solidaritet är med det afghanska folket. Det gäller även Miljöpartiets
              solidaritet i den här frågan. Vi väljer dock en annan strategi
              för att visa den solidariteten. Vi tror på en annan väg, men vår
              solidaritet är med det afghanska folket.
            </seg>
            <seg xml:id="i-0612205dfbf4ee3c-0">
              Herr talman! Sverige har varit i Afghanistan i många år. I synnerhet
              har vi varit där genom Svenska Afghanistankommittén. De påbörjade
              sin verksamhet 1980, som en protest mot den sovjetiska invasionen.
              Efter 30 år befinner sig landet fortfarande i krig, även om fienden
              varierat under åren. Afghanistan är ett krigstrött land, ett land
              där en stor del av befolkningen aldrig upplevt fred, ett land
              som kommer att behöva mycket hjälp under många år framöver.
            </seg>
            <seg xml:id="i-58af9acf0f4a30e7-0">
              Svenska Afghanistankommittén gör ett fantastiskt arbete, och
              de har kunnat arbeta också under talibanernas tid vid makten.
              De driver omkring 400 skolor, hälso- och sjukvård, rehabilitering,
              landsbygdsutveckling etcetera. Genom biståndspengar från bland
              annat Sverige gör de och andra hjälporganisationer grundarbetet
              för att återupprätta fred och stabilitet i landet. Sverige är
              och har alltid varit bra på att nå ut med civila insatser, och
              vårt biståndsarbete är väl känt i världen, också i Afghanistan.
              Att Sverige åtminstone tidigare kallade sig neutralt har naturligtvis
              bidragit till att vi haft lättare att vara verksamma i länder
              där andra haft svårt att verka.
            </seg>
            <seg xml:id="i-83812a527ff5bd9f-0">
              Herr talman! Jag tror att vi alla är överens om att det inte
              går att bomba fram fred i Afghanistan. Vi är också överens om
              att det inte är acceptabelt att så många civila dödas av utländska
              trupper. Ju fler civila som dör, desto mer ökar motståndet mot
              både våra och andra utländska trupper bland dem som drabbas. Även
              om de svenska trupperna inte är inblandade dras alla över en kam.
              Det har tagit lång tid för Nato att förstå det enkla sambandet,
              men det är välkommet att tongångarna nu börjar låta annorlunda
              och att det alltmer talas om civila insatser och afghanskt ägarskap.
            </seg>
            <seg xml:id="i-62f2e451e5197513-0">
              Självklart måste, efter så många år av krig, säkerhetsarbete,
              fredsinsatser och fattigdomsbekämpning gå hand i hand för att
              bygga upp Afghanistan igen. Sverige tog för ganska många år sedan
              ett beslut att i FN-regi sända en mindre trupp till landet. Därefter
              har uppdraget och antalet soldater utökats och förändrats och
              lyder nu under Natobefäl. Det är en klar och successiv förändring
              från det första beslutet.
            </seg>
            <seg xml:id="i-d6c33a31d7bed7ee-0">
              Även om jag personligen anser att det varit bättre om Sverige
              då, när det första beslutet togs, hade prioriterat mer av civila
              insatser framför militära jag satt inte i riksdagen då och kunde
              alltså inte rösta är situationen nu den att vi befinner oss i
              Afghanistan med en relativt stor trupp, och vi har ett ansvar
              som vi inte kan frånhända oss från en dag till en annan. Vi kan
              inte på ett trovärdigt och ansvarsfullt sätt dra oss tillbaka
              utan att samtidigt fasa in andra insatser som kan bidra till stabilitet
              i vårt ansvarsområde i Afghanistan.
            </seg>
            <seg xml:id="i-44c36b6c16d4e5c1-0">
              De rödgröna hade en överenskommelse att vi vid ett maktskifte
              skulle sätta ett slutdatum för tillbakadragande av svensk trupp
              2013 om omständigheterna på marken tillät det. Det blev inget
              maktskifte, och vi är nu i en annan situation. Den överenskommelse
              som regeringen har slutit med Socialdemokraterna och Miljöpartiet
              innebär att ambitionen är att stridande trupp ska lämna Afghanistan
              senast 2014 och att vårt långsiktiga engagemang i landet ska övergå
              i civila insatser. Skillnaden mellan de båda förslagen är i realiteten
              alltså inte särskilt stor, vilket också utrikesministern tog upp
              i sitt replikskifte med Hans Linde.
            </seg>
            <seg xml:id="i-e504af7d25099f0d-0">
              Det viktiga med dagens beslut är, oavsett om det skulle vara
              2013 eller 2014, att vi tar ett första steg i ett ansvarsfullt
              tillbakadragande av den svenska truppen i Afghanistan, ett tillbakadragande
              som inte lämnar civilbefolkningen i området i sticket utan i stället
              syftar till att bygga upp deras kapacitet för att de ska klara
              sin egen säkerhet i framtiden. För att det inte bara ska bli vackra
              ord på ett papper måste arbetet för att förverkliga tillbakadragandet
              påbörjas snart, så att det inte blir som med folkomröstningen
              om kärnkraften, som ju skulle vara avvecklad 2010; nu har vi inte
              många dagar på oss för att förverkliga det beslutet. Så illa ska
              det förhoppningsvis inte gå i det här fallet, men som en extra
              livlina har utskottet därför begärt att regeringen återkommer
              till riksdagen med information om hur arbetet fortlöper.
            </seg>
            <seg xml:id="i-2d4f0032a7475756-0">
              En ny strategi för hur övergången från militära till civila insatser
              ska ske måste utarbetas, och där behöver man också förtydliga
              vad begreppet stödjande säkerhetsinsatser kommer att omfatta eftersom
              det visat sig att tolkningarna är lite olika. Viktigt är att vi
              enligt överenskommelsen med regeringen får ökade biståndsinsatser
              och en civil ledning för den svenska insatsen från 2012.
            </seg>
            <seg xml:id="i-15a68c7a400e9542-0">
              I dag fattar vi beslut om 2011 års Afghanistantrupp. Frågan återkommer
              nästa år inför beslut om trupp 2012, och jag hoppas att vi då
              har en ny Afghanistanstrategi, en klar och tydlig sådan, för hur
              övergången från militära till civila insatser ska gå till.
            </seg>
            <seg xml:id="i-873a5f851d24e967-0">
              Herr talman! Några i Miljöpartiet kommer inte att rösta för utskottets
              förslag. Jag har stor förståelse och respekt för det. Personligen
              kommer jag att rösta för förslaget eftersom jag är beredd att
              ge överenskommelsen en chans. Jag vill tro att regeringen tillsammans
              med Socialdemokraterna och Miljöpartiet kommer att göra vad man
              kan för att det inte ska stanna vid en ambition om tillbakadragande
              senast 2014. Men för att det ska bli möjligt krävs, som jag sade
              tidigare, att arbetet påbörjas i god tid.
            </seg>
          </u>
          <note xml:id="i-fb666e7cdd5ae353-0">
            I detta anförande instämde Peter Eriksson och Peter Rådberg (båda
            MP).
          </note>
          <note type="speaker" xml:id="i-72a206039d79ad2e-0">
            Anf. 32 LARS OHLY (V):
          </note>
          <u who="lars_ohly_9f9bb3" xml:id="i-75a11f48961f52f4-0">
            <seg xml:id="i-6e31eda224c2e75f-0">
              Herr talman! Jag hade tänkt hålla ett längre anförande om vikten
              av att byta strategi, men Hans Linde har på ett utmärkt sätt företrätt
              den uppfattningen och argumenterat för den ståndpunkten. Jag tänkte
              därför i stället ta upp en del av de felaktigheter som nämnts
              i debatten och som fördunklar det beslut som riksdagen ska fatta.
            </seg>
            <seg xml:id="i-4cef85e7c330b225-0">
              Afghanistan är ett land som våldtagits av britter, ryssar, amerikaner
              och inte minst talibaner. Jag kanske ska påminna om att det bara
              var ett parti som före den 11 september 2001 lyfte fram kvinnors
              situation i Afghanistan och vikten av att Sverige var mer aktivt
              för att bekämpa talibanregimen. Det var Vänsterpartiet. Den motionen
              från riksmötet 1999 finns i riksdagens databas. Inget annat parti
              hade över huvud taget lyft fram kvinnors situation i Afghanistan
              före den 11 september 2001. Nu påstås det att det krig som pågår
              utkämpas för kvinnornas skull. Det är naturligtvis inte sant.
              Det är maktpolitiska, geopolitiska, avväganden som gjort att USA
              finner det nödvändigt att bedriva det krig som pågår där.
            </seg>
            <seg xml:id="i-a84a819292eef9f4-0">
              När beslutet om den svenska insatsen först fattades satt jag
              i det sammansatta utrikes- och försvarsutskott som förberedde
              beslutet i riksdagen och lade fram betänkandet i kammaren. Vi
              var då mycket tydliga med att vi måste få garantier för att vi
              inte genom den svenska militära insatsen sammanblandades med det
              krig som USA redan då bedrev i landet. Vi fick också sådana garantier.
              Det sades att FN-insatsen på intet sätt var instruktions- eller
              befälsmässigt underställd det amerikanska centralkommandot och
              därmed inte på något sätt skulle sammanblandas med USA:s pågående
              krig i landet. Det är inte giltigt längre, och det vet alla. Det
              är ett krig som pågår, och FN-insatsen är en del av det kriget.
              Därmed är den svenska insatsen också en del av ett krig. Sverige
              är i krig. Många av förespråkarna för detta krig har också varit
              tillräckligt tydliga med det från talarstolen, alltså att Sverige
              är i krig. Det går inte att bortse från, och det är bra att det
              sägs tydligt.
            </seg>
            <seg xml:id="i-1a35f6e6a4d340f2-0">
              Då kan man fråga sig om detta krig har lyckats. Nej, det har
              misslyckats. Det visar all utveckling på marken, som det med ett
              militärt uttryck brukar kallas. Om vi ser på antalet civila dödsoffer,
              om vi ser på kvinnors situation, om vi ser på utvecklingen för
              fredliga institutioner, för civilt demokratibyggande, kan ingen
              påstå att kriget har varit lyckat. Och det är det heller ingen
              som gör. Som Hans Linde sade skriver regeringen mycket tydligt
              i sin proposition att mycket går åt fel håll. De ljustecken som
              finns är ganska få. Det är en beskrivning av ett misslyckande.
              Slutsatsen från Miljöpartiet, Socialdemokraterna och de fyra borgerliga
              partierna blir att vi ska fortsätta med det. Detta misslyckande
              har ännu inte nått vägs ände. Vi måste fortsätta att misslyckas
              ett tag till. Den militära strategin ska fortsätta.
            </seg>
            <seg xml:id="i-6b18b239504bc505-0">
              Det här är inget byte av strategi. Det är i princip alla bedömare
              överens om. Det är bara Försvarshögskolan och militära bedömare
              som säger så. Det säger i princip alla som har läst propositionen
              och som vet vad det innebär.
            </seg>
            <seg xml:id="i-65b3c494e401441b-0">
              Före valet fanns det två tydliga alternativ. Vi rödgröna hade
              ett byte av strategi. Vi sade: Avveckla kriget det svenska deltagandet
              i kriget i Afghanistan ska avslutas. Vi hade ett tidigt startdatum
              för det i början av 2011. Vi hade ett slutdatum för den svenska
              militära närvaron det första halvåret 2013.
            </seg>
            <seg xml:id="i-b179fd88ea04321c-0">
              Detta förhandlades fram mellan Socialdemokraterna och Vänsterpartiet
              i ganska hårda diskussioner. Det blev också ett bra resultat.
              Det var visserligen en kompromiss. Vänsterpartiet anser att vi
              helst ska avbryta den militära insatsen tidigare. Men det var
              en kompromiss som var hedervärd och som också innebar att vi fick
              ett rödgrönt alternativ som stod mot det borgerliga alternativet.
            </seg>
            <seg xml:id="i-ad8bdf374054241e-0">
              När vi presenterade det sade vi också att den borgerliga politiken
              riskerade att leda till att isolera Sverige och gå emot Kabulkonferensens
              mål om att fasa ut de internationella militära styrkorna till
              2014. Så uttryckte vi oss i en gemensam debattartikel på DN:s
              debattsida.
            </seg>
            <seg xml:id="i-88e95d320d786050-0">
              Nu har två av de tre rödgröna partierna beslutat att ansluta
              sig till just den strategin. Det finns ingenting i regeringens
              proposition, utskottsbetänkandet eller det beslut som riksdagen
              ska fatta som ändrar strategin. Allt det som den rödgröna överenskommelsen
              innehöll saknar detta betänkande.
            </seg>
            <seg xml:id="i-31f17ddc46be25d8-0">
              Man kan fråga sig varför man lämnar en politik som var ett tydligt
              alternativ till den förda misslyckade krigsstrategin. Det argument
              som har framförts är: Vi förlorade valet. Det är förvisso sant.
              Jag tänker inte ifrågasätta sanningshalten i argumentet. Men det
              är lika sant på varje politiskt område.
            </seg>
            <seg xml:id="i-8d85aec19e88e0a3-0">
              Min uppmaning till Miljöpartiet och Socialdemokraterna är väl
              närmast att ni då ska ompröva er politik på alla områden och överta
              den borgerliga politiken på alla områden, eftersom ni har förlorat
              valet. Min slutsats är inte den. Min slutsats är att fortsätta
              att argumentera för den politik som flera miljoner väljare stödde
              i valet, även om vi misslyckades med att vinna majoritet.
            </seg>
            <seg xml:id="i-ec73c063da219e6f-0">
              Det handlar om att vara de som står för den opposition som är
              nödvändig i en demokrati och våga stå för samma politik därför
              att vi anser att kriget och den militära strategin är felaktiga.
              Vi anser att vi behöver en gemensam politik för att bryta Sveriges
              deltagande i detta misslyckade krig.
            </seg>
            <seg xml:id="i-624be7dc20c6b6f7-0">
              Peter Rådberg sade att det i överenskommelsen står att läget
              på marken avgör. Så står det inte. Peter Rådberg var inte med
              i diskussionerna och har kanske inte läst överenskommelsen. Det
              står precis det som Carl Bildt sade. Givet det vi vet i dag kommer
              strategin som vi föreslår att kunna fullföljas. Det har vi tagit
              med i vår reservation som Hans Linde står för i det sammansatta
              utrikes- och försvarsutskottet.
            </seg>
            <seg xml:id="i-b7fe69d589fa4111-0">
              Så stod det i den rödgröna överenskommelsen. Vi har valt att
              i alla delar stå fast vid den rödgröna överenskommelsen. Det står
              ingenting om läget på marken. Det står: Givet det vi vet i dag
              kommer detta att fullföljas. Det finns såvitt jag vet ingenting
              som har ändrats.
            </seg>
            <seg xml:id="i-ff2f9d38cb033168-0">
              Det finns ingen som har påstått att situationen i Afghanistan
              har ändrats sedan den 27 augusti på ett sådant sätt att vi nu
              måste ändra strategi från den rödgröna sidan. Det är helt enkelt
              en önskan att få vara med i närheten av regeringen, att få omfamnas
              av Carl Bildt. Det är ingenting som jag eftersträvar särskilt
              mycket.
            </seg>
            <seg xml:id="i-82e050544f230df6-0">
              Carl Bildt gör en poäng av att vi står fast vid den rödgröna
              överenskommelsen och säger: Till och med ni vill vara kvar i 1
              000 dagar till, ni vill vara kvar till första halvåret 2013. Det
              vill Vänsterpartiet egentligen inte. Men vi gick till val på en
              gemensam politik tillsammans med Socialdemokraterna och Miljöpartiet
              som de två partierna nu har lämnat.
            </seg>
            <seg xml:id="i-ced3ab800afe4cf5-0">
              Den politiken försvarar vi. Det var en bra och hedervärd överenskommelse
              som innebar att Sverige inte längre ska delta i bekrigandet av
              ett av världens fattigaste länder. Vi ska inte delta i en misslyckad
              militär strategi som föder mer tragedier, mer orättvisor och försvårar
              en civil fredlig utveckling för det afghanska folket. Jag yrkar
              bifall till reservation nr 2.
            </seg>
          </u>
          <note type="speaker" xml:id="i-e85a7f6813122422-0">
            Anf. 33 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-3">
            <seg xml:id="i-705e627b25744a84-0">
              Herr talman! Jag är inte alldeles säker på att jag är välkommen
              i den här fajten. Jag tänkte tala lite om vad som händer i Afghanistan
              snarare än vad som händer på delar av den svenska inrikespolitiska
              planhalvan.
            </seg>
            <seg xml:id="i-d3bcfdc9a6741685-0">
              Jag har några synpunkter. Vi har inte byggt ett Sverige vid Hindukush,
              men vi har medverkat till vad som i många avseenden är ett bättre
              Afghanistan. Låt mig bara ge några siffror ur en verklighet som
              förvisso är mångfasetterad.
            </seg>
            <seg xml:id="i-cbf725fbfad3e1ae-0">
              Antalet flickor i skolan har vuxit från praktiskt taget inga
              år 2001 till närmare två och en halv miljon år 2010. Före 2001
              gick färre än en miljon barn i skolan sammantaget, och som jag
              nämnde ytterst få flickor. I dag har vi nästan sju miljoner barn
              inskrivna i någon typ av skola varav nästan 40 procent är flickor.
              Någon typ av skola betyder oerhört mycket i ett land som detta.
            </seg>
            <seg xml:id="i-d627155c2f0bec1c-0">
              Tittar vi på hälsovård fanns det år 2001 praktiskt taget ingenting.
              Nu har vi en situation där omkring 85 procent av den afghanska
              befolkningen har tillgång till någon typ av grundläggande hälsovård.
              Det är ett faktum att vi under dessa år har kunnat skydda en utveckling.
              Det är vad vi gör på den militära sidan.
            </seg>
            <seg xml:id="i-0663afd4704837b6-0">
              Vi skyddar en utveckling som har gjort det möjligt för barnen
              att börja gå i någon typ av skola och få någon typ av hälsovård
              i ett av världens fattigaste och mest förstörda länder. Det är
              inte dåligt. Det ska vi känna stolthet över, och vi ska fortsätta
              att stödja det.
            </seg>
            <seg xml:id="i-5f5378f2d76c82bb-0">
              Det är också anledningen till att det afghanska folket i opinionsundersökningar
              känner ökad tillförsikt inför framtiden. Därför är det bra att
              också Lars Ohly kommer att rösta för nästan 1 000 dagar till.
            </seg>
          </u>
          <note type="speaker" xml:id="i-2210124916573a33-0">
            Anf. 34 LARS OHLY (V) replik:
          </note>
          <u who="lars_ohly_9f9bb3" xml:id="i-75a11f48961f52f4-1">
            <seg xml:id="i-3f381a863359e091-0">
              Herr talman! Vänsterpartiet tillsammans med några miljöpartister
              och förhoppningsvis fler kommer att rösta för ett slut på den
              svenska militära insatsen. Vi kommer att rösta för att det krig
              som Sverige deltar i för Sveriges vidkommande avbryts.
            </seg>
            <seg xml:id="i-a93966a0e8e050d4-0">
              Vad kommer vi att göra i stället? Vi kommer inte att lämna Afghanistan
              åt dess öde. Precis som Hans Linde har påpekat i debatten kommer
              vårt engagemang att vara mycket långsiktigt och starkt. Det engagemanget
              handlar om att bygga civila institutioner. Det handlar om diplomati,
              politik, bistånd och bygget av infrastruktur.
            </seg>
            <seg xml:id="i-970758b1a095b506-0">
              Carl Bildt säger: Vi når vissa framgångar. Låt mig påpeka det
              enkla faktum att kostnaden för en svensk soldat i Afghanistan
              i ett år motsvarar kostnaden för 1 400 barn i skolan.
            </seg>
            <seg xml:id="i-93b61eda0cfd643f-0">
              Om Carl Bildt nu berömmer den svenska insatsen och FN-insatsen
              för att fler får gå i skola kan man undra: Hur många fler skulle
              inte kunna få den möjligheten ifall vi använde pengarna till bistånd
              och utveckling i stället för till krig?
            </seg>
            <seg xml:id="i-f4e3de9286fb5b0d-0">
              Förra året dödades 359 civila afghaner av amerikanska bombanfall.
              Även det innebär naturligtvis att fanatismen och extremismen växer
              sig starka. Det gäller inte bara krigets misslyckande i form av
              att vi inte ser möjligheter till en fredlig demokratisk utveckling.
              Ett av krigets misslyckanden är att fanatismen växer sig starkare.
            </seg>
            <seg xml:id="i-5efcb294e47ebf6e-0">
              Vi gör analysen att detta följer av det misslyckade kriget. Vi
              gör analysen att detta krig måste avbrytas för att den fredliga
              demokratiska utvecklingen ska kunna ta vid. En stor och stark
              satsning mot utveckling och diplomati i stället för det misslyckade
              kriget är en väsentligt bättre väg att gå, Carl Bildt.
            </seg>
          </u>
          <note type="speaker" xml:id="i-ed5cf0038d266b6d-0">
            Anf. 35 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-4">
            <seg xml:id="i-426f3714cd5a3bd4-0">
              Herr talman! Slutsatsen att fanatismen växer sig starkare är
              fel. Fanatismen finns. Den finns inte bara i Afghanistan, men
              den är stark i Afghanistan. Det är ingen tvekan om det. Men den
              är svagare i dag än vad den har varit tidigare.
            </seg>
            <seg xml:id="i-7c761e3db4947437-0">
              Det finns ett ökat stöd för en fungerande demokratisk civil afghansk
              stat. Men det kräver att man också med militära insatser håller
              tillbaka dem som försöker att spränga dessa ansträngningar i luften
              helt och hållet. Det är vad vi försöker göra för att skapa utrymme
              för biståndsinsatser och annat.
            </seg>
            <seg xml:id="i-59da4328dd16b33a-0">
              Sedan talar Lars Ohly att han vill satsa mer på diplomati. Jag
              är utrikesminister, så lite vet jag väl om detta. Jag skickar
              icke svenska diplomater dit utan starkt skydd. Det vore oansvarigt.
              Jag kan dess värre även informera om att det kostar rätt mycket
              pengar. Jag tar heller inte ansvar för att skicka svenska soldater
              dit utan starkt skydd, och det kostar rätt mycket pengar.
            </seg>
            <seg xml:id="i-dea7f96bd3ad928b-0">
              Ska vi vara där med svenska insatser och det ska vi och ska vi
              ta ansvar för deras skydd kostar det pengar. Sedan kan vi också
              satsa väldigt mycket på bistånd, och det gör vi med betydande
              effektivitet och har gjort under lång tid. Det är därför många
              barn i dag kan börja i skolan. Det är därför många barn i dag
              kan få en grundläggande hälsovård och leva längre och lite bättre
              trots allt elände deras land har drabbats av.
            </seg>
            <seg xml:id="i-87f3fa9b7c25079c-0">
              Detta ska vi inte vända ryggen.
            </seg>
          </u>
          <note type="speaker" xml:id="i-a9cc7e3eb899c395-0">
            Anf. 36 LARS OHLY (V) replik:
          </note>
          <u who="lars_ohly_9f9bb3" xml:id="i-75a11f48961f52f4-2">
            <seg xml:id="i-28ec3e6cebe74b84-0">
              Herr talman! Dess värre talar nog utrikesministern mot bättre
              vetande när han säger sig känna till att fanatismen minskar i
              styrka. Jag vore glad om det var så. Men jag skulle vilja påstå
              att talibanerna knappast har varit så starka som just nu på åtminstone
              de senaste nio åren, och det beror, som jag ser det, bland annat
              på kriget.
            </seg>
            <seg xml:id="i-0b9e29591cbff0a0-0">
              Förra året dödades 2 412 civila afghaner på grund av kriget.
              Då brukar krigsförespråkarna säga att det ju var talibanerna själva
              som stod för den större delen av detta. Det är säkert sant, men
              det är också ett bevis på just det jag sade: Fanatismen och extremismen
              växer till i spåren av den misslyckade militära strategin.
            </seg>
            <seg xml:id="i-0f9cd4a941c4b78d-0">
              Det är en strategi som vi vill bryta med. Vi är alldeles för
              ensamma om det, men det är bara här i riksdagen som vi är ensamma
              om det. Ute i samhället växer krigsmotståndet. Där växer motståndet
              mot en felaktig strategi som leder till att fler får sätta livet
              till i stället för att vi satsar på civil utveckling och bistånd.
            </seg>
            <seg xml:id="i-57a8fbc425ff56c0-0">
              Biståndet som finns i Afghanistan i dag välkomnar inte några
              fler soldater. Det finns visserligen olika uppfattningar inom
              biståndsorganisationerna, men det finns mycket starka förespråkare,
              inom både Svenska Afghanistankommittén, Läkare utan gränser och
              andra biståndsorganisationer, som tydligt markerar: Vi vill inte
              sammanblandas med detta krig, för det försvårar våra möjligheter
              att bygga fred och demokrati.
            </seg>
            <seg xml:id="i-3584ce24d44811f0-0">
              Jag tror att de har rätt. Jag tror att den militära strategin
              har nått vägs ände.
            </seg>
            <seg xml:id="i-59fd602bcd5a04d5-0">
              Därför finns det i dag ett alternativ, precis som det fanns före
              valet, till regeringens krigspolitik. Det är ett alternativ som
              säger: Påbörja ett tillbakadragande så snart det är möjligt. Ersätt
              den militära insatsen med en civil strategi som kraftigt ökar
              biståndet och de civila insatserna. Avsluta det svenska militära
              engagemanget i Afghanistan.
            </seg>
            <seg xml:id="i-6cb0758bcc53c8ac-0">
              Det är en antikrigspolitik. Det är en fredspolitik som Vänsterpartiet
              står för.
            </seg>
          </u>
          <note type="speaker" xml:id="i-e14694203b620f5c-0">
            Anf. 37 PETER ERIKSSON (MP):
          </note>
          <u who="peter_eriksson_5d85a2" xml:id="i-641235be7e9936fe-0">
            <seg xml:id="i-743a5330244734ac-0">
              Herr talman! Det har varit en ganska lång debatt. För Miljöpartiets
              del har Peter Rådberg och Bodil Ceballos talat och gjort det väl.
              Jag vill därför bara komplettera något, ungefär som Lars Ohly
              var uppe och sade nyligen.
            </seg>
            <seg xml:id="i-c4cd00942f2ef247-0">
              Om man lyssnar på denna debatt som vi har i dag tycker jag att
              det känns som att ett stort steg ändå har tagits mot hur det har
              varit tidigare. Vi har under ganska många år haft en konflikt
              i Sveriges riksdag kring frågan om kriget i Afghanistan, om de
              svenska insatserna i Afghanistan, vad läget innebär, vilka följder
              det här kommer att få, hur man ska komma ur den här situationen
              och hur man ska lösa problemen i Afghanistan.
            </seg>
            <seg xml:id="i-568b540338060d46-0">
              Vi hade också en diskussion i valrörelsen i den här frågan. Då
              stod det mellan en rödgrön överenskommelse och regeringens hållning.
              I den rödgröna överenskommelsen talade vi om att dra tillbaka
              de svenska trupperna men att göra insatser och vara kvar i Afghanistan.
              Jag var med på en presskonferens med Lars Ohly och Mona Sahlin
              där vi talade om att det är läget på marken som avgör hur länge
              Sverige ska vara där men att vårt mål är att de stridande trupperna
              ska vara tillbakadragna 2013.
            </seg>
            <seg xml:id="i-0d7f1e5eb5f6c681-0">
              I den reservation som nu Vänsterpartiet skriver under står det
              på liknande sätt, givet det vi vet i dag. Det är formuleringen
              som också fanns i vår överenskommelse, men i den presskonferens
              vi hade pratade vi om att det var läget på marken som kommer att
              avgöra tidpunkten.
            </seg>
            <seg xml:id="i-0d0c2b525d9aa5a2-0">
              Under de senaste två åren har Miljöpartiet arbetat väldigt starkt,
              medvetet och långsiktigt för att vi ska få en ny strategi för
              Afghanistaninsatsen, en strategi som innebär att vi går bort från
              stridande trupper till att stödja säkerhetsarbetet från afghanska
              myndigheter. Det är de afghanska myndigheterna när det gäller
              polis, militär och åklagarväsen som långsiktigt måste ta över
              ansvaret för säkerheten i Afghanistan.
            </seg>
            <seg xml:id="i-ed6f50ca13210425-0">
              Jag tycker att vi har nått fram nu. Vi har faktiskt en bred uppslutning
              i Sveriges riksdag bakom en sådan ny strategi. I den överenskommelse
              som finns från Miljöpartiet, Socialdemokraterna och regeringen
              nu efter valet säger vi, liksom det står i betänkandet, att redan
              under 2012 ska vi kunna se konkreta resultat av processen med
              överförande av säkerhetsansvar och att det kan möjliggöra en minskning
              av de stridande trupperna.
            </seg>
            <seg xml:id="i-1fba0df73b1df4fa-0">
              Strategin är en successiv förändring från stridande trupp till
              stödjande säkerhetsinsatser. Ambitionen är att denna process ska
              vara avslutad senast vid utgången av 2014. Jag understryker: senast
              vid utgången av 2014.
            </seg>
            <seg xml:id="i-137ef8c683aa7ede-0">
              Inget tidigare beslut i den här frågan från 2002 och framåt har
              talat om någonting som har varit i närheten av en sådan formulering,
              där vi har haft ett årtal och där vi har sagt att senast detta
              årtal vill vi att de stridande trupperna ska vara borta från Afghanistan.
            </seg>
            <seg xml:id="i-9aab502d89d7dd30-0">
              Vi vill ha en ny strategi med ändrad inriktning, där afghanska
              myndigheter själva tar över. Det ska Sverige vara med på. Det
              arbetet ska vi medverka till genom att stödja med utbildning och
              säkerhetsinsatser. Vi ska göra det när det gäller både den afghanska
              polisen och afghansk militär, men vi ska också öka våra biståndsinsatser.
              Det är också en viktig del av den överenskommelse och det beslut
              som vi nu tar och som är en förändrad strategi för den svenska
              Afghanistaninsatsen.
            </seg>
            <seg xml:id="i-ebbf834ec81ec076-0">
              Det finns också ett tal om en annan strategi på internationell
              nivå. Kabulkonferensen är ett exempel på det. Också i USA finns
              en insikt om att det inte går att bomba fram en seger. Det går
              inte att vinna kriget i Afghanistan.
            </seg>
            <seg xml:id="i-1a499cb0aa4bdd07-0">
              Men det här är första gången i Sveriges riksdag som vi tar beslut
              om att göra en ändring av den här insatsen, och det är ett projekt
              där Sverige har varit inblandat i snart i ett decennium. Därför
              är det ett viktigt beslut som vi tar i dag.
            </seg>
            <seg xml:id="i-e1a67b300e66fc67-0">
              Jag tycker att det är synd att Vänsterpartiet väljer att stå
              vid sidan av. Man kan naturligtvis göra som Hans Linde och Lars
              Ohly och säga: Vårt löfte är att göra det vi sade i valrörelsen.
            </seg>
            <seg xml:id="i-65d858650c02ff6e-0">
              Jag ser det inte så. Miljöpartiets löfte är att göra vårt bästa,
              och det är en annan sak. Jag är säker på, och jag vet, att hade
              vi valt den strategi som Vänstern väljer i dag, det vill säga
              att ställa sig vid sidan av och göra en reservation och se det
              som sitt löfte till sina väljare, då hade Sverige inte tagit det
              här steget. Då hade den nya politik som Sveriges riksdag beslutar
              om i dag varit en betydligt sämre politik. Det hade inte stått
              om en ny strategi. Det hade inte funnits någon formulering om
              att ambitionen är att Sverige ska dra bort de stridande trupperna
              till 2014.
            </seg>
            <seg xml:id="i-63712b2e5b21ca43-0">
              Jag vet att det är på det sättet, och därför hade det också varit
              sämre för den politik som vi i dag tar ställning till om Miljöpartiet
              hade ställt sig vid sidan av som Vänsterpartiet nu gör.
            </seg>
            <seg xml:id="i-c2988b64cde3c981-0">
              Man kan välja olika vägar. Miljöpartiet väljer att försöka göra
              vårt bästa för att genomföra så mycket som möjligt av den politik
              vi tror är viktig att genomföra i Sverige och också när det gäller
              Afghanistaninsatsen.
            </seg>
          </u>
          <note xml:id="i-1c4134e6f28c5672-0">
            I detta anförande instämde Bodil Ceballos och Peter Rådberg (båda
            MP).
          </note>
          <note type="speaker" xml:id="i-5fd3e99dd671344f-0">
            Anf. 38 LARS OHLY (V) replik:
          </note>
          <u who="lars_ohly_9f9bb3" xml:id="i-75a11f48961f52f4-3">
            <seg xml:id="i-87f5d9c4919001b4-0">
              Herr talman! Nu blev jag oerhört nyfiken på vad utrikesministern
              ska ta upp i sin replik till Peter Eriksson. Det får jag snart
              höra.
            </seg>
            <seg xml:id="i-39b6e1521e9e58e4-0">
              Peter Eriksson säger att det här har varit en konflikt under
              många år. Det har det inte varit för Miljöpartiets del. Ni har
              ju lojalt ställt upp bakom varje beslut att skicka svenska soldater
              till Afghanistan, till skillnad från Vänsterpartiet. Vi har haft
              en annan uppfattning.
            </seg>
            <seg xml:id="i-99d94dd2121a0a07-0">
              Så småningom har insikten att det här kriget inte kommer att
              kunna vinnas även drabbat Miljöpartiet. Den militära strategin
              är felaktig. Vi lyckades få en gemensam politik som faktiskt skulle
              ha gjort skillnad, ett byte av strategi med ett tydligt startdatum
              för det svenska trupptillbakadragandet i början av 2011 och ett
              tydligt stoppdatum för den svenska militära insatsen. Den ska
              vara avvecklad senast första halvåret 2013. Därtill hade vi mycket
              starka åtaganden vad gäller ökning av det civila biståndet och
              därmed ett byte av strategi.
            </seg>
            <seg xml:id="i-a66b2fe528866c89-0">
              Ingenting av det finns med i den överenskommelse som Miljöpartiet
              nu har gått in i. Man måste fråga sig vad Miljöpartiet har gjort
              för skillnad. Carl Bildt kanske får svälja förtreten och till
              och med påstå att Miljöpartiet har gjort någon skillnad, men det
              finns ingenting i denna proposition eller i det betänkande som
              riksdagen ska ta ställning till senare i dag som inte Carl Bildt
              hade kunnat föreslå utan Miljöpartiet. Det finns ingenting som
              Carl Bildt har behövt bjuda på. Antingen är ni usla förhandlare
              eller också har ni ändrat uppfattning. Jag tror att ni har ändrat
              uppfattning. För att få sitta med vid det bord där besluten kommer
              att fattas i framtiden är ni beredda att strunta i den politik
              som ni gick till val på.
            </seg>
            <seg xml:id="i-7201c43726fb355f-0">
              Den överenskommelse som vi ska rösta om i dag handlar just om
              ambitioner och om målsättningar. Den har luddiga formuleringar
              som i princip inte är förpliktande. Allt det fick vi bort i den
              rödgröna överenskommelsen. Allt det togs bort just för att vi
              skulle vara tydliga i vårt alternativ till regeringspolitiken.
            </seg>
            <seg xml:id="i-1ffcd573c326ccab-0">
              Bytet från stridande till stödjande är inte att byta strategi.
              Det här är mer av samma, Peter Eriksson.
            </seg>
          </u>
          <note type="speaker" xml:id="i-e65dab9b22bb7bc9-0">
            Anf. 39 PETER ERIKSSON (MP) replik:
          </note>
          <u who="peter_eriksson_5d85a2" xml:id="i-641235be7e9936fe-1">
            <seg xml:id="i-6070224ea7302c63-0">
              Herr talman! Jag vet inte vilken säng Lars Ohly har sovit i de
              senaste åren. Jag har i alla fall vid mängder av tillfällen de
              senaste åren talat om just behovet av en ny strategi för den svenska
              Afghanistaninsatsen. Jag är därför glad att det i det beslut som
              i dag kommer att tas av riksdagen också står att vi antar en ny
              inriktning, en ny strategi för den svenska Afghanistaninsatsen.
              Det kan vem som helst läsa, till exempel på s. 12 i betänkandet
              där det står, som jag talade om tidigare, att vi nu har en ny
              inriktning. Strategin är en successiv förändring från stridande
              trupp till stödjande säkerhetsinsatser.
            </seg>
            <seg xml:id="i-b8cfa6b1cd71f088-0">
              Jag tror att det också är nödvändigt att Sverige och andra länder
              fortsätter att stödja afghanska myndigheters utbildning och insatser
              för att få en bra fungerande polis och en fungerande militärorganisation
              även i Afghanistan.
            </seg>
            <seg xml:id="i-90f7c98df817d79e-0">
              På samma sätt var det i den rödgröna uppgörelsen. Jag kan läsa
              innantill också därifrån, eftersom Vänsterpartiet har valt att
              lägga fram den politiken i stället för den politik som man kallade
              sin egen och som handlade om ett omedelbart tillbakadragande.
              Där står: Sverige ska ha avslutat trupptillbakadragandet senast
              under det första halvåret 2013, givet det vi vet i dag. På presskonferensen
              talade vi om att det är läget på marken som avgör hur länge Sverige
              ska vara kvar där.
            </seg>
            <seg xml:id="i-35ef45d9d89788cf-0">
              Det handlar i båda fallen om en ny inriktning för den svenska
              Afghanistaninsatsen, och skillnaderna är inte så väldigt stora.
              Därför är det lite svårt att förstå varför Lars Ohly gör så mycket
              ord och väsen av en rent sakligt ganska liten skillnad.
            </seg>
          </u>
          <note type="speaker" xml:id="i-ec6b61d6624052dd-0">
            Anf. 40 LARS OHLY (V) replik:
          </note>
          <u who="lars_ohly_9f9bb3" xml:id="i-75a11f48961f52f4-4">
            <seg xml:id="i-027d3b316422b66f-0">
              Herr talman! Det är möjligt att Peter Eriksson har pratat om
              byte av strategi. Jag kanske till och med har hört det själv på
              Folk och Försvar och vid något annat tillfälle, men Miljöpartiet
              har de facto lojalt röstat för den svenska militära insatsen i
              Afghanistan år efter år och fortsätter att göra det nu också.
              Det finns ju ingenting i Miljöpartiets röstande i riksdagen som
              talar för att ni har haft en annan uppfattning. Det har Vänsterpartiet
              däremot haft. Det har vi stått för.
            </seg>
            <seg xml:id="i-7093ebaa2cf1f1af-0">
              Detta byte av strategi, som det kallas i det här betänkandet,
              handlar om att man säger att man ska övergå från stridande till
              stödjande. Jag har frågat många bedömare, framför allt militära
              bedömare, vad det här innebär. Alla säger att det är precis som
              vi gör i dag. Det är mer av samma. Det är ingenting nytt. Vi behöver
              inte ändra på någonting. Vi behöver inte börja tänka nytt. Vi
              behöver inte förändra någonting i vårt agerande. Vi fortsätter
              med det vi redan gör, därför att den här strategin var den som
              gällde tidigare. Det var den som den borgerliga regeringen stod
              för. Det var den som den borgerliga regeringen gick till val på.
              Mot den stod en tydlig rödgrön politik som gjorde skillnad.
            </seg>
            <seg xml:id="i-6ed7acc2451b94cf-0">
              Dessutom påstår Peter Eriksson att det i betänkandet finns någon
              sorts åtagande om ökade biståndsinsatser. Det finns det inte.
              Tala i så fall om var. Det finns inte. Det fanns i den rödgröna
              överenskommelsen.
            </seg>
            <seg xml:id="i-6a850a3dc14ba658-0">
              Slutligen står det inte i den rödgröna överenskommelsen exakt
              så som Peter Eriksson läste. Jag vet inte om du glömde glasögonen.
              Det är längre ned som det står: Givet det vi vet i dag kommer
              denna strategi att kunna fullföljas. Det var inte kopplat direkt
              till den mening som du läste upp.
            </seg>
            <seg xml:id="i-e5a3df0b6d203a01-0">
              Men vad är det då i läget på marken som har förändrats? Du använder
              ju gärna den militära termen läget på marken. Eftersom du använder
              den som argument för att ni ska byta uppfattning, att ni ska ha
              en annan uppfattning om kriget i Afghanistan, vad är det som har
              ändrats i Afghanistan som gör att ni nu tycker att det är rätt
              att fortsätta kriget?
            </seg>
          </u>
          <note type="speaker" xml:id="i-b0b7a17bcfa3fb8d-0">
            Anf. 41 PETER ERIKSSON (MP) replik:
          </note>
          <u who="peter_eriksson_5d85a2" xml:id="i-641235be7e9936fe-2">
            <seg xml:id="i-8f96fe060f6b742c-0">
              Herr talman! Jag kan läsa en gång till från s. 17 i betänkandet.
              Det är Vänsterpartiets egen reservation. Sverige ska ha avslutat
              trupptillbakadragandet senast under det första halvåret 2013.
              Givet det vi vet i dag. Sedan fortsätter det: om situationen i
              de provinser där Sverige finns representerat ska denna strategi
              fullföljas i sin helhet.
            </seg>
            <seg xml:id="i-ffafeeabf3e910a7-0">
              Om det fortsätter ungefär som i dag ska den här strategin fullföljas.
              Om situationen förändras kanske vi måste vara kvar under ganska
              lång tid. Det är det som är innebörden i det som Vänsterpartiet
              i dag skriver. Det är väldigt liten skillnad när man säger det
              eller om man säger att ambitionen som vi beslutar om i dag här
              i Sveriges riksdag är att de svenska stridande trupperna ska vara
              tillbakadragna senast år 2014. Jag tror att vem som helst som
              Lars Ohly pratar med och som försöker tolka de här orden säger
              att det är ganska liten skillnad i sak.
            </seg>
            <seg xml:id="i-603666a6fadcdc64-0">
              Men man kan naturligtvis av andra skäl göra det här till en stor
              politisk manifestation eller skillnad, som om det vore så att
              Vänsterpartiet i dag ville göra ett snabbt tillbakadragande av
              de svenska trupperna. Det är okej för mig. Jag tycker dock att
              det finns en negativ faktor med det här. Det är att hade Vänstern
              varit med i den här överenskommelsen, i arbetet med att formulera
              en gemensam text, hade det betytt att alla de tre rödgröna partierna
              hade varit med här, och då tror jag att vi kanske hade lyckats
              nå ännu lite längre, fått ett ännu lite bättre resultat och en
              gemensam överenskommelse. Jag vet att Lars Ohly hade ett starkt
              engagemang i den här frågan, även om det var så att det även med
              den rödgröna uppgörelsen innebar att vi kan ha kvar svenska militärer
              för till exempel utbildningsverksamhet. Det sade också Lars Ohly
              flera gånger i vår diskussion att det är vad det kommer att innebära.
            </seg>
          </u>
          <note type="speaker" xml:id="i-817658f6f0032be9-0">
            Anf. 42 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-5">
            <seg xml:id="i-ad121884f596888d-0">
              Herr talman! Jag begärde närmast ordet för att säga att det är
              klart att en överenskommelse om detta är en överenskommelse som
              innebär förändringar. I en fråga som den om insatsen i Afghanistan
              eller andra insatser har den partipolitiska striden och profileringen
              sin tid. Det är ingen tvekan om den saken. Det tillhör den öppna
              demokratiska debatten. Men det är väldigt viktigt att vi också
              förmår att samla oss till breda överenskommelser i frågor som
              faktiskt kan röra liv och död för enskilda medborgare. Därför
              har denna överenskommelse också varit ett givande och ett tagande.
              Det finns ett fingeravtryck även av Peter Eriksson i de formuleringar
              som riksdagen nu ställer sig bakom.
            </seg>
            <seg xml:id="i-a173404ec0afa84d-0">
              Det vill jag uttrycka en viss erkänsla för. Vi ska ha en öppen
              debatt där vi kan gå åt olika håll, vara splittrade, söndrade
              och inta olika perspektiv. Förhoppningsvis berikar vi varandra
              i någon utsträckning i den diskussionen. Men när vi skickar stridande
              trupp, som det så vackert och tydligt heter utomlands, har det
              varit denna regerings strävan, liksom tidigare regeringars strävanden,
              att detta måste baseras på breda överenskommelser i riksdagen.
              Där vill jag uttrycka min erkänsla för att både Socialdemokraterna
              och Miljöpartiet ställer upp.
            </seg>
            <seg xml:id="i-ae3e4f8fcafc67ac-0">
              Det handlar inte bara om att ställa upp för vad regeringen har
              sagt. Det innebär också att vi har ställt upp på ett åtagande
              gentemot dem att sedan i dialog utforma denna politik under kommande
              år.
            </seg>
          </u>
          <note type="speaker" xml:id="i-b21cc9862fd2c05e-0">
            Anf. 43 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-47e21068edb79140-0">
            <seg xml:id="i-908988a04d86f5d9-0">
              Herr talman! Konflikten i Afghanistan saknar militär lösning.
              Denna ståndpunkt har vi i Vänsterpartiet fört fram under ett flertal
              år. Denna insikt upprepas också allt oftare även av dem som förespråkar
              det svenska militära deltagandet i kriget i Afghanistan. Frågan
              är när denna insikt också kommer att tillåtas styra Sveriges Afghanistanpolitik.
            </seg>
            <seg xml:id="i-7c261f7d7d2617b0-0">
              Det är inte bara så att kriget i Afghanistan saknar militär lösning
              och att hela tanken på en militär seger är ett utslag av önsketänkande.
              Den militära logiken i sig har också varit, och är, en del av
              själva problemet. Det är just den utländska militära närvaron
              och de övergrepp som sker, inte minst bombningar från luften som
              dödar civila afghaner, som är ett av talibanernas och andra motståndsgruppers
              främsta argument för att rekrytera soldater och få ökat stöd.
              De utländska trupperna är därmed en del av problemet.
            </seg>
            <seg xml:id="i-a5bb7eb6d04fb6ff-0">
              Många afghaner har en stark motvilja mot att se främmande trupper
              i sitt land. Det har utländska erövrare från Alexander den store
              till det brittiska imperiet och Sovjetunionens militär fått lära
              sig den hårda vägen. Många afghaner uppfattar även i dag utländska
              soldater som representanter för en ockupationsmakt. Därför kräver
              en fredlig lösning att utländska stridande förband dras tillbaka.
            </seg>
            <seg xml:id="i-f2da989deaca9723-0">
              Illusionen om en militär seger över talibanerna har också under
              många år fört bort fokus från det som måste vara en del av en
              verklig lösning på konflikten, det vill säga politiska förhandlingar
              även med en del av dem som i dag kallas talibaner. Till det hör
              insikten om konfliktens etniska dimension och det faktum att motståndet
              har sitt starkaste fäste i den pashtunska folkgruppen. Den militära
              logiken och behovet av en afghansk regering lojal med väst har
              i stället ofta fått västvärlden att blunda för bristen på demokrati,
              övergrepp och korruption hos den afghanska regeringen. Den afghanske
              presidenten är vald med hjälp av omfattande valfusk.
            </seg>
            <seg xml:id="i-f43eb0b74cef363f-0">
              I dag satsar den rika världen mångdubbelt mer på den militära
              närvaron än på den civila återuppbyggnaden i Afghanistan. Men
              det är det civila återuppbyggandet som kommer att avgöra Afghanistans
              framtid. Även Sverige satsar mer på soldater än på bistånd. Till
              det kommer att den siffra som redovisas för Sveriges ekonomiska
              kostnad för kriget sannolikt är betydligt högre i verkligheten
              än i statistiken detta om materielkostnader, ledning och övningar
              i Sverige räknas in. Men när försvaret svarar oss säger de att
              de inte kan ge oss den verkliga kostnaden för kriget. Vi har frågat
              via riksdagens utredningstjänst. Hur många lärare, vårdkliniker,
              utbildade afghanska domare och poliser skulle vi ha fått för dessa
              pengar? Det är det vi måste fråga oss.
            </seg>
            <seg xml:id="i-aadf06bdc651cb46-0">
              Den svenska militära insatsen spelar en mycket begränsad roll
              för utvecklingen av Afghanistan. En aktiv svensk politik som i
              stället satsar motsvarande resurser på bistånd, verkar för politisk
              dialog i landet och också kritiserar när de USA-ledda styrkorna
              begår övergrepp kan däremot utgöra ett politiskt långsiktigt alternativ
              med ett eget budskap och en egen politik. Det är att ta långsiktigt
              ansvar för fred och utveckling. Det är en sådan politik vi i Vänsterpartiet
              förordar.
            </seg>
            <seg xml:id="i-da2fcddd5f692117-0">
              I dag saknas en svensk strategi för Afghanistanpolitiken. Kriget
              styrs de facto helt av USA och Nato. De svenska trupperna står
              under amerikanskt befäl. Skillnaden mellan Operation Enduring
              Freedom och ISAF-styrkorna blir alltmer teoretisk. Åtminstone
              lär den inte vara särskilt klar för de allra flesta afghanerna.
              Det är besluten i Washington, inte besluten i Helsingfors, som
              har fått avgöra svensk Afghanistanpolitik. I denna kammare vill
              många av den militära insatsens förespråkare inte ta ordet krig
              i sin mun. I USA är det en självklarhet att det är ett krig som
              bedrivs i Afghanistan. Det är en del av USA:s globala krig mot
              terrorismen. Det är USA:s motiv i detta krig som ytterst styr
              även vår militära insats i Afghanistan ingenting annat.
            </seg>
            <seg xml:id="i-967c84ea4dcdc4e0-0">
              Al-Qaida har för länge sedan i allt väsentligt lämnat Afghanistan.
              Talibanerna som bekämpas är delvis USA:s egen skapelse. Länge
              har de också varit uppbackade av Pakistans säkerhetstjänst. Dessa
              band finns fortfarande kvar. Det gör konflikten lite mer komplicerad
              än att vara en fråga om att svenska soldater ska ge afghanska
              flickor rätt att gå till skolan.
            </seg>
            <seg xml:id="i-7f0352456ec90615-0">
              Herr talman! Detta krig har pågått i nio år. Talibanernas styrka
              har vuxit i ungefär samma takt som antalet utländska soldater
              har stigit. Riskerna även för våra soldater ökar. I allt fler
              länder, till exempel Nederländerna och Kanada, inser regeringar
              och parlament att en militär lösning saknas och de fattar beslutet
              att dra hem sina soldater. Sverige borde vara ett av de länderna.
              Vi skulle vara i gott sällskap. Det är den naturliga konsekvensen
              av att inse att konflikten saknar militär lösning.
            </seg>
            <seg xml:id="i-096b97d9dd291054-0">
              Det är de som vill fortsätta på den militära vägen som nu måste
              svara på frågan om vart den leder oss. Men de trovärdiga svaren
              har uteblivit i denna debatt. I stället är inslagen av önsketänkande
              påfallande. Vem av krigets förespråkare tror på allvar att säkerhetsläget
              kommer att ha förbättrats dramatiskt på några år med den nuvarande
              politiken? Knappast någon knappast ens utrikesministern, vågar
              jag säga.
            </seg>
            <seg xml:id="i-346801a180f81037-0">
              Då krävs det en annan politik när man har nått den insikten.
              Alternativet är annars krig år ut och år in. Det är ett krig med
              många offer som göder just det den skulle bekämpa, nämligen korruption,
              extremism och narkotikahandel.
            </seg>
            <seg xml:id="i-a19837a74cafd0d8-0">
              När man beslutar om krig och fred och när man ska riskera livet
              på soldater som sänds ut, som gör sina uppgifter i god tro och
              med god övertygelse, duger det inte med önsketänkande. Bara krass
              realism duger. Den realismen säger oss att det är hög tid att
              finna en annan väg. Risken är annars att ett långvarigt krig slutar
              med att talibanerna återkommer till makten den dagen omvärlden,
              framför allt USA, tröttnar på krigets ekonomiska och mänskliga
              kostnader. Det vore den värsta tänkbara utvecklingen och slutpunkten
              för konflikten.
            </seg>
            <seg xml:id="i-3407200df59bef84-0">
              Herr talman! De rödgröna gick till val med denna insikt. Vi lovade
              att trupperna skulle dras hem på ett ansvarsfullt vis. Vi lovade
              i stället ökat bistånd och att verka för politisk dialog. Nu har
              Miljöpartiet och Socialdemokraterna övergivit denna överenskommelse
              och anslutit sig till regeringens politik. I utbyte fick de ingenting.
              Vi i Vänsterpartiet står fast vid det vi sade i valrörelsen. Vi
              lägger fram den politik vi gick till val på. Jag tror att såväl
              miljöpartister som många socialdemokrater kommer att få ångra
              att de i dag sluter upp bakom Sveriges deltagande i detta krig.
              Säkert inser flera ledamöter från dessa partier redan nu att det
              som sker är ett misstag. Då kan de rösta för Vänsterpartiets reservation
              och därmed stå fast vid vad de lovade väljarna. Några av dem kommer
              också att göra det i dag. Det hedrar dem.
            </seg>
            <seg xml:id="i-46f6040e6b02dd1b-0">
              Jag skulle vilja citera de fyra miljöpartister som i dag skriver
              på Dagens Nyheters debattsida: Definitivt slutdatum för hemtagning
              av våra trupper saknas i denna uppgörelse, som inskränker sig
              till en icke förpliktigande ambition att stridande trupp ska om
              tillståndet på marken så tillåter avvecklas under tiden fram till
              2014, medan stödjande trupp ska kunna vara kvar utan tidsbegränsning
              och utan någon entydig definition av detta begrepp.
            </seg>
            <seg xml:id="i-c481c3637974be1e-0">
              Oavsett vad andra miljöpartister Peter Rådberg, Bodil Ceballos
              och Peter Eriksson har sagt i denna kammare är detta sanningen
              om uppgörelsen. Ni har gett upp kravet på ett slutdatum då de
              svenska soldaterna ska tas hem. Jag förutser att såväl de socialdemokrater
              som de miljöpartister som i dag följer partilinjen i voteringen
              kommer att få ompröva denna politik under de kommande åren. Konflikten
              i Afghanistan saknar militär lösning. Det är dags att dra den
              rätta slutsatsen av den insikten.
            </seg>
          </u>
          <note xml:id="i-fe05953b95584adf-0">
            I detta anförande instämde Hans Linde och Lars Ohly (båda V).
          </note>
          <note type="speaker" xml:id="i-e1d1f06f0e291b48-0">
            Anf. 44 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-6">
            <seg xml:id="i-8e93c8588a5a180d-0">
              Herr talman! Ibland känner jag mig, måste jag medge, lite främmande
              i den här debatten som handlar om lite andra saker. Men om jag
              envisas med att tala om Afghanistan och inte svensk partipolitik
              så låt mig hålla med Jonas Sjöstedt: Det är klart att det inte
              finns någon militär lösning på det här kriget. Vem har påstått
              det? Ingen, vad jag vet. Det är mycket få konflikter som har enbart
              en militär lösning, men det är väldigt många konflikter där lösningen
              har en militär komponent.
            </seg>
            <seg xml:id="i-2438a122aa87992f-0">
              I detta fall krävs de militära insatserna för att skydda de civila,
              politiska och ekonomiska insatserna, som är de alldeles avgörande
              för att freden ska få fotfäste. Men tar man bort dem kollapsar
              ju allt annat, och då blir freden inte möjlig. Det gäller inte
              bara i Afghanistan det har gällt i många andra fall runt om i
              världen där vi har deltagit i sådana insatser, och det kommer
              att gälla i många andra fall i framtiden också.
            </seg>
            <seg xml:id="i-a801223ecb445abf-0">
              Talibanerna ville spränga alla vallokaler. Då kan Jonas Sjöstedt
              stå där och säga: Vi drar oss tillbaka, och så hoppas vi på en
              demokratisk utveckling. Tjohejsan! Det kommer att dundra i bergen
              när talibanerna spränger vallokaler och skolor. Och då kan du
              stå där och säga att det inte finns någon militär lösning. Talibanerna
              tror faktiskt på en militär lösning, och vi måste motarbeta det
              och skydda de civila insatserna.
            </seg>
            <seg xml:id="i-ffeb74e2d7e6dc74-0">
              Nu vill ni vara kvar mer än nästan 1 000 dagar, och det är bra.
              Men säg att det blev som i er retorik, att alla drog sig tillbaka!
              En sak är säker: Det stora inbördeskriget kommer tillbaka till
              Afghanistan. Tro inte att huvuddelen av afghanerna kommer att
              vika sig för talibanerna utan strid. Det blir en återgång till
              det 1990-tal som totalt förstörde Kabul och stora delar av landet
              och miljoner människor drevs på flykt.
            </seg>
            <seg xml:id="i-795a2b58e7d5ae8d-0">
              Du talade om läkare och sjuksköterskor. Hur många domare, hur
              många läkare och hur många lärare kommer att tvingas fly från
              Afghanistan, om de får behålla livet, om vi inte är där och skyddar
              den fredsinsats med alla svårigheter men med den uthållighet som
              fredsinsatser har och måste ha som vi på det internationella samfundets
              vägnar är engagerade i?
            </seg>
          </u>
          <note type="speaker" xml:id="i-140af1e36d70f11c-0">
            Anf. 45 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-47e21068edb79140-1">
            <seg xml:id="i-9356be4f33ba3979-0">
              Herr talman! Carl Bildt har ett grundläggande problem i den här
              debatten. Det är att hans politik leder till motsatsen mot vad
              han hävdar. Det är den här politiken, det USA-ledda kriget i Afghanistan,
              som har stärkt talibanerna. Det är den politiken som gör att de
              steg för steg tar tillbaka landet. För mig är det ett avgörande
              argument för att söka en annan strategi innan det är för sent,
              innan talibanerna är så starka att de inte ens vill förhandla.
              Sedan är talibanerna inte en enhetlig rörelse, som både du och
              jag vet, utan det finns olika grupperingar även inom dem. Det
              kanske inte alltid får rum i den här debatten.
            </seg>
            <seg xml:id="i-0fbe386266668f66-0">
              Vad skulle då en annan svensk politik innebära? Ja, det innebär
              att vi något skulle rätta till den stora obalans som i dag råder.
              Det skulle gå åtskilliga miljoner mer till bistånd, och det skulle
              gå lite mindre till militär. Västvärldens sammanlagda insats skulle
              bli något mer rimlig. Det skulle finnas en röst som hade större
              trovärdighet i Afghanistan och hade bättre förutsättningar att
              verka i landet efter den dag då de utländska trupperna har lämnat
              Afghanistan. Den dagen kommer den närmar sig.
            </seg>
            <seg xml:id="i-6d3f7852d289e435-0">
              Datumet för det avgörs inte här i riksdagen. Vi vet alla att
              datumet för det avgörs i Washington. Det är när amerikanerna bestämmer
              sig för att det är nog som den här insatsen i praktiken är över.
              Det styr inte vi här. Vi väljer att vara en svans till den amerikanska
              politiken med det upplägg som finns. Jag menar att vi därmed försitter
              en möjlighet att påverka utvecklingen till det bättre.
            </seg>
            <seg xml:id="i-3c518641a861295c-0">
              Om Carl Bildts retorik ska tas på fullt allvar är frågan: Menar
              Carl Bildt att Sverige ska stanna med militär trupp i Afghanistan
              även när USA drar sig tillbaka?
            </seg>
          </u>
          <note type="speaker" xml:id="i-2374b1577d764c67-0">
            Anf. 46 Utrikesminister CARL BILDT (M) replik:
          </note>
          <u who="unknown" xml:id="i-f941d6824ef7764f-7">
            <seg xml:id="i-48fa684d6c128d12-0">
              Herr talman! Vad vi är inblandade i och delaktiga i är en mycket
              bred internationell insats. Vi är mellan 40 och 50 nationer som
              deltar i den internationella säkerhetsinsatsen. Vi är åtskilligt
              fler än så som deltar i stats- och fredsbyggandet. Det är förvisso
              inte vi som är dominerande i detta. På den militära sidan är det
              USA, och på den civila sidan är det FN som är dominerande. Alla
              samverkar för det mål som är gemensamt.
            </seg>
            <seg xml:id="i-3bcd1fd7f9f224a7-0">
              Det mål som är gemensamt är att när vi successivt drar tillbaka
              de stridande säkerhetsstödjande insatserna ska Afghanistan kunna
              stå på egna ben. Är det inte ett mål som vi borde ha gemensamt?
            </seg>
            <seg xml:id="i-3574c2f6c804567f-0">
              För att det ska vara möjligt måste vi skydda de civila insatserna
              mot dem som bokstavligen vill spränga dem i luften på daglig basis.
              Vi måste hjälpa afghanerna att bygga sin egen förmåga, sina egna
              institutioner, sin egen kompetens och sin egen ekonomi. Det går
              inte att göra det över en veckohelg. Det tar lång tid, i synnerhet
              när man startar från en så fruktansvärt förstörd startpunkt som
              i fallet Afghanistan.
            </seg>
            <seg xml:id="i-2c079e909ae69c2c-0">
              Därför måste vi agera med en viss uthållighet med de civila insatserna,
              med de säkerhetsstödjande insatserna, alldeles säkert på ett eller
              annat sätt bortom 2014 även om jag hoppas att det inte ska vara
              stridande utan mer stödjande och skyddande. Men det är det civila
              fredsbyggandet som är det helt avgörande. Så har det varit i alla
              tidigare sådana här konflikter. Så är det i Afghanistan, och så
              kommer det att vara i framtida insatser. Sverige ska inte ge sig
              därifrån med svansen mellan benen. Det kanske inte avgör Afghanistans
              framtid, men det handlar väldigt mycket om Sveriges trovärdighet
              som en nation som tar fredsarbetet i världen på allvar.
            </seg>
          </u>
          <note type="speaker" xml:id="i-6dfcc1929949f557-0">
            Anf. 47 JONAS SJÖSTEDT (V) replik:
          </note>
          <u who="jonas_sjostedt_d8098c" next="cont" xml:id="i-8a300cd56fa90b68-0">
            <seg xml:id="i-eca9c30346138c53-0">
              Herr talman! Nu talas det klarspråk. Nu pratar Carl Bildt om
              att vi ska stanna militärt efter år 2014. Jag hoppas att miljöpartisterna
              hörde hur man tolkar denna överenskommelse på regeringsnivå. Det
              är det som det innebär: ett öppet mandat att fortsätta sedan.
              Vi vet alla att vi kommer att stå här igen 2014, och situationen
              i Afghanistan kommer inte att vara sådan att de svenska trupperna
              kan dras hem.
            </seg>
            <seg xml:id="i-ac61a8911a4ff449-0">
              Det här är ett sätt att skjuta debatten framför sig år från år,
              och under tiden växer talibanerna i styrka. Det är det som är
              den stora tragedin.
            </seg>
            <seg xml:id="i-fc0b4a108891dd60-0">
              Carl Bildt pratar om de breda insatserna. Kanada, ett av de länder
              som har dragit det tyngsta lasset vid sidan om amerikanerna, har
              valt att lämna Afghanistan, liksom Nederländerna. I Storbritannien,
              en av USA:s mest lojala allierade där Carl Bildts partikamrater
              sitter i regeringen talar man allt tydligare om att soldaterna
              ska hem 2014.
            </seg>
          </u>
          <note xml:id="i-32f7055e8246b980-0">
            (Utrikesminister CARL BILDT (M): 2015.)
          </note>
          <u who="jonas_sjostedt_d8098c" prev="cont" xml:id="i-1e20ca33004c12cf-0">
            <seg xml:id="i-db33e3ee88c6928d-0">
              Ja, 2015 jag ber om ursäkt. Man kan också fråga sig vem som kom
              på den lysande idén att den gamla kolonialmakten skulle bidra
              med soldater.
            </seg>
            <seg xml:id="i-a50e5c14b6c341db-0">
              Sverige ser ut att bli siste man på skansen tillsammans med amerikanerna,
              och jag tror att det är en oklok politik. Vi har unika möjligheter
              med våra band med Afghanistan, inte minst genom Svenska Afghanistankommittén,
              att bli en humanitär jätte i Afghanistan. Men vi väljer att i
              stället vara en militär dvärg. Det är problemet med den här politiken.
            </seg>
          </u>
          <note type="speaker" xml:id="i-bdcec68df59fcbae-0">
            Anf. 48 PETER ERIKSSON (MP) replik:
          </note>
          <u who="peter_eriksson_5d85a2" xml:id="i-641235be7e9936fe-3">
            <seg xml:id="i-48fe9ce519afd622-0">
              Herr talman! Jag tycker att det låter som att Jonas Sjöstedts
              ilska fördunklar hans ögon och hans sinne. Vi pratar faktiskt
              i dag om ett betänkande där det står att om Sveriges riksdag beslutar
              i enlighet med detta har vi ambitionen att dra tillbaka de stridande
              trupperna från Afghanistan senast 2014.
            </seg>
            <seg xml:id="i-15f7d52411a98d89-0">
              Jonas Sjöstedt anförde ett citat om att vi ska ersätta med stödjande
              trupp, men det finns inte i överenskommelsen. Det gäller stödjande
              säkerhetsinsatser.
            </seg>
            <seg xml:id="i-fb2afd283304d8de-0">
              Det är viktigt att vi har betydande säkerhetsinsatser kvar. Jag
              tror att det vore väldigt olyckligt om Sverige drog tillbaka alla
              insatser omedelbart. Jag tror att det är viktigt att vi fortsätter
              att också utbilda polis och militär framöver, antagligen även
              efter 2014. Men det är en otroligt stor skillnad mot att vi har
              egna stridande trupper på plats.
            </seg>
            <seg xml:id="i-b1874d24a2d873b8-0">
              Det här är vad vi i Miljöpartiet anser är den överenskommelse
              vi har gjort. Det finns en brasklapp om att det kan hända saker
              på vägen som gör att det senareläggs, precis som det gör i den
              överenskommelse som är grunden för Vänsterpartiets reservation
              i dag. Därmed är skillnaden ganska begränsad.
            </seg>
          </u>
          <note type="speaker" xml:id="i-c4fa26fb6169f3a8-0">
            Anf. 49 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-47e21068edb79140-2">
            <seg xml:id="i-5a35bace8b7f2fe2-0">
              Herr talman! Om den rödgröna överenskommelsen, den vi nu lägger
              fram, vinner här i kammaren i eftermiddag innebär det att de svenska
              soldaterna börjar dras hem nästa halvår. De sista kommer att vara
              hemma första halvåret 2013.
            </seg>
            <seg xml:id="i-33442a34c047725a-0">
              Det som finns i er överenskommelse, som dina partikamrater så
              riktigt påpekade i Dagens Nyheter och som Carl Bildt bekräftade
              i talarstolen några minuter innan du stod i den, är i praktiken
              ett öppet mandat. Det är i praktiken en insats utan gräns.
            </seg>
            <seg xml:id="i-397c785a95768b49-0">
              Jag beklagar att ni hamnade där. Jag tror att ni kommer att få
              ändra er. Men jag tycker att ni saknar trovärdighet i denna fråga.
              Ni har intagit varje möjlig ståndpunkt i Afghanistanfrågan under
              en period av två år. Ni har snurrat som en kompass utan färdriktning
              och intagit olika ståndpunkter efter varandra. Jag menar att det
              inte är trovärdigt.
            </seg>
            <seg xml:id="i-9b65b743617d371d-0">
              Vill man ha en röst för fred, en röst för bistånd och en röst
              för att de svenska trupperna ska hem finns det bara ett parti
              att lita på i Sveriges riksdag. Det partiet är Vänsterpartiet.
            </seg>
          </u>
          <note type="speaker" xml:id="i-71c2af6026d4d782-0">
            Anf. 50 PETER ERIKSSON (MP) replik:
          </note>
          <u who="peter_eriksson_5d85a2" xml:id="i-641235be7e9936fe-4">
            <seg xml:id="i-fbcb3120e92e80d3-0">
              Herr talman! Om vi hade fått bestämma själva i Miljöpartiet hade
              det här gått lite fortare, tror jag. Men jag tror inte att skillnaden
              hade varit så stor att vi hade dragit hem trupperna omedelbart,
              som Vänsterpartiet hade velat.
            </seg>
            <seg xml:id="i-a8bc0c1fd7a1dd01-0">
              Skillnaden hade ändå inte varit så stor att vi inte hade brytt
              oss om att försöka jobba vidare med både bistånd och säkerhetsinsatser
              i Afghanistan längre fram.
            </seg>
            <seg xml:id="i-5ed894136ef87a68-0">
              Jag tror att Jonas Sjöstedt har missuppfattat en sak. Redan 2011
              kommer vi att ha ett nytt beslut här i riksdagen och en ny debatt.
              År 2012 kommer vi att ha ytterligare ett nytt beslut och en ny
              debatt. Det kommer vi med all säkerhet att ha även 2013.
            </seg>
            <seg xml:id="i-ed609a0179b9beac-0">
              Vi kommer därför mycket tidigare än 2014 att veta vart det här
              är på väg. Och Miljöpartiets inriktning är väldigt tydlig. Vi
              anser att vi redan 2011 ska se en skillnad genom att vi då har
              en tydligare strategi för det nya arbetet i Afghanistan. Den nya
              inriktningen ska formuleras och planeras på ett helt annat sätt
              än vad man gjort i dag. År 2012 ska vi i enlighet med det som
              står i betänkandet se konkreta resultat av förändringen. År 2014
              ska de svenska stridande trupperna vara borta.
            </seg>
            <seg xml:id="i-c3c7ccf7f4ad0944-0">
              Det är vår inriktning, vårt mål. Jag är glad över att vi har
              fått med oss regeringen och Socialdemokraterna på en sådan ny
              inriktning. Jag är besviken och ledsen över att Vänsterpartiet
              inte ens försökte vara med och göra skillnad, att man inte ens
              försökte vara med i en överenskommelse och förhandla så långt
              det gick. Ni valde att ställa er vid sidan av redan innan förhandlingarna
              startade. Jag tycker att det var synd.
            </seg>
          </u>
          <note type="speaker" xml:id="i-cee94f8564052891-0">
            Anf. 51 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-47e21068edb79140-3">
            <seg xml:id="i-3e20e4c31ce33a21-0">
              Herr talman! Vi fick möjlighet att ta del av regeringens ståndpunkt
              när förhandlingarna, så att säga, inleddes. Det finns i stort
              sett ingen skillnad mellan den ståndpunkt som de då framförde
              och den som sedan blev resultatet, där ni var med. Ni påverkade
              egentligen inget alls. Trots det ger ni en helt annan bild av
              den här överenskommelsen än den man får om man lyssnar på Urban
              Ahlin eller om man lyssnar på Carl Bildt. Jag tror tyvärr att
              det är Urban Ahlin och Carl Bildt som har rätt.
            </seg>
            <seg xml:id="i-90223a98eff9fba4-0">
              Om jag får uttrycka mig lite brutalt kan jag säga: Ni har sålt
              er för en grynvälling. Ni har inte fått någonting i utbyte.
            </seg>
            <seg xml:id="i-65c22ccf949662a5-0">
              Men ni hör hemma på vår sida jag tror det. Och jag ser fram emot
              att ni kommer att ta den här omprövningen på allvar och att vi
              nästa år tillsammans kan rösta för en bindande tidtabell för att
              dra hem de svenska soldaterna och i stället trappa upp biståndet.
              Det ser jag fram emot.
            </seg>
          </u>
          <note type="speaker" xml:id="i-f4113a12c7aec460-0">
            Anf. 52 FREDRIK MALM (FP):
          </note>
          <u who="unknown" xml:id="i-f941d6824ef7764f-8">
            <seg xml:id="i-aea7de124ad3ed3d-0">
              Herr talman! Jag fick möjligheten att, tillsammans med några
              andra ledamöter i riksdagen, besöka Mazar-e Sharif i slutet av
              maj och början av juni i år. Det var viktigt att kunna åka dit
              som parlamentariker, även om man, givet de förutsättningar som
              finns på grund av säkerhetsbristerna, förstås inte kunde gå ut
              och promenera bland vanligt folk eller sätta sig ned och diskutera
              bland civila. De förutsättningar som rådde där var inte sådana.
            </seg>
            <seg xml:id="i-fa01def6ffc19a50-0">
              Men de svenska soldaterna, de svenska männen och kvinnorna, som
              var där har frivilligt valt att åka till ett krigshärjat land
              på andra sidan jordklotet för att patrullera landsbygden där.
              Jag tycker att de förtjänar respekt. Jag tycker att de förtjänar
              att inte betraktas som några neoimperialistiska koloniala krigsherrar
              som åker dit för att skövla ett försvarslöst land. Det är inte
              därför de är där.
            </seg>
            <seg xml:id="i-57d35d0a3b6cdd82-0">
              Det är viktigt när vi diskuterar frågorna om det svenska åtagandet
              att vi inte diskuterar dem utifrån ideologiska skygglappar. Vi
              är på plats därför att den afghanska regeringen och Förenta nationerna
              anser så. Vi är där med nästan 50 andra länder i syfte att skydda
              civila och i syfte att utbilda afghansk polis och militär, så
              att de afghanska myndigheterna själva kan ta ansvar för att bygga
              upp sitt land.
            </seg>
            <seg xml:id="i-b7e7e3f3e955284a-0">
              Vi är inte i Afghanistan för evigt. Det är ingen som vill att
              vi ska vara där för evigt. Inte ens Barack Obama vill att de amerikanska
              sönerna och döttrarna ska vara där för evigt. Vi vill givetvis
              kunna lämna Afghanistan så fort som möjligt. Men den dagen Sverige
              fattar det beslutet och den dagen vi trappar av insatsen och lämnar
              över säkerheten måste vi känna att vi gör det på ett sätt så att
              inte talibanerna kommer tillbaka till makten.
            </seg>
            <seg xml:id="i-b1b188d897a8eda2-0">
              Jag noterade att Lars Ohly sade att insatsen försvårar en civil
              fredlig utveckling i Afghanistan. Ja, men tänk om ISAF-styrkan
              och de amerikanska trupperna åker därifrån och inbördeskriget
              bryter ut på nytt, precis som utrikesministern i replikskiftet
              alldeles nyss mycket tydligt klargjorde! Vilken civil fred går
              att bygga då? Vilken civil fred går att bygga den dag det inte
              finns ett skydd?
            </seg>
            <seg xml:id="i-e7e162929ad6080c-0">
              Jag kan göra en enkel jämförelse. Irak är ganska snarlikt Afghanistan,
              med utvecklingen där de senaste åren. I norra Irak finns det i
              dag ett kurdiskt självstyre. Enda sättet för dem att underifrån
              bygga upp sitt samhälle var, rent krasst, att ovanifrån få skydd,
              flygskydd av amerikanska attackflyg och amerikanska flyg som bevakade
              området inom det som hette Operation Poised Hammer. De åkte från
              Incirlikbasen i Turkiet för att patrullera där ovanför.
            </seg>
            <seg xml:id="i-f15793e55425eef3-0">
              Det innebär att det i sådana här områden krävs skydd för civila
              och skydd för att hjälpinsatser ska kunna komma fram. I Afghanistan
              gäller detta också. Det är alldeles självklart att det inte går
              att bygga demokrati med bara militära medel, men det kommer att
              krävas skydd för att de civila insatserna ska komma fram.
            </seg>
            <seg xml:id="i-23f1c324fbd78c83-0">
              Herr talman! Jag slås också av något som är svårt att ta på allvar,
              nämligen detta slentrianmässiga motstånd mot internationella insatser.
              Det är ungefär som att den svenska neutraliteten under inbördeskriget
              i Spanien var moraliskt försvarbar eller att utvecklingen i Europa
              under andra världskriget skulle ha främjats av att flera länder
              var neutrala och inte ingrep. Jag tänker på motståndet mot interventionen
              i Kosovo 1999 eller när en bred allians gick in och stoppade Iraks
              ockupation av Kuwait 1991.
            </seg>
            <seg xml:id="i-d2dc37ca588a9cf7-0">
              Det är klart att man, om man har de anti-amerikanska glasögonen
              på sig, kan kritisera precis alla internationella insatser bara
              för att någon amerikan är med. Då kan alla västerlänningar åka
              hem och låsa dörren. Världen blir inte bättre av det.
            </seg>
            <seg xml:id="i-8e2d54296b54c469-0">
              Det är mycket glädjande att vi nu har en bred överenskommelse
              om den fortsatta närvaron i Afghanistan. Jag yrkar bifall till
              förslaget i det sammansatta utrikes- och försvarsutskottets betänkande.
            </seg>
          </u>
          <note xml:id="i-5e62af8215932804-0">
            Överläggningen var härmed avslutad.
          </note>
          <note xml:id="i-a1637d0e9160c88e-0">
            9 § Jämkning av inkomstgaranti
          </note>
          <note xml:id="i-44ecae42c975e2e3-2">
            Föredrogs
          </note>
          <note xml:id="i-6533eee15f25c04a-0">
            Andre vice talmannen konstaterade att ingen talare var anmäld.
          </note>
          <note xml:id="i-bd0e8d89a5aa1014-0">
            10 § Kontroll av postförsändelser
          </note>
          <note xml:id="i-44ecae42c975e2e3-3">
            Föredrogs
          </note>
          <note xml:id="i-6533eee15f25c04a-1">
            Andre vice talmannen konstaterade att ingen talare var anmäld.
          </note>
          <note xml:id="i-152c20b3c9716785-0">
            11 § Nya skatteregler för försäkringsföretag
          </note>
          <note xml:id="i-44ecae42c975e2e3-4">
            Föredrogs
          </note>
          <note xml:id="i-6533eee15f25c04a-2">
            Andre vice talmannen konstaterade att ingen talare var anmäld.
          </note>
          <note xml:id="i-a8d6ee887790a4c0-0">
            12 § Kultur, medier, trossamfund och fritid
          </note>
          <note xml:id="i-44ecae42c975e2e3-5">
            Föredrogs
          </note>
          <note type="speaker" xml:id="i-a7402be77b1a6112-0">
            Anf. 53 BERIT HÖGMAN (S):
          </note>
          <u who="berit_hogman_28748f" xml:id="i-b6f36bb53ef14eba-0">
            <seg xml:id="i-d93a0d36e6ad6874-0">
              Herr talman! Ett jämlikt Sverige är ett framgångsrikt Sverige.
              Där tas all begåvning, alla talanger och all arbetsvilja till
              vara. Där bryr vi oss om varandra, och där kan man känna sig trygg.
              Engagemang och nyfikenhet förvandlas till nya idéer och växande
              företag och därmed jobb och framtidstro. Så kan Sverige konkurrera
              med kunskap, kreativitet och förnyelse i en värld av ständigt
              tuffare internationell konkurrens.
            </seg>
            <seg xml:id="i-d9df5c47bfe6beaf-0">
              Ett jämlikt Sverige förutsätter ett jämställt Sverige. Vi måste
              minska klyftorna mellan kvinnor och män, och det krävs en rad
              strukturella reformer även inom kulturens område. Att hålla samman
              Sverige är det viktigaste uppdraget för oss och för oss rödgröna
              partier.
            </seg>
            <seg xml:id="i-776ba1dc56dfef55-0">
              Här har kultur, idrott och medier en viktig roll, för aldrig
              förr har väl kultur och medier spelat en större roll i våra liv
              än i dag. Det kan förmedla något känslosamt eller vackert men
              också utgöra arenor för debatt eller samtal, vara granskande och
              ifrågasättande, provocerande, väcka ilska och irritation. Det
              är också precis så det ska vara. Kort sagt: Kultur och medier
              är viktigt för att ge livet innehåll, ge vägledning och också
              skapa värderingar.
            </seg>
            <seg xml:id="i-8d26a068e22b0310-0">
              Människor är mer än vandrande plånböcker, skrev P J Anders Linder
              i Svenska Dagbladet för någon vecka sedan. Jag håller med. Det
              är därför det är oroande att alltmer av kulturpolitiken under
              en borgerlig regering blir en del av en marknad.
            </seg>
            <seg xml:id="i-c18dc9474797be12-0">
              I kulturkonsumtionsmönster ser vi tydligt att vi fortfarande
              har väldigt stora klyftor i vårt land mellan individer, mellan
              grupper och mellan stad och land. I det borgerligt styrda Nacka
              ska nu biblioteken ut på entreprenad. Enligt borgerligheten i
              Nacka ska detta leda till att det blir mer poppis att gå på bibblan.
            </seg>
            <seg xml:id="i-ded9f326b80dee93-0">
              Frågor som vi ställer oss är dock: Hur går det med fjärrlånen?
              Hur går det med bokinköpen? Vem äger böckerna? Kan det leda till
              ett litet avtal med Bonniers men inte med Norstedts? Kan det leda
              till att det är lätt att låna Camilla Läckberg men svårare att
              låna Torgny Lindgren? Kan en entreprenör göra som Apple gör med
              läsplattorna censurera vad folk ska få läsa? Vem är det som bestämmer
              bibliotekets innehåll när biblioteket har lagts ut på entreprenad?
            </seg>
            <seg xml:id="i-059e47c954f90541-0">
              Biblioteken är ett av det allra viktigaste och finaste av alla
              offentliga rum, och de offentliga rummen blir allt färre. Jag
              säger som Jonas Thente i DN i går: När det gäller våra bibliotek
              så skall privatiseringsivrarna hålla sina skitiga små fingrar
              därifrån.
            </seg>
            <seg xml:id="i-386e529958f4e855-0">
              Vart tar själva infrastrukturen för det fria ordet vägen? Vi
              socialdemokrater kommer alltid att stå upp och slåss för kulturens
              oberoende och den konstnärliga friheten, liksom för människans
              rätt att fritt välja vad man vill se, höra och uppleva samt vad
              man vill välja bort. Det är bara så vi kan säga att vi lever i
              ett fritt och öppet land. Inget terrordåd ska kunna stoppa rätten
              till de fyra friheterna, men det kan uppmana oss att jobba med
              en femte frihet, nämligen frihet från rädsla.
            </seg>
            <seg xml:id="i-92f17ae063c86e2a-0">
              Kulturpolitiken under alliansregeringen präglas av en passivitet.
              Det är få nyheter och få visioner. Kulturskaparnas villkor har
              försämrats kraftigt. De fria entréerna på statliga museer har
              tagits bort, liksom Accessprojektet. Vi tror på kreativitet. Vi
              tror på ett kulturliv som både underhåller, ifrågasätter och ställer
              saker på sin spets. Livet, Sverige och samhället blir roligare
              då.
            </seg>
            <seg xml:id="i-28b53073f6328dad-0">
              Framför allt präglas regeringens politik, som på så många andra
              områden, av väldigt mycket slarv och hafsverk. Senaste exemplet
              i raden är väl den nya Musikplattformen, som vi när vi tillträdde
              i oktober fick höra skulle träda i kraft den 1 januari. Vad hände
              nu i december? Det blir ingen musikplattform den 1 januari, utan
              den kommer lite senare. Det var inte genomtänkt.
            </seg>
            <seg xml:id="i-1bee49e5c15792a8-0">
              Hade man lyssnat på remissinstanserna hade det inte behövt bli
              så här. Kommer man att göra det nu? Tja, jag tillåter mig att
              tvivla. Regeringens melodi tycks vara learning by doing, men det
              blir väldigt slitsamt för dem som ska gå på den där vägen under
              regeringens experimenterande.
            </seg>
            <seg xml:id="i-58e940404282e049-0">
              Att införa koffertmodellen utan att tillföra en enda liten resurs
              är ett annat exempel som får mig att tänka på den där sketchen
              där Peter Dalle kommer inspringande med nya idéer och nya kartor.
              Sedan får han en motfråga och kan inte svara på den, för han hade
              inte tänkt färdigt. Risken med koffertmodellen är nu att en lovvärd
              reform kommer av sig eftersom den inte uppfattas som en reform
              som tillför något utan för en del snarare tvärtom.
            </seg>
            <seg xml:id="i-7baef054c6a2d1c1-0">
              Ytterligare ett exempel är digitaliseringsvågen. Det är för oss
              obegripligt hur regeringen tycker att man har råd och tid att
              vänta på att jobba hårdare med digitaliseringen av våra biografer
              och offentliga lokaler. Det blir enklare och smartare att sprida
              såväl film som konserter och teaterupplevelser i hela landet.
            </seg>
            <seg xml:id="i-b17629d35e84cd6b-0">
              Denna saktfärdighet och tröghet bidrar till att klyftorna ytterligare
              ökar mellan stad och land. En del får bra saker på marknadens
              villkor, och andra blir helt utan. Det var inte så det skulle
              bli. Kulturen ska vara en allemansrätt.
            </seg>
            <seg xml:id="i-a69ae2cabeb9c9a3-0">
              Herr talman! Det är så tydligt och så uppenbart för oss socialdemokrater
              att Sverige behöver ett kulturlyft, och man behöver en kulturmiljard.
              Jag vill avslutningsvis nämna några områden där vi vill satsa
              de 94 miljoner som det här året hade skilt sig i budget om vårt
              budgetförslag hade vunnit gehör.
            </seg>
            <seg xml:id="i-3c3b6ad4917fce61-0">
              Vi tror att arrangörsföreningarna har jättestor betydelse för
              det svenska kulturlivet. De insatser som utförs av eldsjälar innebär
              också att verksamheter bedrivs med ekonomisk effektivitet. Vi
              hade därför velat se en utökning av arrangörsstödet. Det hade
              varit ytterligare ett steg på vägen mot en kulturell allemansrätt
              där man ute i landet, i samhällen och byar, också får tillgång
              till teaterupplevelser, konserter och så vidare.
            </seg>
            <seg xml:id="i-d03a54d39f601fc6-0">
              Vi hade velat utöka stödet till inköp av offentlig konst. Detta
              är inte bara ett bra tillfälle att ge konstnärer arbete, utan
              det bidrar också till att konst blir en naturlig del av det offentliga
              rummet. Den får gärna både behaga och störa, beröra och irritera.
              Det är helt okej. Också projektet Konst åt alla, som möjliggjorde
              inköp på samlingslokalhållande organisationer bygdegårdarna, Folkets
              hus och så vidare är borta. Det hade varit bra om det hade funnits.
              Vi har pengar till det.
            </seg>
            <seg xml:id="i-a28b9c62e49d3e35-0">
              Framför allt: Fri entré-reformen är en så viktig symbol för att
              alla människor som finns i Sverige faktiskt har rätt att se och
              uppleva det vi gemensamt äger, nämligen vårt kulturarv, våra minnen
              och den dagskultur som finns och beskrivs på våra museer.
            </seg>
            <seg xml:id="i-53cde8c877bb69f0-0">
              Vi instämmer i regeringens bedömning att Statens museer för världskultur
              i likhet med Forum för levande historia är en viktig resurs för
              arbetet med att främja interkulturellt utbyte, demokrati och mänskliga
              rättigheter i vårt land. Därför är det märkligt att det inte tillförs
              resurser när en beställning från regeringen ändå görs. Kampen
              mot främlingsfientlighet är ett av kulturpolitikens viktigaste
              uppdrag framöver. Här kan också folkbildningen vara en ovärderlig
              resurs.
            </seg>
            <seg xml:id="i-1d0ec2010638c08d-0">
              Herr talman! Med detta står jag naturligtvis bakom samtliga reservationer
              och våra särskilda yttranden, men för tids vinnande yrkar jag
              bifall enbart till reservationerna 1 och 4.
            </seg>
          </u>
          <note xml:id="i-fb9d5896c8319339-0">
            I detta anförande instämde Isak From och Peter Johnsson (båda
            S).
          </note>
          <note type="speaker" xml:id="i-80f5e58ed52c9c33-0">
            Anf. 54 TINA EHN (MP):
          </note>
          <u who="tina_ehn_94fa72" xml:id="i-80e00a53f9e61a44-0">
            <seg xml:id="i-b6ca66f7d039d776-0">
              Herr talman! För oss inom Miljöpartiet de gröna är ett rikt och
              mångfasetterat kulturliv en av nycklarna till mänsklig livskraft.
              Vi tror att det finns skaparkraft i varje människa. En grundtanke
              i den gröna ideologin är att ge varje människa möjlighet att utveckla
              sina förmågor och att få uttrycka sig fritt. I den grundläggande
              friheten ligger en välståndsskapande kraft. Vi menar att alla
              människor i ett demokratiskt samhälle måste ges förutsättning
              att använda den skaparkraften.
            </seg>
            <seg xml:id="i-c5d60637c00f2178-0">
              Ett starkt och mångfasetterat kulturliv är därför ett mål i sig.
              Kulturen ska vara dynamisk och ifrågasättande. Frihet är garantin
              för ett levande kulturliv. Kulturen är en del av välfärden och
              demokratin, och därför måste samhället skapa förutsättningar för
              ett rikt kulturliv. Dessa förutsättningar måste skapas i nuet,
              i den verklighet vi har omkring oss i dag, inte i en verklighet
              som har passerat som fanns en gång i tiden.
            </seg>
            <seg xml:id="i-128e7878a479b9de-0">
              Kulturen för oss gröna utgör en brygga mellan människor, mellan
              länder, mellan religioner, mellan värderingar. Kulturen är kittet
              i samhället, den fogmassa som rinner mellan stenarna och som gör
              oss till människor som är tillsammans, inte stänger ute varandra.
            </seg>
            <seg xml:id="i-d40c43e468374d7e-0">
              Vi tror på kultur som fri, som ifrågasättande, som igångsättande
              av tankar och processer, som något tillåtande. Vi tror också på
              kulturen som kraft för en rent ekonomisk utveckling, som en ren
              utvecklingsbransch som kan skapa positivitet på lång och kort
              sikt. Inom kulturområdet finns en obegränsad möjlighet för det
              kreativa. Men det finns självklart en verklighet även när man
              ägnar sig åt kultur. Alla behöver vi leva, och alla behöver vi
              betala våra räkningar, äta och bo.
            </seg>
            <seg xml:id="i-b65030dc8de689b7-0">
              Arbetslösheten inom kultursektorn är högre än inom många andra
              områden, och samtidigt är anställnings- och arbetsvillkoren sämre
              än bland många andra. Detta är frågor som självklart inte löses
              enkelt, men samtidigt är det även en utmaning som politiken ska
              hantera. Inom det här området vet vi alla att sista ordet inte
              är sagt.
            </seg>
            <seg xml:id="i-70628c77623fdeef-0">
              Dagens debatt handlar väldigt mycket om regeringens kulturpolitik
              och den gemensamma politik som vi rödgröna tillsammans gick ut
              och lovade väljarna att driva. Om valresultatet hade varit annorlunda
              hade vi haft en annan regering, en rödgrön regering. Men väljarna
              gjorde sitt val som innebar att Sverige fick en moderatstyrd regering
              ytterligare ett tag.
            </seg>
            <seg xml:id="i-591be95f45f5d6df-0">
              Regeringens kulturpolitik är inte helt enkel att greppa. Jag
              ser att man flyttar om en del av pengarna genom bland annat den
              reform som kallas för koffertmodellen. Inför den omställningen
              gissar jag att man har debatterat den här frågan flera gånger.
              Detta ska nu följas upp. Vi hör redan ett missnöje om resurstilldelning,
              och man ser svårigheter. Verkligheten får ges en chans, och vi
              får alldeles säkert tillfälle att återkomma och i denna kammare
              debattera denna stora förändrig och dess effekter. Jag läste Kulturrådets
              remissvar där man framhåller att när det här lämnas över på regional
              nivå skulle man behöva en konsekvensanalys. Staten kan inte abdikera
              från en så viktig del av den nationella kulturpolitiken, skriver
              man i remissvaret.
            </seg>
            <seg xml:id="i-9d3797cc4ae33b25-0">
              Från det gröna och det röda hållet har vi i dagens gemensamma
              förslag lyft fram flera områden inom den budget som spänner över
              kulturen. Vi har en högre ambition än regeringen inom kulturområdet,
              en ambition om kulturens roll och satsningar. Vi ser behovet av
              en miljardsatsning på kulturen. Vi har kommit att kalla den för
              ett kulturlyft, något som är mycket viktigt. En del i det lyftet
              är museernas fri entré-reform. Det var en reform som är svår att
              benämna som annat än en succé. I grunden handlar det om att öka
              tillgängligheten för alla. Att få ta del av kulturarv och konst
              på de statliga museerna utan avgift skapar möjligheter för många
              fler människor att göra det där besöket som har en prislapp. En
              prislapp är alltid ett hinder, en spärr för den som upplever sig
              inte riktigt ha råd.
            </seg>
            <seg xml:id="i-5ca8b50ea7fe49e4-0">
              Tillgänglighet är ett viktigt nyckelord i dagens samhälle. Att
              utgå från att alla människor är lika leder inte till förståelse
              och tillgänglighet. Det är också därför vi från Miljöpartiets
              sida har lyft fram frågan om möjlighet till en rättvis information
              och stärkt stöd till bland annat tolkutbildningar.
            </seg>
            <seg xml:id="i-a233562e49103126-0">
              Vi tar i det rödgröna laget upp den viktiga frågan om digitaliseringen
              av biograferna, om accessprogrammet och digitala bibliotek. Vi
              har en reservation i detta betänkande som tar upp frågan om populärkulturcentrum
              ett sätt att möta och ta till vara modernare kulturyttringar,
              kan man nog säga där även dataspel, serietecknande, film och musik
              och annan samtida kultur kan fångas upp och tillgängliggöras med
              utställningar från olika samlingar.
            </seg>
            <seg xml:id="i-95f90fdb6f1322c4-0">
              Det finns en hel del av det regeringen genomför som är eller
              kan bli bra, men det finns också många frågor som är obesvarade.
              Koffertmodellen, som jag tidigare nämnde, är en sådan reform som
              vi säkert kommer att få återkomma till och analysera vad som händer
              och pågår. Jag hoppas att det ska bli bra.
            </seg>
            <seg xml:id="i-f863fbda3d5274f3-0">
              Det som hände i Sverige för övrigt var att folk röstade fram
              ett nytt parti till Sveriges riksdag. För mig och många andra
              som bor och lever i det här landet Sverige låter denna politik
              som väldigt underlig, en politik där man vill utestänga och utesluta
              människor från möjligheten att vara delaktiga och ingå. Det skapar
              inte trygghet, det skapar skillnader och det söndrar. Det öppnar
              inte för tolerans, utan det stänger dörren för vissa. Att inte
              välja att satsa på mångkultur, på den fria och den lite svårare
              delen av kulturen, att vilja fasa ut stödet till världskultur,
              till mångkultur, kan inte vara bra. Det kan inte leda till ökad
              förståelse.
            </seg>
            <seg xml:id="i-67c820668f86bae3-0">
              Jag skulle vilja avsluta med en dikt av en svensk person som
              hette Hjalmar Gullberg och som levde mellan 1898 och 1961. Den
              handlar om människors möte. Jag läste dikten ofta som barn eftersom
              den var uppsatt på en vägg hos en av mina vänner, och jag försökte
              begripa vad den sade. Ni får försöka:
            </seg>
            <seg xml:id="i-3530b3fe8aabb172-0">
              Avslutningsvis: Jag ställer mig bakom Miljöpartiets reservationer
              men yrkar här bifall till reservationerna 1 och 4.
            </seg>
          </u>
          <note type="speaker" xml:id="i-0d02c3b71b729278-0">
            Anf. 55 MATTIAS KARLSSON (SD):
          </note>
          <u who="mattias_karlsson_d9c916" xml:id="i-5ad8ff195918b0ff-0">
            <seg xml:id="i-0c037e804a0ecc8b-0">
              Herr talman! Sverigedemokraterna har i år för första gången fått
              lämna ett eget förslag till budget för utgiftsområde 17 i statsbudgeten.
              Vår ambition är att få till stånd en genomgripande förändring
              av den hittillsvarande kulturpolitiken, och därför skiljer sig
              vårt förslag på det kulturpolitiska området från de övriga partiernas
              på flera avgörande sätt.
            </seg>
            <seg xml:id="i-51c6f07e39b4a28d-0">
              Den röda tråden i vårt förslag är att omfördela resurser från
              verksamheter som syftar till att stärka det mångkulturella samhällsexperimentet
              till förstärkande av det svenska kulturarvet i stället. Det är
              denna tydliga prioritering som givit upphov till den uppmärksamhet
              och de upprörda känslor som vårt budgetförslag har omgärdats av.
              Mycket har sagts och skrivits från våra motståndare om denna huvudsakliga
              prioritering. Min uppfattning är att det mesta av det har varit
              felaktigt.
            </seg>
            <seg xml:id="i-7c19ef1b86e74fee-0">
              Därför tänkte jag ägna det här anförandet åt att klargöra grunden
              till varför vi vill dra in stödet för den mångkulturella verksamheten
              och varför vi i stället vill satsa på det traditionella svenska
              kulturarvet.
            </seg>
            <seg xml:id="i-b0bd0a440f923802-0">
              Mångkultur är en idé som har sina rötter i en kommunistisk tankevärld
              där syftet är att bryta ned naturliga kollektiv och traditionella
              gemenskaper.
            </seg>
            <seg xml:id="i-b0f5e79c424201cb-0">
              År 1975 bestämde sig Sverige för att bli en mångkulturell stat.
              Tanken var då att vi skulle frångå den tidigare ordningen, där
              det förväntades att invandrare som kom till det här landet skulle
              försöka bli svenska, anpassa sig till den svenska kulturen och
              till svenska seder och bruk. I stället skulle vi jämställa alla
              kulturer inom Sverige. Det skulle inte längre finnas någon överordnad
              majoritetskultur. Staten skulle också aktivt arbeta för att invandrare
              som kom till Sverige skulle behålla sin gamla kultur och sin gamla
              identitet.
            </seg>
            <seg xml:id="i-914be40eddc3a04a-0">
              Förhoppningen var att det så småningom skulle leda till att vi
              alla skulle blandas i en gemensam mångkultur, en så kallad smältdegel,
              där vi skulle leva våra dagar i harmoni och lycka. Tyvärr blev
              det inte så, och det hade inte blivit så på andra ställen där
              man redan hade försökt med den här politiken. Det vi i stället
              fick var segregation, rotlöshet och motsättningar.
            </seg>
            <seg xml:id="i-dcc319cad59346c8-0">
              Tänk om jag i den här talarstolen för 20 år sedan hade sagt att
              2010 kommer vi att se etniska enklaver i varje stor och mellanstor
              svensk stad. Vi kommer att få se upplopp och massbränder. Vi kommer
              att få se att polis och brandkår attackeras och inte längre vågar
              rycka ut till vissa stadsdelar. Vi kommer att få se 70 000 ungdomar
              som lever under hedersrelaterat förtryck. Vi kommer att få se
              hur svenska judar, som har bott här i århundraden, tvingas fly
              från Sveriges tredje största stad på grund av etniska motsättningar.
              Vi kommer att få se en svensk medborgare som mitt i julhandeln
              spränger sig i luften för att befrämja islams heliga krig mot
              västvärlden. Då skulle förmodligen ingen av er ha trott mig, och
              ni skulle ha kallat mig för olyckskorp och rasist. Men där är
              vi alltså i dag.
            </seg>
            <seg xml:id="i-5c6cc4126a6888c7-0">
              Det är inte bara den observerbara utvecklingen i Sverige som
              talar för att det mångkulturella experimentet är en dålig idé.
              Även den internationella forskningen pekar alltmer entydigt på
              att det här experimentet är ett hot, inte bara mot lag och ordning,
              ekonomisk tillväxt och kvinnors rättigheter. Det är också ett
              hot mot de basfundament som vårt samhälle bygger på. Det är ett
              hot mot den sociala tilliten, mot den sociala sammanhållningen,
              mot välfärdsstaten och i förlängningen också mot demokratin.
            </seg>
            <seg xml:id="i-cd150fba7e995fdc-0">
              År 2001 publicerade ekonomiprofessorerna Matthew och Dora Costa
              en metaanalys som sammanfattade 15 forskningsrapporter som alla
              kommit till slutsatsen att mångkulturella samhällen skapar lägre
              nivåer av socialt kapital och solidaritet mellan medborgarna.
              Och det är just det sociala kapitalet och solidariteten som är
              grundläggande för att ett samhälle ska fungera. Det är smörjmedlet
              och kittet i vårt samhälle. Det är också på detta som den svenska
              välfärdsstaten, folkhemstanken, vilar. Det måste finnas en gemensam
              identitet i botten för att de som har mer ska vara beredda att
              dela med sig till dem som har mindre, så att vi ska kunna hålla
              ihop samhället. Allt fler forskare världen över menar att det
              finns en inneboende konflikt mellan mångkulturalism och en välfärdsstat
              enligt nordisk modell.
            </seg>
            <seg xml:id="i-0e8fbdd61c218f98-0">
              Vernon Bogdanor, som är professor vid Oxforduniversitet och en
              av Storbritanniens främsta statsvetare, uttryckte sig i Dagens
              Nyheter 2003 på följande sätt: Det går att hävda att känslan av
              samhörighet beror på hur homogent ett samhälle är. En hög invandringsnivå
              kan då hota den samhörighetskänsla på vilken välfärdsstaten vilar.
            </seg>
            <seg xml:id="i-391bd7ceee5901e8-0">
              År 2007 släppte Harvardprofessorn Robert D. Putnam en av de mest
              omfattande statsvetenskapliga studier som har gjorts. Han är själv
              en anhängare av mångkultur och väntade i flera år med att publicera
              sina resultat, därför att han ansåg att de var så nedslående.
              Men de visade att i mångkulturella samhällen litar människor mindre
              på varandra. De visar mindre solidaritet med varandra. De engagerar
              sig mindre i varandras öden. De umgås mindre med sina grannar.
              De är mindre aktiva i samhällslivet. Det här hotar fundamentet
              för den svenska välfärdsstaten.
            </seg>
            <seg xml:id="i-2673ef100b8cba96-0">
              Den norske statsvetarprofessorn Öivind Österud har vid flera
              tillfällen lyft fram hur oerhört betydelsefull den gemensamma
              identiteten har varit för framväxten av demokrati.
            </seg>
            <seg xml:id="i-b9cc4c2ff3e8e046-0">
              Demokratin är intimt förknippad med nationalstaten. Den politik
              som nu förs syftar till att erodera nationalstaten och den gemensamma
              identiteten. Ingen vet längre vart vi är på väg. Smältdegelsteorin
              har förkastats för länge sedan, och ingen vet längre vad som är
              slutmålet med det här experimentet. Det enda vi vet är att vi
              ska bort från det gamla, bort från det Sverige som har varit ett
              av de mest lyckade samhällsbyggena i världshistorien.
            </seg>
            <seg xml:id="i-306b3e383d33d89c-0">
              Nuvarande situation och den politik som bedrivs skulle kunna
              jämföras med att man från en sjukhuslednings sida började ge en
              helt frisk patient väldigt starka mediciner som inte fungerat
              på andra patienter utan till och med skadat dem. Man fortsätter
              att ge medicinen, trots att man ser att personen blir sjuk och
              trots att flera medicinska experter säger att det i förlängningen
              till och med kan leda till att patienten dör, och man ökar dosen
              ständigt. Det är den situationen vi befinner oss i nu.
            </seg>
            <seg xml:id="i-58471a0bf26c8db0-0">
              Det är uppenbart att någonting måste göras. Om vi ska kunna bevara
              de goda aspekterna av vårt samhälle, som har varit så lyckosamt
              under de senaste decennierna, måste vi byta inriktning på politiken.
            </seg>
            <seg xml:id="i-2d74a7d33089a859-0">
              Sverigedemokraterna vill återuppbygga den gemensamma identiteten
              i samhället. Där ser vi kulturpolitiken som en viktig del i det
              arbete som kommer att krävas för att återskapa gemenskap och stabilitet
              i Sverige. Som en del av lösningen vill vi satsa på att stärka,
              bevara och levandegöra det svenska kulturarvet i större utsträckning
              än vad som görs i dag. Kulturarvet har naturligtvis ett egenvärde
              genom de skönhetsvärden och den estetik som det står för.
            </seg>
            <seg xml:id="i-31524ffd34887e1d-0">
              Det finns många anledningar att satsa på kulturarvet. Vi ser
              hot i form av miljöförstöring. Vi ser hur en brottslighet som
              går ut på att stjäla våra kulturskatter har blivit vanligare.
              Vi behöver anpassa kulturarvspolitiken till nya tider, ny teknik
              och nya generationer.
            </seg>
            <seg xml:id="i-d78a99b2b7009930-0">
              Att värna om kulturarvet är också att visa respekt mot tidigare
              generationer, att minnas vad de har åstadkommit. Den absolut viktigaste
              aspekten menar vi är att lyfta fram kulturarvet som ett sammanhållande
              kitt. Varje samhälle behöver gemensamma, kollektiva minnen, gemensamma
              myter, gemensamma traditioner, gemensamma seder och bruk för att
              i förlängningen kunna hålla samman och hålla ihop.
            </seg>
            <seg xml:id="i-507ea8feb3e899e5-0">
              Precis som Tina Ehn skulle jag vilja avsluta mitt anförande med
              ett citat. Jag skulle vilja citera Vilhelm Moberg ur hans skrift
              Svensk strävan : Sverige är vårt, det är sex och en kvarts millioner
              levande svenskars land. Men det är även de dödas land, deras som
              byggt upp det åt oss från början och lämnat oss sitt verk att
              förvalta och förkovra. De döda är åtskilliga millioner flera än
              vi. De har mycket att säga oss nu, och vi är skyldiga att lyssna
              till dem. Vi lyssnar till dem genom att minnas vad de uträttat
              och genom att värdesätta deras strävan. De kan icke mera värja
              sitt verk. Det åligger oss.
            </seg>
          </u>
          <note type="speaker" xml:id="i-61f98bcaf4b4d703-0">
            Anf. 56 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-1">
            <seg xml:id="i-a4971b8c2e3a10d1-0">
              Herr talman! Det är egentligen svårt att veta var jag ska börja,
              men jag kan börja med någonting som ligger i närtid.
            </seg>
            <seg xml:id="i-9679467a46365308-0">
              Förra veckan besökte Mattias Karlsson, jag och de andra kollegerna
              i utskottet Nationalmuseum, den institution som Sverigedemokraterna
              säger sig vilja öka resurserna till. Vad var det vi hörde på Nationalmuseum?
              Jo, det var om vikten av internationalisering. Vad var det vi
              såg på Nationalmuseum? Jo, det var en utställning till minne av
              att vi för 200 år sedan importerade en kung. Vi har ett invandrat
              kungahus. Min fråga blir då till SD: Ska vi avskaffa kungahuset
              därför att det ju inte är svenskt?
            </seg>
            <seg xml:id="i-3464771d06f6a073-0">
              Jag kan också ta mig själv som exempel. Min nationalrätt heter
              motti. Jag svär på att du inte hittar den på en enda restaurang
              här i Helsingfors. Jag har sökt i svenskt visarkiv efter visorna
              som min pappa sjöng för mig när jag var liten. De finns inte där.
              De är nämligen norska. Bergen, sjöarna och myrarna runt omkring
              har namn som över huvud taget inte klingar svenskt, som Hajgakompo,
              Hajgosolefti och Honkaniemi, otroligt vackra ord och otroligt
              viktiga för mitt rotsystem. Men kom inte och säg att de är svenska!
            </seg>
            <seg xml:id="i-6203fe94d0358ffa-0">
              I min hemby minskade befolkningen med en tredjedel i slutet av
              1800-talet. Människor emigrerade till USA, för annars hade de
              förmodligen svultit ihjäl. Vad gjorde de där? De skapade sig en
              ny framtid. Vad tog de med sig? De tog med sig ortnamnen, visorna
              och orden och använde dem som näring för att skapa sig en ny tillvaro.
              De blev företagsamma, arbetsamma och skapade nya möjligheter i
              ett nytt land.
            </seg>
            <seg xml:id="i-57aef42e062750cc-0">
              Vad hade hänt om det hade funnits någon i USA som agerat, tänkt
              och gjort som Sverigedemokraterna nu gör i Sveriges riksdag? Det
              är för mig och Socialdemokraterna en fullständigt obegriplig och
              hemsk politik som inte på något sätt handlar om demokratiska värden.
            </seg>
          </u>
          <note type="speaker" xml:id="i-b7acc7f7acbe7fca-0">
            Anf. 57 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-1">
            <seg xml:id="i-e1b0d6be1e0a98a5-0">
              Herr talman! Det är inte Sverigedemokraterna som vill avskaffa
              kungahuset utan Socialdemokraterna. Tyvärr har ni inte haft modet
              att stå för detta trots att det finns inskrivet i ert partiprogram.
            </seg>
            <seg xml:id="i-253d3bb96bae07f0-0">
              Att vi har haft en samvaro och ett utbyte med våra nordiska grannländer
              och andra folk som har funnits nära oss genom århundradena på
              ett naturligt organiskt sätt och att det har satt spår i vårt
              land är fullständigt naturligt. Men att jämföra det med en massinvandring
              och en mångkulturell politik som styrs uppifrån där vi får in
              värderingar och kulturer som vi inte har haft större beröringspunkter
              med och som ligger långt ifrån oss är att inte kunna se nyanser.
              Man måste göra skillnad på att raka sig och att skära av sig huvudet.
            </seg>
            <seg xml:id="i-fbef9c8f39dd7228-0">
              Socialdemokraterna talar om att hålla samman Sverige, men i praktiken
              splittrar man Sverige och eroderar grunden för den välfärdsstat
              man en gång var med om att bygga upp. Det är sorgligt att se.
            </seg>
          </u>
          <note type="speaker" xml:id="i-44be83b6798eece3-0">
            Anf. 58 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-2">
            <seg xml:id="i-28ba84338c5cf161-0">
              Herr talman! Ett land hålls ihop genom att man visar tillit till
              människors vilja och förmåga att stärka självkänslan och självbilden.
              Där är kulturen viktig. Det gör också att man är beredd att öppna
              sig för en framtid.
            </seg>
            <seg xml:id="i-79dfb48840ec427e-0">
              Det ni gör är att skapa rädsla och skillnad på vi och de på ett
              sätt som är fullständigt oanständigt i ett demokratiskt samhälle.
            </seg>
            <seg xml:id="i-28ebecee7b2dcf63-0">
              Jag tror att Sverigedemokraterna får problem att fira jul. Jag
              har förstått att det är en viktig högtid för er. Men hur firar
              man jul? Det blir ingen risgrynsgröt, för ris odlas inte i Sverige.
              Det blir ingen tomte, för den kommer antingen från Turkiet eller
              från Finland beroende på om det är den röda tjocka eller den smala
              grå. Det blir inte heller någon Lucia, för hon kommer ju från
              Sicilien.
            </seg>
            <seg xml:id="i-4b0b36376f6e9137-0">
              Jag skulle kunna rada upp miljoner exempel på det fullständigt
              omöjliga i rätten att bestämma vad som är någons kultur och någons
              självbild och att stänga ute det som är kultur. Det måste vara
              varje människas rättighet att själv avgöra det. Det kan aldrig
              ett politiskt parti i världen ställa sig över eftersom man då
              ställer sig över de mänskliga fri- och rättigheterna som finns
              i vår grundlag och som jag innerligt hoppas att alla vi andra
              alltid slåss för.
            </seg>
          </u>
          <note type="speaker" xml:id="i-cb0e471876c07270-0">
            Anf. 59 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-2">
            <seg xml:id="i-3969761ef8a55b92-0">
              Herr talman! Vi sverigedemokrater har aldrig sagt att saker måste
              ha sitt ursprung i Sverige sedan hedenhös för att kunna räknas
              till svensk kultur. Det kan mycket väl vara så att det kommer
              kulturimpulser utifrån som det svenska folket väljer att frivilligt
              ta till sig och som genom en organisk process blir en del av den
              svenska kulturen och färgas och formas av den svenska kulturen.
              Det svenska luciafirandet är ett utmärkt exempel på det. Jag tror
              inte att en sicilianare skulle känna igen särskilt mycket i ett
              svenskt luciatåg.
            </seg>
            <seg xml:id="i-09ea91fbb632a6ff-0">
              Det är ni som skapar ett vi och de genom er mångkulturella kalla
              segregationspolitik. Ni säger till människor att de ska vara som
              de alltid har varit, att de alltid ska vara invandrare. Vi vill
              inkludera invandrarna i den svenska gemenskapen och skapa en gemensam
              identitet.
            </seg>
            <seg xml:id="i-d1da8a369135a180-0">
              Ni subventionerar med miljarder i skattemedel varje år en politik
              som går ut på att tala om för invandrare redan när de är barn
              och trots att de är födda här att de inte är svenskar, att de
              har en annan kultur, en annan historia och ett annat språk som
              ni med alla medel ska hjälpa dem att behålla.
            </seg>
          </u>
          <note type="speaker" xml:id="i-3b0ec814920217d7-0">
            Anf. 60 TINA EHN (MP) replik:
          </note>
          <u who="tina_ehn_94fa72" xml:id="i-80e00a53f9e61a44-1">
            <seg xml:id="i-2c079b2a93a6fbf6-0">
              Herr talman! Det är en spännande debatt, och det är svårt att
              veta var man ska börja. Jag håller med Berit Högman om det.
            </seg>
            <seg xml:id="i-b44139f77101a91b-0">
              Vill inte Sverigedemokraterna minska motsättningarna i samhället?
              Jag har inte hört att ni inte skulle vilja det. Om ni vill minska
              motsättningarna i samhället, varför vill ni då inte att människor
              som har en annan identitet ska kunna få se att det finns världskultur
              och mångkultur i Sverige?
            </seg>
          </u>
          <note type="speaker" xml:id="i-5578116bfc75a6a3-0">
            Anf. 61 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-3">
            <seg xml:id="i-0206fbec37faf4ee-0">
              Herr talman! Det som vi tycker är viktigast är att människor
              med ett annat ursprung får se att det finns en svensk kultur.
              De har inte kommit till ett vakuum utan till en gammal nation
              med en anrik historia och kultur som vi sätter värde på.
            </seg>
            <seg xml:id="i-07fd2dfc3b424c9e-0">
              Hur ska vi kunna förvänta oss att andra människor sätter värde
              på vår kultur om vi inte själva gör det utan ständigt förnekar
              den och säger att den är töntig, tråkig och inget värd? Det är
              den politik Miljöpartiet varit med om att driva. Man har spottat
              på det svenska, nedvärderat det och i stället alltid lyft fram
              det som kommer utifrån. Det är alltid bättre och mycket mer värt,
              och det är det man ska satsa på.
            </seg>
            <seg xml:id="i-62c0e91e4e64b647-0">
              Jag tycker att det är fullständigt naturligt att vi i ett läge
              där kulturpolitiken kan spela en viktig roll för sammanhållningen
              och stabiliteten i samhället primärt satsar på det svenska kulturarvet
              och låter andra länder ta ansvar för att bevara sitt kulturarv.
            </seg>
            <seg xml:id="i-367a793185b870c3-0">
              Självklart ska det finnas inslag av internationellt utbyte. Självklart
              kommer det även med en sverigedemokratisk kulturpolitik finnas
              inslag av kulturyttringar från andra länder. Men att prioritera
              det så starkt som Tina Ehn och hennes kolleger i riksdagen vill
              göra motsätter vi oss.
            </seg>
          </u>
          <note type="speaker" xml:id="i-cf19d04865c9c2e3-0">
            Anf. 62 TINA EHN (MP) replik:
          </note>
          <u who="tina_ehn_94fa72" xml:id="i-80e00a53f9e61a44-2">
            <seg xml:id="i-e4a15ea3af4f3961-0">
              Herr talman! Intressant att bli påhoppad för att man inte vill
              värna den svenska kulturen. Det är hur som helst helt fel. Jag
              har stor respekt för att Sverigedemokraterna tycker att den svenska
              kulturen är viktig. Det får ni gärna tycka. Själv tycker jag om
              att dansa schottis med turer, och jag äter gärna blodplättar,
              kalvsylta och pitepalt. Jag lyssnar på folkmusik och tycker det
              är spännande. Jag har en bakgrund i det svenska jordbruket, och
              jag har jobbat i det svenska kulturlandskapet. Det finns mycket
              som är viktigt.
            </seg>
            <seg xml:id="i-f40ecdcd256a95e8-0">
              Vad jag inte förstår är när ni talar om människors rätt till
              identitet. Hur ska vi kunna stå upp för människor som kommer hit
              och deras rätt till identitet när ni vill ta bort den och förståelsen
              mellan identiteter?
            </seg>
            <seg xml:id="i-1832b94b6737a906-0">
              Mitt skärp är från Cuzco i Anderna i Peru. Där besökte jag en
              textilskola där man växtfärgar. Eftersom jag har växtfärgat i
              Sverige var det lätt att kommunicera. Att utbyta kulturer och
              förstå varandras olika sätt att hantera kultur är intressant och
              jätteviktigt för att skapa förståelse.
            </seg>
            <seg xml:id="i-4848ddc318d2f167-0">
              Men ni vill tvärtemot dra ned på världskulturen, mångkulturen
              och förståelsen mellan kulturerna. Det rimmar illa med det ni
              säger.
            </seg>
          </u>
          <note type="speaker" xml:id="i-0022de9532b17d90-0">
            Anf. 63 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-4">
            <seg xml:id="i-50d8c839014a7fc9-0">
              Herr talman! Det Tina Ehn och många andra inte verkar förstå
              är att det finns ett samband mellan kultur, i bemärkelsen ganska
              harmlösa seder, bruk och traditioner, och identitet och därmed
              också grundläggande normer och värderingar. Det är för att man
              betraktar sig själv som tillhörande en annan nationalitet än den
              svenska som man börjar sympatisera med religiösa strömningar i
              Mellanöstern, till exempel, vilket leder till problem.
            </seg>
            <seg xml:id="i-b60b43e06195e080-0">
              Hur många generationer ska den mångkulturella politiken fortsätta?
              Ska vi fortsätta säga till fjärde och femte generationens invandrare
              att de har en annan kultur, en annan historia, ett annat språk
              och en annan bakgrund och att vi ska satsa på att stärka den sidan?
            </seg>
            <seg xml:id="i-904f20a9469563d1-0">
              Hur ska vi då kunna kompromissa? Var ska vi möta de kulturer
              som svenskar har svårt att samexistera med? Ska vi säga att det
              är tillåtet att slå frun varannan dag för att inte förarga fundamentalistiska
              muslimer?
            </seg>
            <seg xml:id="i-416b4c47ef56a5b0-0">
              Vi måste se att kultur är något mycket mer allvarligt och grundläggande
              än bara danser, mat och växtfärgning. Det handlar om grundläggande
              normer och värderingar och syn på samhälle, demokrati och mänskliga
              rättigheter.
            </seg>
          </u>
          <note type="speaker" xml:id="i-db2510515f791315-0">
            Anf. 64 BENGT BERG (V):
          </note>
          <u who="bengt_berg_48756a" xml:id="i-d0891ef3143c23ac-0">
            <seg xml:id="i-6e579866c7884280-0">
              Herr talman! Jag yrkar bifall till reservationerna 1 och 4 som
              vi har tillsammans med våra rödgröna vänner.
            </seg>
            <seg xml:id="i-c975d82888446238-0">
              Kära medmänniskor och meningsmotståndare! I begynnelsen var ordet
              det var ett enda ord. Sedan blev det en massa språk. Då blev det
              både roligare och svårare. Ett av de få ord som vi har inympat
              i engelskan är det vackra ordet window som våra förfäder, de ömsinta
              vikingarna, präntade in. Det var ordet vindauga vindens öga, en
              glugg i väggen, en glugg i taket så att det skulle sippra in lite
              ljus. Strax fick vi ett ord från latinet, nämligen fenestra som
              betyder fönster. Då har vi glas och släpper in mer ljus i vårt
              hus och allt blir lättare att se och det blir lättare att andas.
            </seg>
            <seg xml:id="i-4fae66819aa07a35-0">
              Förr pratade vi om de sköna konsterna. Det var litteraturen,
              musiken, teatern och konsten punkt slut. Nu är det inte så längre.
              Nu har blivit nyss, och det går väldigt snabbt i den digitalt
              förbiflimrande samtiden. Det är konst, kultur och pengar vi lever
              i siffrornas tid där pengar är makt och där ekonomin har ersatt
              religion, utopi, filosofi, ideologi ja rubbet. Det är på ekonomismens
              altare som våra humanistiska värderingar kan offras i lönsamhetens
              namn. Konstnärerna kan inte längre bara hänge sig åt skapande
              och kreativitet. De måste minst lika mycket verka som företagare
              och entreprenörer på en marknad där den ekonomiska framgången
              blir ett mått på konstnärskapet.
            </seg>
            <seg xml:id="i-b6b0494d6aa7dd05-0">
              Herr talman! I detta marknadsspel förvandlas också vi medborgare
              till kunder. I stället för att vara medagerande blir vi reducerade
              till skattebetalare. Just skattesänkningen har vår kulturminister
              åberopat som en avgörande insats för kulturen. I stället för fri
              entré på statliga museer för alla besökare blev det sänkta skatter,
              mest för dem som tjänar mest förstås.
            </seg>
            <seg xml:id="i-0db302613370d4fe-0">
              Vänsterpartiet ser som sin uppgift att värna om kulturen i det
              som vi vill beskriva som världens bästa välfärd. I vårt kulturprogram
              Kulturkompassen presenterar vi vår syn på konst och kultur. Vi
              vill med kraft hävda att kulturen är en omistlig del i det demokratibygge
              som aldrig får sluta och som måste värnas och byggas dag för dag.
              Kulturen ska också värna människans lika värde, människans rätt
              till egna uttryck och bidra till att Sverige kan bli det annorlundaland
              där vi alla kan leva tillsammans vi som känner de djupt mänskliga
              sidorna och vi som ännu inte lärt känna dem. Samtidigt som konsten
              förmår bevara vårt kulturarv ska den i frihet kunna växa fritt,
              experimenterande utan vare sig statliga eller marknadsmässiga
              måttstockar.
            </seg>
            <seg xml:id="i-e90b9297aad8c422-0">
              När det gäller kultur tycker jag personligen att det är viktigt
              med ett både-och-tänkande. Det ska vara både rimliga villkor för
              de professionellt arbetande konstnärerna och en stor tillgänglighet
              för folk i allmänhet att ta del av detta och berikas av de sköna
              ibland inte fullt så sköna konsterna. Det handlar även om att
              värna om den icke-etablerade kulturens verksamheter och uttryck,
              alltifrån ungdomlig hip hop i storstaden till glesbygdens dansbanor,
              eller, om ni så vill, både Moderna museets ibland svårtydda verk
              och den livskraftiga tradition som handens tysta kunskap uttrycker
              i såväl hård som mjuk slöjd. Vi ska göra en självklar satsning
              både på stora nationella institutioner som Operan, Dramaten, Moderna
              museet, Nationalmuseum och de andra och en lika självklar satsning
              på övriga Sveriges knutpunkter för kultur.
            </seg>
            <seg xml:id="i-e97a90ef789a7129-0">
              Vi i Vänsterpartiet vill se till att det skapas en kulturlag
              där stat, landsting och kommun verkligen tar sitt ansvar för att
              kulturen fördelas rättvist över hela landet till alla människor
              för vilka endast det bästa är gott nog.
            </seg>
            <seg xml:id="i-78402e863c9b04bf-0">
              Givetvis är kulturlivet också en spegelbild av dagens samhälle,
              på gott och ont, med de orättvisor och det förtryck som finns
              i världen och i vårt eget land. Några har tillgång till uttryck,
              andra förvisas till avtryck. Det räcker med att se på det offentliga
              rummet. De som besitter kapital kan köpa sig en reklamplats. De
              som inte har pengar lämnar avtryck i graffiti eller mer eller
              mindre illegal gatukonst.
            </seg>
            <seg xml:id="i-3ca376d2ebb0e6fe-0">
              Herr talman! Jag har alltid betraktat världen som min hembygd,
              även om min geografiska utgångspunkt är en liten by i norra Värmland.
              Jag betraktar mig som värmlänning, svensk, nordbo och världsmedborgare.
              Den fiol som får symbolisera mitt kulturarv har flera strängar.
              En sträng bär prägel av de blånande bergen som de finska invandrarna
              från Savolax såg också på sin tid, på Karl IX:s tid. En sträng
              är sotig som städet i smedjan där vallonerna lärde oss något om
              järnhanteringens hårda konst. En sträng kan berätta något om livet
              i Kristiania dit många värmlänningar arbetsinvandrade innan staden
              döptes till Oslo. En sträng är stämd i den vind som resandefolket
              lärde känna in på bara huden.
            </seg>
            <seg xml:id="i-bb2d48423d7c1550-0">
              Herr talman! Strängarna på min fiol har hämtat näring från många
              väderstreck. Den musik som strömmar ur dem tillhör alla.
            </seg>
            <seg xml:id="i-c0d976da5324c08f-0">
              Nu vill jag återvända till vindögat, gluggen i väggen på vårt
              gamla pörte. Är det verkligen så lite ljus vi törs släppa in i
              vårt svenska hus? Jag vill ha ett stort och öppet ljusinsläpp
              i vårt samhälle, ett fönster varifrån man kan orientera sig i
              världen. Jag har en fråga till Mattias Karlsson: Kan ni sverigedemokrater
              ge exempel på några yttringar inom kulturområdet med otvetydigt
              utrikiska rötter som ni ändå vill acceptera?
            </seg>
            <seg xml:id="i-c2d4850b5b227da6-0">
              Före valet enades Vänsterpartiet, Miljöpartiet och Socialdemokraterna
              om den mest ambitiösa satsningen på kultur i modern tid. Vi ville
              ge 1 miljard för att stärka kulturens plats i dagens Sverige.
              Vi lever ej av bröd allenast, också själen måste få sin näring.
              Kulturen behövs, och den måste få kosta.
            </seg>
          </u>
          <note type="speaker" xml:id="i-f58066c85bc98013-0">
            Anf. 65 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-5">
            <seg xml:id="i-0a49391df40407bc-0">
              Fru talman! Bengt Berg ställde en fråga till mig. Vi är fullt
              medvetna om att en stor del av det som vi i dag betraktar som
              svenskt från början har fått impulser utifrån. Det är en väsentlig
              skillnad mellan hur det var tidigare och hur det har varit de
              senaste decennierna. Tidigare valde svenska folket självt vilka
              kulturimpulser man ville ta till sig och i vilken omfattning och
              takt man ville göra det. I dag styrs den utvecklingen till stora
              delar av staten. Det har fått förödande konsekvenser. Det är de
              konsekvenserna som vi vänder oss emot och försöker göra något
              åt. Vi försöker vara en del av lösningen, ni är fortfarande en
              del av problemet.
            </seg>
          </u>
          <note type="speaker" xml:id="i-12531f6787a855db-0">
            Anf. 66 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-1">
            <seg xml:id="i-c86b637d1762054a-0">
              Fru talman! Jag tror att det är mänskligheten som är problemet
              i det här fallet. Det som är mest naturligt, om man tittar i historieboken
              och betraktar jordgloben, är att människor har rört sig över jorden
              i alla kulturer och generationer.
            </seg>
            <seg xml:id="i-22154e2d7da29647-0">
              Se på det stora landet i väster! Tänk om en ännu levande indianhövding
              skulle ställa sig upp och säga: Här har ni inget att göra.
            </seg>
            <seg xml:id="i-f1850e85adb35c37-0">
              Man kan säga mycket om tillvaron och det sociala livet i USA,
              men det är i alla fall ett land där många olika sorters människor
              har förmått att bygga ett samhälle. Detta är alltså helt absurt.
            </seg>
            <seg xml:id="i-c42eb956881f032b-0">
              När man diskuterar med er sverigedemokrater tar ni upp självklara
              saker som ingen av oss som är kritiska till er invandrarfientlighet
              har sagt något om.
            </seg>
            <seg xml:id="i-2745eadd1788033c-0">
              Mattias Karlsson, du har en partikollega i Filipstad som har
              motionerat om att vi ska behålla julfirandet. Det är en rafflande
              valparoll. Har ni risfält nere i Skåne, eller varifrån får ni
              riset till risgrynsgröten?
            </seg>
          </u>
          <note type="speaker" xml:id="i-43973424d67099d0-0">
            Anf. 67 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-6">
            <seg xml:id="i-3e1492c2ace2ad1f-0">
              Fru talman! Detta var intressant. Det är inte varje dag man hör
              en vänsterpartist lyfta fram USA som ett föregångsland. Det är
              intressant att du tar upp indianhövdingen, Bengt Berg. Du kanske
              skulle fråga vad han tyckte om den utveckling som massimmigrationen
              till USA orsakade. Men framför allt är det så att USA inte har
              en sådan välfärdsstat som den som vi har i Sverige.
            </seg>
            <seg xml:id="i-cc0fd56b6b6c5602-0">
              Till exempel professor Alberto Alesina vid Harvard University
              har gjort en studie om hur det kan komma sig att storleken på
              välfärdsstaten är så mycket mindre i USA att så många fler hamnar
              utanför det sociala skyddsnätet. Hans slutsats är att det till
              största delen beror på att det i de europeiska länderna, som har
              ett starkare socialt skyddsnät, också finns en starkare gemensam
              identitet därför att det är den som utgör grunden för den välfärdsstat
              som du säger dig vilja värna om. Men jag tvivlar ibland på att
              ni verkligen inser hur hotad den faktiskt är med den politik som
              du förespråkar.
            </seg>
          </u>
          <note type="speaker" xml:id="i-9e2d1937aae9261a-0">
            Anf. 68 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-2">
            <seg xml:id="i-de2e9c73c52034fd-0">
              Fru talman! Då kan man verkligen fråga sig om problemet ligger
              i att vi har en välfärdsstat. Är det detta som är det stora problemet?
              Jag tycker att det är ett märkligt sätt att argumentera. Egentligen
              blir jag ganska nyfiken på hur ni tänker. När startade denna klocka
              då det som förut genom historiens tidsrymd har varit helt naturligt
              blev fel? Vi skulle då kunna säga: Här har du inte plats.
            </seg>
            <seg xml:id="i-6fe103d5b8a5afe7-0">
              Jag är övertygad om att det är många här i salen som betraktar
              världen som sin hembygd, och varje människa har faktiskt rätt
              att leva, verka och göra så gott man kan på detta jordklot.
            </seg>
            <seg xml:id="i-5d1f6cdfa9e12eea-0">
              Du pratade förut om att de som kommer till Sverige inte ska komma
              till ett vakuum. Jag upplever att ert tänkande verkligen är ett
              vakuumförpackat tänkande. Det släpper inte in vare sig luft eller
              ljus utan ska bara bevara.
            </seg>
            <seg xml:id="i-54181df125a7b662-0">
              Nu gäller det att vi inte öppnar paketet för då blir kaffet mögligt
              om tre år.
            </seg>
          </u>
          <note type="speaker" xml:id="i-cb3166339b656c3d-0">
            Anf. 69 CECILIA MAGNUSSON (M):
          </note>
          <u who="cecilia_magnusson_c37096" next="cont" xml:id="i-583523bbdb5049d4-0"/>
          <note xml:id="i-a314f4f3ec299a4d-0">
            Fru talman! Jag ska börja med att yrka bifall till förslagen
            i kulturutskottets betänkande 1 och avslag på samtliga motioner.
          </note>
          <u who="cecilia_magnusson_c37096" prev="cont" xml:id="i-60bbb197930b6b44-0">
            <seg xml:id="i-df97d1aa59558542-0">
              Återigen har vi en budget för kulturen som innebär förstärkningar
              för fjärde året i rad. Det ska vi vara stolta över, framför allt
              när vi har tagit oss igenom en lågkonjunktur som är den värsta
              sedan 1930-talet, och vi har lyckats att inte bara freda utan
              också öka kulturens utrymme i politiken. Det är en viktig sak
              att komma ihåg när vi har en debatt där många gnäller över att
              satsningarna är för små. Vi kommer fortsatt att öka kulturens
              utrymme.
            </seg>
            <seg xml:id="i-b6e02b32df1e5049-0">
              Det kan också vara värt att påminna om hur vänsterregeringar
              i vårt land brukar hantera anslagen till kulturen i bistrare tider.
              Senast det hände fick kulturen kännas vid 11-procentiga nedskärningar
              från ett år till ett annat. Kulturministern vid den tiden hette
              Leif Pagrotsky.
            </seg>
            <seg xml:id="i-a4f13e2c5479c98e-0">
              Det parti som i dag mest liknar Pagrotskys handlag då är Sverigedemokraterna
              som utan hänsyn till eventuella konsekvenser för verksamheterna
              kapar 50 miljoner där och 10 miljoner där.
            </seg>
            <seg xml:id="i-de61eedc32c89c0a-0">
              Kulturminister Lena Adelsohn Liljeroth kommer i sitt anförande
              att närmare redovisa innehållet i alliansregeringens förslag för
              budgeten 2011. Jag kommer att hålla mig till de särskilda yttranden
              och reservationer som finns.
            </seg>
            <seg xml:id="i-ec3f79604a7550c4-0">
              Fru talman! Egentligen skulle jag kunna sluta mitt anförande
              här, för det finns inget alternativ till det förslag som regeringen
              har lagt fram.
            </seg>
            <seg xml:id="i-77a62ba652b84b84-0">
              Budgeten är på 12 miljarder kronor och De rödgröna föreslår ett
              ekonomiskt tillskott på 94 miljoner kronor och Sverigedemokraterna
              200 miljoner kronor, och detta alltså på en budget på 12 miljarder.
              Det är inte mycket till alternativ. Det är inte särskilt kraftfullt
              med tanke på de anföranden som har hållits här tidigare.
            </seg>
            <seg xml:id="i-bec153a53141b93a-0">
              Jag tänker på Berit Högman och diskussionen om entreprenader
              på bibliotek som över huvud taget inte tas upp här. Då ska man
              komma ihåg att det som Berit Högman tar upp gäller Nacka där man
              har en diskussion i dag. Men man kan också ta upp en annan kommun
              som heter Hällefors, som hon kanske känner till lite bättre. Där
              är biblioteket utlagt på entreprenad på bokhandeln, och det har
              fungerat utomordentligt i tiotals år. Varför skulle det inte göra
              det i Nacka?
            </seg>
            <seg xml:id="i-2dfc08ba4ec281f0-0">
              I utskottets betänkande finns det fyra reservationer. Men ni
              som läser dem kan se att innehållet är tunt och kvaliteten inte
              särskilt bra. Inget av förslagen har en sådan detaljeringsgrad
              att det går att diskutera utformningen av alternativen. Man pratar
              från De rödgrönas sida om en miljardsatsning. Men var är pengarna?
              De finns inte. Berit Högman, Tina Ehn och Bengt Berg återanvänder
              de 94 miljonerna som man ändå har finansierat så många gånger
              att det inte kan finnas mycket bläck kvar på dessa sedlar.
            </seg>
            <seg xml:id="i-97ffb18f0971b9ad-0">
              Ni hörde Berit Högman tala om arrangörsstödet, inköp av offentlig
              konst och inte minst fri entré. Ni som har varit med i kulturdebatten
              ett tag kanske kommer ihåg när man genomförde reformen om fri
              entré. Man tvingade museerna att sluta ta betalt. Det kostade
              närmare 100 miljoner kronor. Skulle det kosta mindre att åter
              kräva att man inte får ta betalt på museerna? Nej, det kostar
              100 miljoner kronor. Då är alla andra satsningar borta.
            </seg>
            <seg xml:id="i-76fcdffc88445d81-0">
              Berit Högman har i en intervju i Svenska Dagbladet sagt att man
              förutom detta med museerna skulle digitalisera småbiograferna.
              Varje digitaliseringsinvestering ligger på omkring 1 miljon kronor.
              Man vill fortsatt satsa på barnkultur och sysselsättning i kultursektorn.
              Men var är pengarna? Det finns inte någon finansiering för mer
              än reformen om fri entré.
            </seg>
            <seg xml:id="i-36f5701410c21949-0">
              Om man vill värna kulturarvet och värna de unga förstår jag inte
              varför vuxna människor inte ska behöva betala entréavgift. Vi
              har ju bevarat den fria entrén för barn upp till 19 år för att
              vi tycker att det är viktigt. Låt människor själva avgöra detta.
              Det viktiga för oss i alliansregeringen är att barn och unga får
              tillgång till vårt kulturarv.
            </seg>
            <seg xml:id="i-74844ad98c545f37-0">
              Vi skulle verkligen vilja ha alternativ att diskutera.
            </seg>
            <seg xml:id="i-3755e07c8fb45beb-0">
              När det gäller er sverigedemokrater tycker jag att det vi nu
              fått fram är intressant. Eftersom det inte står i era motioner
              och inte i ert särskilda yttrande är det svårt att veta vad ni
              vill med er politik. Som jag tidigare sagt lyfter ni bort tiotals
              miljoner från verksamheterna utan att bry er om konsekvenserna.
            </seg>
            <seg xml:id="i-5c0bbcaee341a97e-0">
              Jag tror att man med Sverigedemokraternas politik riskerar att
              kasta ut barnet med badvattnet. Man har ju ingen aning om vad
              konsekvenserna kommer att vara. Låt mig ta ett exempel.
            </seg>
            <seg xml:id="i-cadd7f7fcf083c91-0">
              Med 25 miljoner kronor drar man ned på anslaget till litteratur
              och kulturtidskrifter. I det anslaget, fru talman, finns det viktiga
              arbetet med läsfrämjandet, ett arbete som syftar till att pojkar
              och flickor ska få en möjlighet att närma sig böckernas underbara
              värld och att på ett fantastiskt sätt ta till sig språket. Med
              Sverigedemokraternas neddragning riskeras detta viktiga arbete
              som det tagit lång tid att bygga upp och som vi vill fortsätta
              med.
            </seg>
            <seg xml:id="i-37223fe113640583-0">
              Jag vill ställa två frågor till Mattias Karlsson. I ert särskilda
              yttrande skriver partiet att vårt land präglas av en gemensam
              svensk kultur. I sitt anförande nämnde Mattias Karlsson en överordnad
              statskultur. Skulle vi kunna få en beskrivning av vad en överordnad
              statskultur är?
            </seg>
            <seg xml:id="i-219de5ee39ba3253-0">
              Min andra fråga gäller det som står i det särskilda yttrandet
              om att man vill återupprätta en gemensam nationell identitet.
              Ni skriver alltså återupprätta. Till vilken tid ska vi återvända,
              och när hade Sverige den nationella identitet som ni vill återupprätta?
            </seg>
          </u>
          <note type="speaker" xml:id="i-dcc9387ae3d1e9e6-0">
            Anf. 70 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-3">
            <seg xml:id="i-3b3a2eedd4b071c2-0">
              Fru talman! Jag blev apostroferad så många gånger att jag kände
              mig tvungen att begära replik.
            </seg>
            <seg xml:id="i-e47ee316303ec88f-0">
              Jag uppskattar verkligen att Cecilia Magnusson uttrycker en vilja
              att diskutera. Det är också mycket bra att Cecilia Magnusson inser
              att hon i Sveriges riksdag företräder en minoritetsregering. Det
              finns således all anledning för oss att framöver ha diskussioner.
            </seg>
            <seg xml:id="i-ed4e88d38c659206-0">
              Det som sades här har inte uttryckts lika starkt under utskottets
              behandling av regeringens proposition. Om Cecilia Magnusson tidigare
              hade valt att uttrycka det kunde vi säkert ha haft många kreativa
              diskussioner om användningen av 94 miljoner, även om Cecilia Magnusson
              inte tycker att 94 miljoner är mycket. Bara ett exempel igen:
              Det hade varit väldigt bra pengar att ha redan år 2011 till digitaliseringen
              av biografer. Det hade också varit en bra början på ett återinförande
              av fri entré till statliga museer. Det är början på en kulturmiljard.
            </seg>
            <seg xml:id="i-05c263de72c9e748-0">
              Människor är mer än vandrande plånböcker, upprepar jag. En person
              som är dig mer närstående än mig, PJ Anders Linder på Svenska
              Dagbladet, uttryckte sig så häromveckan i Svenska Dagbladet.
            </seg>
            <seg xml:id="i-bb03ccbc295749f6-0">
              Skiljelinjen mellan oss blir så tydlig när Cecilia rycker på
              axlarna och frågar varför vuxna människor inte kan betala. Jo,
              vuxna människor kan betala. Det handlar om på vilket sätt vi betalar.
              Nu är det så att vuxna människor redan har betalat till det vi
              gemensamt äger, nämligen vårt kulturarv och våra statliga museer.
            </seg>
            <seg xml:id="i-e474df3fcef2cbdf-0">
              Nationalmuseum exempelvis har nu resurser att visa bara 4 procent
              av sina samlingar. När ombyggnaden är klar kommer det procenttalet
              att vara ännu lägre. Det är väl ändå rimligt att det som svenska
              folket gemensamt äger också bärs av känslan att man faktiskt gör
              det, att man får uppleva det. Det är själva poängen.
            </seg>
          </u>
          <note type="speaker" xml:id="i-18e72e9167da15f0-0">
            Anf. 71 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-12d6edbdd99216f0-0">
            <seg xml:id="i-f3eb5c0e870747a8-0">
              Fru talman! Ja, jag uppskattar verkligen diskussionerna, Berit
              Högman, och hoppas att vi fortsättningsvis har ett bra diskussionsklimat
              i kulturutskottet. Vi har alla ett ansvar för att hålla på det.
            </seg>
            <seg xml:id="i-8f64ec0846808495-0">
              Ja, jag tycker faktiskt att vi inte ska styra människors kulturkonsumtion.
              Vi ska ge unga pojkar och flickor möjlighet att ha tillgång till
              vårt kulturarv. Men 19 av de statliga museer som Berit Högman
              och övriga i den rödgröna koalitionen värnar om ligger i Helsingfors.
              Ska jag som göteborgare eller de som är från Hällefors eller från
              andra delar av landet subventionera stockholmarnas museibesök?
              Det tycker inte jag. Jag tycker att det är viktigt att museerna
              själva får avgöra om de ska ha fri entré eller inte. Det ska inte
              vi politiker styra över.
            </seg>
            <seg xml:id="i-69dcd2f7920f0446-0">
              Ett av de statliga museerna ett museum som inte ligger i Helsingfors
              har nu när det är frivilligt valt att ha fri entré. Vi vill att
              museerna själva ska avgöra det.
            </seg>
            <seg xml:id="i-eec0d1d1a82edfca-0">
              Jag är tacksam för att Berit Högman nämnde Nationalmuseum. Det
              är en skandalös misskötsel efter socialdemokratiskt vanstyre i
              tolv år. Det här museets renoveringsbehov är uppenbart, och det
              har negligerats under en mycket lång tid. Nu arbetar alliansregeringen
              på att bygga möjligheter till renovering. Det hade varit klädsamt
              om De rödgröna också hade haft pengar till den renoveringen.
            </seg>
          </u>
          <note type="speaker" xml:id="i-0739cab12ed631be-0">
            Anf. 72 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-4">
            <seg xml:id="i-79c704a4ecacc3db-0">
              Fru talman! Cecilia Magnussons hela argumentation faller redan
              från början. Den innebär att vi inte behöver någon gemensam kulturpolitik
              därför att var och en kan betala för sig, eller också kan det
              finansieras i varje landsända eller län. Men då är det en tidsfråga
              innan det återigen kostar pengar att låna böcker. Det kan också
              gälla någonting annat som är gemensamt drivet. Att anmäla sig
              till en studiecirkel blir tio gånger dyrare exempelvis.
            </seg>
            <seg xml:id="i-d194d33a78ba477b-0">
              Särskilt med anledning av den debatt vi tidigare haft här trodde
              jag att vi ändå hade någon sorts gemensam värdegrund kring vad
              som är poängen med kulturpolitik, nämligen att göra den tillgänglig
              för människor. Vägen dit är inte att skilja mellan dem som har
              pengar och dem som inte har pengar. Vi måste ha fler idéer om
              hur vi tillgängliggör. Nu förstår jag att Cecilia Magnusson inte
              är intresserad av det utan tycker att det är helt okej att människor
              är vandrande plånböcker och att de mycket väl kan betala sina
              museibesök. Men då blir nästa steg att vi snart ska betala för
              boklånen. Därmed visar Moderaterna tydligt sitt ansikte. Jag är
              tacksam för att jag fick höra det i debatten här i dag.
            </seg>
          </u>
          <note type="speaker" xml:id="i-c28834436dcb89ec-0">
            Anf. 73 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-12d6edbdd99216f0-1">
            <seg xml:id="i-b1074e2b3d8807a4-0">
              Fru talman! Det är spännande att höra Berit Högmans argumentation.
              Eftersom Berit Högman inte har rätt till ytterligare replik kan
              jag inte nu ställa frågor till henne.
            </seg>
            <seg xml:id="i-222cfd5e24c92364-0">
              Berit Högman sade att det åter kommer att kosta att låna böcker.
              Eftersom detta inlägg, fru talman, är det sista i vårt replikskifte
              undrar jag bara när det har kostat att låna böcker och vem som
              föreslagit något sådant. Det är inte en diskussion som det är
              seriöst att föra. Precis som företrädaren för Vänsterpartiet i
              sitt anförande här gav oss svar på frågan om vad Vänsterpartiets
              framtida politik kommer att vara hoppas jag på ett svar också
              om Socialdemokraternas framtida politik. Vi ser fram emot det
              tillfälle då ni socialdemokrater visar detta så att vi därmed
              har någonting att diskutera. De diskussionerna ser jag alltså
              fram emot.
            </seg>
          </u>
          <note type="speaker" xml:id="i-ed7d7895f8ce5d53-0">
            Anf. 74 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-7">
            <seg xml:id="i-fb7690ace52e4ec6-0">
              Fru talman! Det var en strid ström av anklagelser och också,
              tycker jag, en del motsägelsefulla passager.
            </seg>
            <seg xml:id="i-4cc5b344cd30c1f1-0">
              Cecilia Magnusson säger att vi inte ska styra människors kulturkonsumtion.
              Hon anklagar mig för att vi vill dra ned på stödet till litteratur
              och kulturtidskrifter. Men är det inte med det stödet så att man,
              i stället för att låta människorna själva bestämma över sina köp
              av tidskrifter, lyfter fram vissa tidskrifter som mer värdefulla
              och som något som staten ska stödja?
            </seg>
            <seg xml:id="i-35c35a92751a4554-0">
              Om det nu är så att vi inte ska styra människors kulturkonsumtion
              undrar jag varför Moderaterna är så ivriga att fortsätta med den
              mångkulturella politik där man säger till kulturinstitutionerna
              att all verksamhet ska präglas av mångkulturella inslag och där
              man säger att vi ska ha mångkulturkonsulenter och Gud vet vad
              därför att människor måste ta del av mångkulturella utbudet.
            </seg>
            <seg xml:id="i-a650a4837f21efa4-0">
              Ska vi styra människors kulturkonsumtion eller ska vi inte göra
              det? Den frågan skulle jag vilja ha ett svar på.
            </seg>
          </u>
          <note type="speaker" xml:id="i-ffbb502d8e1cabbd-0">
            Anf. 75 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-12d6edbdd99216f0-2">
            <seg xml:id="i-bf644eca1ba953c0-0">
              Fru talman! Nu hade ju jag ställt några frågor till Mattias Karlsson.
              Han valde att inte svara på dem, men det kanske han kan göra i
              sitt nästa inlägg.
            </seg>
            <seg xml:id="i-7a3e79351192866e-0">
              Det är möjligt att det finns motsägelser, men det beror på att
              det är svårt att läsa ut vad den sverigedemokratiska politiken
              är. Det är klargörande att vi nu får reda på det.
            </seg>
            <seg xml:id="i-596bf396ef788545-0">
              Vi diskuterade museerna och att styra konsumtionen. Det är självklart,
              Mattias Karlsson, att vi säger att det ska vara fri entré för
              barn upp till 19 år för att de ska få del av kulturarvet. Det
              är jätteviktigt. Sedan ska människor själva välja om de vill gå
              på museer eller inte. Det är museerna som är de som ska avgöra
              om man kan ha avgiftsfritt eller inte.
            </seg>
            <seg xml:id="i-e14fd2b7d05d9839-0">
              Världskulturmuseet i Göteborg, till exempel, är ett fantastiskt
              museum som visar kulturyttringar som både jag, Mattias Karlsson
              och alla andra kan ha stor nytta av. Bland annat har man haft
              en utställning om Peru och de fynd som man vid arkeologiska utgrävningar
              har hittat och fört till Sverige. Det pågår en diskussion om huruvida
              vi ska återföra dessa samlingar eller inte. Många människor har
              sökt sig till museet för att titta på det fantastiska kulturarv
              som detta är. Varför ska inte det få finnas? Människor tar av
              sina egna pengar för att betala för att se detta. Vad är det för
              fel på det?
            </seg>
          </u>
          <note type="speaker" xml:id="i-0009260fb72aef13-0">
            Anf. 76 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-8">
            <seg xml:id="i-57f03b84400a0cfc-0">
              Fru talman! Det är inte bara de som väljer att gå dit av egen
              fri vilja som betalar, utan alla skattebetalare betalar eftersom
              detta är ett museum som finansieras av staten. Det vet Cecilia
              också.
            </seg>
            <seg xml:id="i-7651a6e74a0b3269-0">
              Cecilia ställde ett antal frågor som egentligen liknade anklagelser
              i sitt anförande. Du anklagade oss bland annat för att ha en tunn
              politik och för att vilja satsa 200 miljoner mer än regeringen.
              Det var ju knappt någonting att orda om, tydligen. Men vi gör
              också ganska stora omfördelningar inom anslagen.
            </seg>
            <seg xml:id="i-d557c24bdc428df5-0">
              Cecilia må tycka att vår kulturpolitik är tunn och att den innehåller
              för lite pengar. Men faktum är att vi har blåst liv och skapat
              nerv i den svenska kulturdebatten på ett sätt som ni har misslyckats
              med under flera decennier. Den borgerliga kulturpolitiken är sömnig
              och handlar till stora delar mest om att förvalta en tidigare
              socialistisk kulturpolitik.
            </seg>
            <seg xml:id="i-432bc0ff1334e399-0">
              När det gäller frågan om statskultur sade jag aldrig statskultur,
              utan jag sade majoritetskultur. Du anklagar oss för att vilja
              bevara eller återskapa den. Jag undrar då: Vad är er lösning?
              Vad vill ni göra för att komma till rätta med rotlösheten, segregationen
              och de etniska motsättningarna? Ni har inga lösningar. Ni har
              bara mer av samma gamla verkningslösa medicin.
            </seg>
          </u>
          <note type="speaker" xml:id="i-b7477aee68c9f63f-0">
            Anf. 77 CECILIA MAGNUSSON (M) replik:
          </note>
          <u who="cecilia_magnusson_c37096" xml:id="i-12d6edbdd99216f0-3">
            <seg xml:id="i-117cbda89b4b009e-0">
              Fru talman! Jag vet inte var Mattias Karlsson var förra mandatperioden.
              Då tillsatte alliansregeringen den första kulturutredningen på
              30 år. Det har sällan varit så mycket kulturdebatt som då. Det
              tillsattes till och med en parallell kulturutredning som initierades
              av kulturarbetare. Det diskuterades i koja och slott, kan jag
              garantera.
            </seg>
            <seg xml:id="i-1129bf03d21c26eb-0">
              Vår ambition är att förändra kulturpolitiken till någonting som
              gör att kulturen kommer ut till alla människor. De begrepp som
              ofta diskuteras, fin- och fulkultur, ska smälta samman. Kulturen
              ska ger mer verkan ut i samhället. Vi ska använda kulturen och
              kulturuttrycken både när det gäller integrationen och i sjukvården
              för att använda kulturens kraft i mycket större utsträckning.
              Vi har avsatt betydligt större medel för att just renovera vårt
              kulturarv och digitalisera det för att det ska bli tillgängligt.
            </seg>
            <seg xml:id="i-31783e9694cfb58e-0">
              Om Mattias Karlsson hade gått igenom våra förslag och de åtgärder
              vi har vidtagit skulle han ha sett att stora förändringar har
              gjorts. Och ännu mer är på gång lita på det!
            </seg>
          </u>
          <note type="speaker" xml:id="i-783e4746c1bc0411-0">
            Anf. 78 CHRISTER NYLANDER (FP):
          </note>
          <u who="christer_nylander_d54edd" xml:id="i-c1464d2aa9924181-0">
            <seg xml:id="i-16117950c41ff0c2-0">
              Fru talman! När Maria Eleonora kom till Sverige från Brandenburg
              för att bli Gustav II Adolfs drottning tyckte hon att hennes nya
              land var väl kulturellt fattigt. Den nya drottningen initierade
              därför en hel del saker för att lyfta landet som kulturland. Hon
              tyckte inte att det passade en blivande stormakt i Europa att
              vara så kulturellt fattig. Hon gav uppdrag till musiker och konstnärer.
              Hon bidrog tillsammans med sin dotter Kristina till att Sverige
              fick förnyad kraft i teatertraditionen och så vidare. Allt detta
              finns väl beskrivet i Moa Matthis nyligen Augustbelönade bok.
            </seg>
            <seg xml:id="i-4fc54cb322ccd268-0">
              Sverige har sedan dess växt kraftigt kulturellt. Men det har
              gått i perioder. Ofta har det också skett i samtal med omvärlden.
              Om det är något som har varit tydligt för svensk kulturs utveckling
              har det varit just denna dialog med omvärlden. Däri ligger mycket
              av den styrka och kraft som har utvecklat Sverige till ett starkt
              kulturland.
            </seg>
            <seg xml:id="i-68af7be579974fdf-0">
              Just nu är vi ett förhållandevis starkt land. I debatten fokuserar
              man ofta på de brister som finns. Men vi ska komma ihåg att just
              nu ligger svenska musiker, svenska tonsättare och svenska musikproducenter
              i topp på många listor runt om i världen. Vi har författare som
              har bestsellers såväl i USA som i Europa. Vi har dansare och sångare
              som har gjort succé i omvärlden. Vi har svensk film, som hyllas
              på galor runtom i världen. Jag tror att Maria Eleonora skulle
              ha varit mer positivt inställd till Sverige i dag om hon hade
              kommit just nu.
            </seg>
            <seg xml:id="i-1281e0f07c258e74-0">
              Framtiden kräver av oss att vi lyfter fram positionerna ytterligare.
              Beslut som fattas nu kommer att avgöra Sveriges ställning framöver.
              Precis som Sverige under 1600-talet behövde mer av kultur och
              mer av bildning för att bli en europeisk stormakt behöver Sverige
              också nu, när vi möter globaliseringens utmaningar, mer av kultur
              och mer av bildning. Vi behöver använda kulturens kraft bättre.
              Vi måste själva också bli mer kreativa. Där kan vi också använda
              kulturen till att bättre förstå vår omvärld.
            </seg>
            <seg xml:id="i-5f5b91d1c8e8a1cd-0">
              I Jonathan Franzens hyllade bok Freedom , som har varit mycket
              omdiskuterad i USA det senaste året, sägs det om en av huvudpersonerna
              att han saknade en övergripande berättelse i sitt liv. Hans liv
              handlade mer om att överleva och att hålla sig vid liv. Jag tror
              att författaren här fångade en viktig bild av vad det är att vara
              människa i en modern värld. Vi har så många nya möjligheter, livet
              är lite mer komplicerat och samhället är ständigt föränderligt.
              Samtidigt har vi lyckats befria oss från många av de gamla strukturer
              som hindrar människan men som också gav lite ordning åt livet.
            </seg>
            <seg xml:id="i-ed3f5eb1f22c976a-0">
              För att orientera sig i denna nya värld tror jag att människan
              behöver mer av bildning och mer av kultur. Det är redskap för
              att ta makten över sitt liv.
            </seg>
            <seg xml:id="i-ab310c97ba451c59-0">
              Fru talman! Skickliga konstnärer är som forskare. De undersöker,
              de testar gränser och de visar saker som vi andra annars inte
              skulle se. De skapar på så sätt ny kunskap till oss om vårt samhälle
              och vad det är att vara människa i detta samhälle.
            </seg>
            <seg xml:id="i-b97053ae6ce86c62-0">
              Det handlar om att vi bildar oss och att vi vidgar våra vyer,
              att vi ökar vår förmåga att ta eget ansvar och ökar vår egen makt
              över vårt liv. Detta kulturperspektiv behöver bli ännu tydligare
              i Sverige framöver. Det blir viktigare i samhället. Därför måste
              också kulturen och kulturpolitiken ta större plats i samhället
              och i politiken.
            </seg>
            <seg xml:id="i-dbff51929d723523-0">
              Det är också detta som är det övergripande temat i regeringens
              kulturpolitik: Kulturen ska ta större plats i samhället. I den
              budget som nu debatteras syns det bland annat genom utbyggnad
              av Skapande skola. För bara några timmar sedan kom en ny utvärdering
              av Skapande skola som visar att det är en väldigt lyckad satsning.
              Den förbättrar kunskapsresultaten och ökar kreativiteten, och
              den gör också att arbetsmarknaden för professionella kulturutövare
              förbättras.
            </seg>
            <seg xml:id="i-70830e381d03f678-0">
              I budgeten finns också nya initiativ för att stärka och lyfta
              fram design och form. En analysmyndighet ska studera kulturens
              effekter på samhället. Initiativ tas för en ny modell för fördelning
              av statligt stöd till regional kultur och så vidare.
            </seg>
            <seg xml:id="i-9260bac97ff3a153-0">
              En annan viktig del i det förslag som riksdagen nu tar ställning
              till är tillsättandet av en ny bokutredning. Det är nu åter dags
              att se över situationen för kvalitetslitteratur, att förbättra
              författarnas situation och att fundera på hur läsfrämjandet kan
              bli mer effektivt. Det handlar om alltifrån att förbättra skolresultatet
              genom att fler elever läser bättre till att höja det samhälleliga
              samtalet.
            </seg>
            <seg xml:id="i-5e0cb41b536fa09a-0">
              En särskild uppgift för den här utredningen tycker jag blir att
              fundera över hur klasskillnaderna när det gäller läsning kan minska,
              vilket Cecilia Magnusson tidigare var inne på. Vi kan se att det
              finns tydliga skillnader mellan olika grupper i samhället när
              det gäller hur man läser. Vi kan också se hur detta spiller vidare
              i ett kulturellt och socialt arv som dessutom får effekter på
              skolresultaten. Att vända denna trend är centralt för Sverige.
            </seg>
            <seg xml:id="i-e09476f4681678b2-0">
              Litteraturen hjälper oss också att förstå vårt samhälle och vår
              omvärld. Jag tycker att Mario Vargas Llosa fångade detta väl i
              sin Nobelföreläsning för någon vecka sedan när han konstaterade
              att när Emma Bovary sväljer arseniken eller när Anna Karenina
              kastar sig framför tåget ryser läsarna likadant vare sig de tillber
              Buddha, Konfucius, Kristus, Allah eller är agnostiker och om de
              så går klädda i kavaj och slips, chilaba, kimono eller knäbyxor.
            </seg>
            <seg xml:id="i-6447130940e8f547-0">
              Detta är också en dag då vi granskar oppositionens alternativ.
              Jag blev själv mycket förvånad när jag läste Socialdemokraternas
              budgetalternativ. Det saknar all form av realism. Man kan möjligen
              vara snäll och säga att det består av magisk realism.
            </seg>
            <seg xml:id="i-203d3f8b84f6f2aa-0">
              Det är inget märkligt att ett oppositionsparti föreslår mer pengar.
              Just nu handlar det om några promille i ökade anslag. Det märkliga
              är vad man vill att dessa 94 miljoner kronor ska räcka till. Man
              lovar mer pengar till regionalisering, ett nytt populärkulturcentrum
              och fri entré som bara det kostar uppåt de 94 miljoner som finns
              totalt. Pengarna ska också räcka till ett accessprojekt för 60
              miljoner kronor, ett ökat arrangörsstöd, inköp av offentlig konst,
              konst åt alla, digitalisering av biografer och därutöver har man
              på annat sätt lovat 100 miljoner kronor till svensk film. Man
              undrar hur detta ska rymmas inom 94 miljoner kronor. Jag tycker
              att Berit Högman måste svara på frågan: Vad prioriterar ni högst?
              Allt detta får inte plats i julsäcken. Vad är viktigast?
            </seg>
            <seg xml:id="i-9bc22bf300948120-0">
              Fru talman! I dag debatteras också Sverigedemokraternas kulturpolitik
              för första gången i Sveriges parlament. Kortfattat kan man säga
              att den består av tre delar. De lyfter fram det de anser vara
              det svenska kulturarvet. Man vill motarbeta internationella influenser.
              Man vill också motarbeta provokativa kulturyttringar.
            </seg>
            <seg xml:id="i-c1933e4750e260a3-0">
              Jag tycker att det är en bra idé att lyfta fram kulturarvet,
              men man har tänkt i grunden fel om man tror att det innebär att
              man slår vakt om det typiskt svenska. Det är snarare så, som flera
              kolleger har varit inne på, att det svenska kulturarvet har skapats
              i en dialog med omvärlden.
            </seg>
            <seg xml:id="i-707d8ea8891ba6d2-0">
              Att man vill upphöra med offentliga anslag till mångkultur förvånar
              egentligen inte heller. Kollegerna har tidigare tagit den debatten.
              Låt mig bara säga att jag har läst Robert Putnam. Det är förvisso
              några år sedan, men jag minns inte att han i någon av sina skrifter
              kom fram till slutsatsen att det var mångkulturen som var problemet.
              I den ensamma bowlaren pekar han framför allt ut att tv:n är problemet.
              Är slutsatsen från Sverigedemokraterna att man ska förbjuda tv?
            </seg>
            <seg xml:id="i-0978cb1bf22d7994-0">
              Jag tror också att Vilhelm Moberg skulle känna sig väldigt förvånad
              över att användas i den retorik som Mattias Karlsson använder
              här.
            </seg>
            <seg xml:id="i-2e12f751fb012793-0">
              Det inslag som inte uppmärksammas så mycket är denna avoghet
              mot provocerande kultur. Det är extremt konstigt och väldigt avgörande
              för svensk framtid. Ska vi inte ha någon litteratur som provocerar?
              Ska vi inte ha dokumentärfilm som granskar makten? Ska konstnärer
              som Klara Lidén, Anna Odell och Elisabeth Ohlson Wallin, som tänjer
              gränserna, inte längre få synas på svenska museer?
            </seg>
            <seg xml:id="i-a37f788ae572ad51-0">
              Jag tycker att Mattias Karlsson ska ge besked. Vem avgör vad
              som är alltför provokativt? Jag tycker att han ska ge besked om
              vem som ska avgöra vilken litteratur som provocerar för mycket.
              Jag tycker också att han ska ge besked om huruvida det är så att
              Sverigedemokraterna vill att vi ska ha någon form av ny censurmyndighet
              som ska avgöra vad som är alltför provokativt.
            </seg>
            <seg xml:id="i-2be5c859f88901db-0">
              Fru talman! Det här utgiftsområdet omfattar väldigt mycket. Jag
              tror att vi kommer att återkomma mycket till mediepolitiken under
              de kommande åren, det gäller inte minst public services roll och
              teknikskiftet.
            </seg>
            <seg xml:id="i-0e21bf2d3692a0ce-0">
              Jag vill också kort säga någonting om ungdomspolitiken. Det är
              en tråd genom det här utgiftsområdet att lyfta fram ungdomars
              situation. Det handlar om allt ifrån Skapande skola, Medierådets
              nya uppdrag, ungdomars ställning på arbetsmarknaden till en viktig
              och lyckad satsning som nu får en fortsättning genom att ett särskilt
              stöd ges till ungdomsorganisationer som på ett uppsökande sätt
              arbetar med att få fler unga människor engagerade i samhällsbygget,
              så kallade engagemangsguider.
            </seg>
            <seg xml:id="i-4ee5e420e8236572-0">
              Jag inledde med Maria Eleonoras engagemang för 400 år sedan för
              att lyfta upp Sverige och avslutar med ungdomars engagemang i
              dag. Med det vill jag säga att människor som engagerar sig kan
              påverka samhället.
            </seg>
          </u>
          <note xml:id="i-f96bd189d12be2b4-0">
            Jag yrkar bifall till utskottets förslag.
          </note>
          <note xml:id="i-d64e309bcf38eb92-0">
            I detta anförande instämde Anna SteeleKarlström (FP).
          </note>
          <note type="speaker" xml:id="i-bc804e795da4a823-0">
            Anf. 79 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-5">
            <seg xml:id="i-8af396d570b3d7a2-0">
              Fru talman! Jag hade kanske bråttom i slutet av mitt anförande,
              men jag tog upp några punkter där som verkligen var prioriterade.
              Jag tror också att jag har sagt nu två gånger att de 94 miljonerna
              ska ses som början på ett kulturlyft som handlar om ungefär 1
              miljard. Allting händer inte år ett.
            </seg>
            <seg xml:id="i-1ad28d5b21a4b1fb-0">
              Jag lyfter återigen fram tre saker.
            </seg>
            <seg xml:id="i-73c8b3ea36439a6f-0">
              Den första är att det är väldigt bråttom med digitaliseringen
              av biografer för att tillgängliggöra kultur i olika former i hela
              landet. Det är smart, det är billigt och det är bra på alla sätt.
            </seg>
            <seg xml:id="i-3a8fecf39a39cdfb-0">
              Den andra är de fria entréerna till museerna. Även det går att
              göra stegvis.
            </seg>
            <seg xml:id="i-4be7f47cb9214ae4-0">
              En tredje sak på stegen mot en mer kulturell allemansrätt är
              att stötta arrangörsföreningar så att de gör bra upplevelser för
              människor, till exempel när en turné kommer från Riksteatern.
            </seg>
            <seg xml:id="i-e7bb8391744d20fd-0">
              Nu har jag svarat konkret på det.
            </seg>
            <seg xml:id="i-6eec878071caf78e-0">
              Jag tycker att det är jättebra att Christer Nylander tar upp
              public service. Det är en sak som vi inte direkt påverkar i budgeten
              men som har ohyggligt stor betydelse för det fria ordet, för yttrandefriheten
              och för den kulturella allemansrätten. Jag hoppas verkligen och
              ser fram emot att vi kan göra ett gott arbete där.
            </seg>
            <seg xml:id="i-29e8d487fe1104de-0">
              Det är också jättebra att Christer fäster uppmärksamheten på
              läsandet och tillgången till ett språk för att bli en självständig
              och stark människa i livet. Men vad Christer och regeringspartierna
              måste fundera över är det faktum att antalet fattiga barn i vårt
              land ständigt stiger. Barnfattigdomen ökar. Som jag sade i min
              inledning finns det ett tydligt samband mellan hur vi har det
              och hur vi förmår att ta till oss kulturell rikedom. Det går inte
              att å ena sidan säga att barnen ska läsa fler böcker och å andra
              sidan blunda för en ökande barnfattigdom. Vad gör du åt det, Christer
              Nylander?
            </seg>
          </u>
          <note type="speaker" xml:id="i-b1d9081d938c813d-0">
            Anf. 80 CHRISTER NYLANDER (FP) replik:
          </note>
          <u who="christer_nylander_d54edd" xml:id="i-c1464d2aa9924181-1">
            <seg xml:id="i-4643697b554dbb2d-0">
              Fru talman! Att få barn att läsa mer är en av de centrala punkterna
              i regeringens skolpolitik. Det är därför som vi satsar 900 miljoner
              kronor på lyfta upp läsandet, skrivandet och räknandet i de tidiga
              årskurserna. Det är satsningen på förskolan och de tidiga åren
              i grundskolan som ger oss en chans att bryta den utveckling som
              vi har sett under så många år. Det finns ett cementerat socialt
              arv som innebär att barn som växer upp i familjer där föräldrarna
              inte läser inte heller läser själva och därmed inte heller alltid
              får ett bra resultat i skolan. De satsningar som regeringen nu
              gör, både på utbildningsområdet och på kulturområdet, har en möjlig
              nyckel för att bryta det sociala arv som vi har levt med under
              så lång tid.
            </seg>
            <seg xml:id="i-6398370c94a1170f-0">
              Berit Högman sade att hon hade snabbat på i slutet, och det är
              möjligt att jag också gjorde det. Åtta minuter kändes väldigt
              kort. Det fanns mycket att säga. Jag bad Berit Högman att prioritera,
              men inte ens när hon krymper ned till de tre viktigaste sakerna
              lyckas hon hålla sig inom den ram på 94 miljoner kronor som hon
              har. Fri entré, digitalisering av bio redan nästa år och mycket
              annat av det hon sade ryms inte inom de pengar som ni har. Alla
              de andra önskelistor som ni har presenterat i era motioner ryms
              verkligen inte heller.
            </seg>
            <seg xml:id="i-96919c2a7c91bde7-0">
              Digitalisering av bio är centralt, och regeringen tillskjuter
              nu också ytterligare medel för att se till att biograferna överlever
              runt om i världen.
            </seg>
            <seg xml:id="i-a844ee0b0d580134-0">
              Jag måste ställa en fråga till Berit Högman. Kan du garantera
              att en rödgrön opposition, om ni vinner en omröstning i den här
              kammaren, skulle kunna sätta i gång ett system som är godkänt
              av EU:s konkurrensmyndigheter och som skulle kunna träda i kraft
              den 1 januari 2011?
            </seg>
          </u>
          <note type="speaker" xml:id="i-2c8ac18522dac283-0">
            Anf. 81 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-6">
            <seg xml:id="i-e360949183c69179-0">
              Fru talman! Jag kan lova Christer Nylander att vi i alla fall
              skulle anstränga oss för att försöka göra det. Det är det som
              skiljer oss åt. Ni har inte ens visat viljan att göra det.
            </seg>
            <seg xml:id="i-3fce5ed0220549b8-0">
              Regeringens skolpolitik har hittills inte varit lyckad. Det finns
              väl inte en enda mätning som säger att resultaten i skolan går
              åt rätt håll, utan det är snarare tvärtom. I den mån kulturpolitiken
              kan bidra till lyckade insatser i skolan välkomnar vi dem, oavsett
              om det handlar om Skapande skola eller om att öka bokläsandet.
            </seg>
            <seg xml:id="i-a4eb79418f0792dd-0">
              Det vi ser är ett skolsystem som saknar förmåga att stötta de
              elever som bäst behöver det. Det finns inga bra exempel i Alliansens
              kulturpolitik där man stöttar dem som bäst behöver stöd. Det kommer
              att behövas i bokläsandet, för vi är överens om analysen, att
              det finns ett socialt arv. Däremot är vi nog inte överens om hur
              vi kan gå till väga.
            </seg>
            <seg xml:id="i-4dd3da76484c0719-0">
              Att ha så stora bekymmer för våra 94 miljoner är väl snarare
              ett slags ursäkt för att majoriteten inte har varit intresserad
              av dem. De hade onekligen varit bra att ha, inte minst för en
              snabbare hantering av digitaliseringen av biograferna. Det är
              ingen ny fråga.
            </seg>
          </u>
          <note type="speaker" xml:id="i-05f86b13ad88d816-0">
            Anf. 82 CHRISTER NYLANDER (FP) replik:
          </note>
          <u who="christer_nylander_d54edd" xml:id="i-c1464d2aa9924181-2">
            <seg xml:id="i-e759e05dd676ef02-0">
              Fru talman! Det är sant att digitaliseringen av biograferna inte
              är någon ny fråga. Det regeringen gör, och som skiljer den från
              många andra, är att ta tag i frågan och avsätta pengar från 2012
              och framåt. Vi ser att digitaliseringen redan har påbörjats, och
              det arbetet är ganska akut. Vi är just nu inne i ett teknikskifte,
              och när ett teknikskifte väl har påbörjats går det ofta snabbt.
              Varje möjlighet regeringen har för att skynda på digitaliseringen
              är därför mycket bra.
            </seg>
            <seg xml:id="i-1e78bb0f2c72ac59-0">
              Det sades att resultaten i svensk skola ännu inte syns. Om man
              nästa termin börjar en ny lärarutbildning kan vi inte förvänta
              oss att eleverna som gick i skolan förra terminen ska ha nytta
              av det. Att vända svensk skolpolitik, som under så lång tid inneburit
              problem för svenska elever och cementerat sociala arv, vilket
              är det allvarliga, tar naturligtvis lång tid.
            </seg>
            <seg xml:id="i-3c07e6f7ecdeb028-0">
              Vi satsar nu mer på läsa, skriva, räkna tidigt i grundskolan.
              Regeringen satsar mer än någonsin på läsfrämjandet centralt, detta
              för att vi ska få fler unga människor att läsa mer. Regeringen
              satsar också på förskolan. Det handlar inte bara om mer pengar
              till förskolan generellt utan också om att höja kvaliteten på
              förskolans pedagogiska innehåll.
            </seg>
            <seg xml:id="i-3e55e0d3125f001e-0">
              Det tar tid att bryta långvarigt cementerade sociala arv, men
              från alliansens sida har vi åtminstone påbörjat den processen.
            </seg>
          </u>
          <note type="speaker" xml:id="i-86bf829957546a9c-0">
            Anf. 83 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-3">
            <seg xml:id="i-7dd1063fec9d281b-0">
              Fru talman! Det var en inspirerande inledning på Christer Nylanders
              anförande. Avstampet i fornstora dagar väcker förhoppningar inför
              framtiden i en globaliserad värld. Det internationella utbytet
              är något som hela tiden både påverkar oss och pågår, antingen
              vi vill det eller inte. Jag tror att vi egentligen vill det.
            </seg>
            <seg xml:id="i-b2afce090decdafd-0">
              Den uppfattning man får när man träffar människor vid olika institutioner
              och i olika sammanhang jag är ny inte bara i riksdagen utan också
              i Helsingfors är att det finns en avtagande satsning på just internationellt
              utbyte, till exempel kulturutbyte. Ibland hotas etablerade institutioner,
              som det svenska kulturhuset i Paris, av nedläggning. Jag skulle
              därför vilja fråga Christer Nylander hur det känns att som god
              frisinnad liberal balansera på den slaka linan över nyliberalekonomismens
              blankis.
            </seg>
          </u>
          <note type="speaker" xml:id="i-db704751bc1fd3c7-0">
            Anf. 84 CHRISTER NYLANDER (FP) replik:
          </note>
          <u who="christer_nylander_d54edd" xml:id="i-c1464d2aa9924181-3">
            <seg xml:id="i-7ed970ff905f58cf-0">
              Fru talman! Den blankisen är inte så blank längre. Nu har vi
              en regering som satsar mer och mer på kultur. Vi har en kulturbudget
              som faktiskt växer, vilket Cecilia Magnusson tidigare nämnde.
            </seg>
            <seg xml:id="i-6bf474677a67b9be-0">
              Problemet med internationellt utbyte är flerfaldigt. Vi i Sverige
              är dåliga på att använda de medel som finns inom EU för att öka
              utbytet mellan länderna. Det tycker jag är synd. Där måste vi
              bli bättre, och regeringen har tagit initiativ för att öka det
              utbytet. Det finns även andra förklaringar till det bristande
              utbytet. När utskottet besökte Nationalmuseum stötte vi på en
              sådan. Den eftersläpning av underhållet som pågått under flera
              decennier innebär att Nationalmuseum inte kan delta i internationellt
              utbyte eftersom man inte kan lita på säkerheten i byggnaden.
            </seg>
            <seg xml:id="i-0f2a0755be0c8d2c-0">
              Det finns alltså flera skäl till att det internationella utbytet
              inte är så väl utvecklat som det skulle kunna vara. Min och regeringens
              önskan är, liksom Bengt Bergs, att vi ska bli bättre på det framöver.
              Det är genom att öka utbytet med andra som vi lyfter fram svensk
              kultur på lång sikt.
            </seg>
          </u>
          <note type="speaker" xml:id="i-502f028f18d7c4cc-0">
            Anf. 85 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-4">
            <seg xml:id="i-b2f08e475887e811-0">
              Fru talman! Jag har ett par frågor till, och de gäller bokens
              underbara värld.
            </seg>
            <seg xml:id="i-3505174da5c6f419-0">
              Litteraturkanon dyker upp med jämna och ojämna mellanrum. Vilka
              kriterier ska man ha för att få till en samtida, modern, uppdaterad
              och samtidigt historiskt uppfångande litteraturkanon? Jag menar
              att vår litteratur under de senaste årtiondena berikats av författare
              som kommit från andra delar av världen. Har Christer Nylander
              några tankar om ambitionen med en litteraturkanon?
            </seg>
            <seg xml:id="i-8077df269d0c0025-0">
              Min andra fråga gäller den litteraturutredning som pågår, är
              under uppsegling eller planeras. Då tänker jag på förhållandena
              i Frankrike där man, i detta gamla kultiverade land, har fasta
              bokpriser. Jag har hört att fasta bokpriser inte tas med i utredningen.
              Därför vill jag få det antingen dementerat eller bekräftat.
            </seg>
          </u>
          <note type="speaker" xml:id="i-478fa798c37c3f4b-0">
            Anf. 86 CHRISTER NYLANDER (FP) replik:
          </note>
          <u who="christer_nylander_d54edd" xml:id="i-c1464d2aa9924181-4">
            <seg xml:id="i-3e1f7121abb3ae3f-0">
              Fru talman! Bengt Berg kan väl skicka mig direktiven till den
              utredningen. Han har uppenbarligen läst dem; det har inte jag.
              Jag tror inte ens att de är färdiga. Därmed kan jag också säga
              att vad den utredningen ska innehålla är än så länge öppet.
            </seg>
            <seg xml:id="i-21480ad3eed7663f-0">
              För min del, och jag tror att jag talar för hela Alliansen, är
              fasta bokpriser inget alternativ om man vill lyfta fram läsandet.
              Också i bokbranschen är det få som ser fasta bokpriser som ett
              alternativ för att öka litteraturens roll.
            </seg>
            <seg xml:id="i-a99c93e8a89f5b31-0">
              Bengt Berg frågar också om litterär kanon. Den frågan ingår förvisso
              inte i det betänkande vi i dag behandlar, men jag svarar ändå
              gärna på den. Folkpartiet, alltså inte Alliansen, tror att idén
              om en litterär kanon skulle kunna lyfta fram kvalitetslitteraturen
              i Sverige. Hur den ska se ut, vilka böcker som ska finnas på den
              listan, är inget politiskt beslut. Vi anser att exempelvis Svenska
              Akademien skulle kunna lista ett antal böcker som är särskilt
              viktiga för att förstå svensk litteraturs utveckling. Det tror
              jag skulle kunna lyfta fram kvalitetslitteraturen och ge vägledning
              till dem som vill läsa klassisk svensk litteratur.
            </seg>
            <seg xml:id="i-7f413362bbf1aad9-0">
              Det skulle också innebära att vi fick en mer initierad och spännande
              diskussion om vad som är kanoniserad litteratur. Jag tror att
              det vore en ganska nyttig diskussion, och ibland är själva diskussionen
              och arbetet framåt viktigare än slutresultatet.
            </seg>
          </u>
          <note type="speaker" xml:id="i-b3d6901062fadeba-0">
            Anf. 87 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-9">
            <seg xml:id="i-da46a3092258463e-0">
              Fru talman! Jag förstår att Christer Nylander inte känner igen
              den beskrivning jag gjorde av Robert D Putnams Den ensamme bowlaren
              . Det var nämligen inte den jag hänvisade till. Den ensamme bowlaren
              skrevs tidigare. Det jag hänvisade till var det han sade 2007
              i sin studie E Pluribus Unum , i samband med Skytteanska föreläsningen
              i Uppsala. Jag kan rekommendera den.
            </seg>
            <seg xml:id="i-cdf73c97ea24f12c-0">
              Christer Nylander attackerade mig och oss för att vi uttryckt
              ståndpunkten att vi inte anser att kultur som har som enda syfte
              att provocera, att försöka bryta ned samhällsband och normer,
              moral och värderingar, ska skattefinansieras. Det är möjligt att
              Folkpartiet vill fortsätta att skattefinansiera konstnärer som
              urinerar på scen, vandaliserar tunnelbanevagnar, har konstutställningar
              innehållande sexuella övergrepp på djur, högläsning av porrnoveller
              för lågstadieelever och så vidare. Vi vill det inte, och det står
              vi för. Nu har det inte särskilt mycket med budgeten att göra,
              men det är en principiell hållning.
            </seg>
            <seg xml:id="i-02da521f23eecf6d-0">
              Det är märkligt att Folkpartiet tycks vilja finansiera nästan
              allt på kulturområdet med skattemedel. Uppenbarligen gäller inte
              samma villkor på kulturpolitikens område som på andra områden,
              och det är lite grann det jag menar när jag säger att borgerligheten
              till stora delar förvaltar en socialistisk, kulturradikal kulturpolitik.
            </seg>
            <seg xml:id="i-0acc199c25509540-0">
              Däremot var det trevligt att höra att Christer Nylander tycker
              att kulturarvet är viktigt att satsa på. Varför stöder ni i så
              fall inte de förslag som vi har lagt fram på det området? Varför
              vill ni inte satsa på kulturarvet?
            </seg>
          </u>
          <note type="speaker" xml:id="i-4559099cc8e3d824-0">
            Anf. 88 CHRISTER NYLANDER (FP) replik:
          </note>
          <u who="christer_nylander_d54edd" xml:id="i-c1464d2aa9924181-5">
            <seg xml:id="i-66debb46d0027266-0">
              Fru talman! Att lyfta fram kulturarvet är en av de huvudprioriteringar
              som alliansregeringen just nu har och som vi satsar ganska mycket
              pengar på. Vi ska komma ihåg att svenska museer har fått nya pengar
              under regeringen.
            </seg>
            <seg xml:id="i-025a8a39dcf1e74c-0">
              Tro inte att kulturarvsdiskussionen kommer att leda till att
              det finns någon svensk kultur som är en ursvensk kultur. Minns
              att hemslöjden, som ni vill fördubbla anslagen till, har tidiga
              och tydliga kopplingar till inspiration från Bysans. Minns att
              Carl Larssons akvareller uppstod i en tid då han befann sig i
              ett kosmopolitiskt Paris.
            </seg>
            <seg xml:id="i-b09581862c932e03-0">
              Var ni än börjar dra någonstans i svenskt kulturarv kommer ni
              att märka att där finns någonting av internationellt inslag i
              detta. Er tanke på att en kulturkanon eller lyftande av kulturarvet
              skulle innebära att man skulle återskapa någonting som är genuint
              svenskt kommer att misslyckas. Det finns alltid internationella
              influenser i detta.
            </seg>
            <seg xml:id="i-d545ca351dec8259-0">
              Mattias Karlsson sade att Folkpartiet på det här området vill
              finansiera alltmer med skattemedel. Han glömde bort att är det
              några som vill satsa mer än vi på det här området är det Sverigedemokraterna.
              Det innebär också att Sverigedemokraterna vill öka skattefinansieringen
              av kultursektorn eftersom ni plussar på 200 miljoner i ert budgetförslag.
            </seg>
            <seg xml:id="i-adad05cd40a0404d-0">
              Det finns en väldigt stor skillnad mellan att vara olaglig och
              att vara kulturellt och konstnärligt provocerande. Det är inte
              rätt att bryta mot lagen även om man är konstnär. Men som kvalitativ
              konstnär har man rätt att provocera. Det är genom provokationen
              och att tänja på gränsen som ett samhälle rör sig framåt.
            </seg>
            <seg xml:id="i-1c59cde01562b87d-0">
              Det är skickliga konstnärer som vill utforska gränserna som gör
              att vi inte står kvar på medeltiden. Det är genom att nya författare
              hittar nya samband som vi utvecklar samhället. Det ska vi slå
              vakt om. Det ni vill genomföra är en rent konservativ politik.
            </seg>
          </u>
          <note type="speaker" xml:id="i-21a0fe5e051bd396-0">
            Anf. 89 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-10">
            <seg xml:id="i-1283e64e07d32fd3-0">
              Fru talman! Jag vet om förekomsten av konstutställningar innehållande
              djurporr, som förvisso inte är olagligt, gör att vi håller oss
              borta från medeltiden. Jag delar inte Christer Nylanders uppfattning
              i den frågan.
            </seg>
            <seg xml:id="i-ce007372cb502052-0">
              Det är dock lite märkligt att man i alla andra sammanhang har
              som utgångspunkt att man ska försöka ha en verksamhet som man
              tror att skattebetalarna kan uppskatta och ta till sig. Man vill
              känna att skattebetalarna får valuta för sina pengar i så stor
              utsträckning som möjligt. Men det verkar inte riktigt gälla på
              kulturområdet.
            </seg>
            <seg xml:id="i-c130e13efa593791-0">
              Det verkar heller inte finnas i begreppsvärlden att all kultur
              inte måste skattefinansieras. Jag håller med om att det i vissa
              fall kan finnas ett värde i extremt provocerande konst- och kulturyttringar.
              Men vad är det som säger att de måste skattefinansieras? Skulle
              du till exempel tycka att det vore rimligt att svenska muslimer
              skulle behöva vara med och betala Lars Vilks teckningar?
            </seg>
          </u>
          <note type="speaker" xml:id="i-b3fc24d0303529c4-0">
            Anf. 90 CHRISTER NYLANDER (FP) replik:
          </note>
          <u who="christer_nylander_d54edd" xml:id="i-c1464d2aa9924181-6">
            <seg xml:id="i-d125a63f2e116583-0">
              Fru talman! Det var ändå skoj att Sverigedemokraterna nu tycker
              att det är bra med provocerande konst. Ni skriver i ert budgetalternativ
              att ni vill strypa anslagen till detta.
            </seg>
            <seg xml:id="i-07759edc6d8ad84d-0">
              Den som betalar skatt i Sverige vet inte exakt vad hennes eller
              hans krona går till. Den går till det som vi här i riksdagen prioriterar,
              det vill säga en mängd olika saker. Vi här i riksdagen kommer
              inte, åtminstone inte så länge vi andra sju partier är med och
              bestämmer, att avgöra vilken typ av konst som är för provocerande
              för att få stöd. Det är vad ni vill införa. Ni vill ha någon form
              av censurmyndighet som bestämmer vad som är alltför provokativt
              för att visas och vad som är alltför provokativt för att få stöd.
            </seg>
            <seg xml:id="i-1d79c3cdb4813a71-0">
              Det är förbjudet i Sverige att misshandla djur. Det är också
              mycket annat som är förbjudet i Sverige. Men man måste göra skillnad
              på vad som är förbjudet och vad som är provokativt. Svensk konst,
              svensk litteratur och svenska filmer måste få lov att vara utmanande.
              Annars rör vi oss inte ur fläcken.
            </seg>
          </u>
          <note type="speaker" xml:id="i-2fd08288d95ab39b-0">
            Anf. 91 ANDERS FLANKING (C):
          </note>
          <u who="unknown" xml:id="i-f941d6824ef7764f-9">
            <seg xml:id="i-ddd531ddf04116d7-0">
              Fru talman! För Centerpartiet är kulturen en nyskapande kraft
              som har en uppgift i att bidra till samhällsdebatten. I att bidra
              till samhällsdebatten ligger också att ha, som alldeles nyss debatterades,
              en möjlighet till att provocera.
            </seg>
            <seg xml:id="i-b63742174b3b79ce-0">
              Det ger också ett mervärde i livskvaliteten och upplevelser som
              kanske leder till nytänkande men också ett allmän välbefinnande.
              Det hjälper till att tolka vår omvärld. Det gör att vi kanske
              kommer att skapa konflikter, men många gånger kreativa konflikter.
              För oss är det viktigt med en bredd i det vi gör i satsningar
              på kulturen. Men det är också viktigt att det finns spjutspetsar
              på kulturområdet.
            </seg>
            <seg xml:id="i-fb358595ed6fc700-0">
              Budgeten för 2011 innehåller sådana delar som jag särskilt skulle
              vilja betona. Det är 97 procent av kommunerna och en tredjedel
              av friskolorna som har sökt medel ur Skapande skola. Det är 165
              000 elever som har tagit del av olika kulturupplevelser, och ungefär
              1 000 kulturaktörer har på olika sätt bidragit i Skapande skola.
            </seg>
            <seg xml:id="i-725b305f6fe2e08c-0">
              Det är en start på något som är väldigt bra. Det har pågått och
              utökas genom budgeten, och det kommer att täcka fler åldrar. Det
              är som vi ser det en del i att föra in kulturen i skolan men också
              få in den bland ungdomar. Det handlar om att skapa ett intresse
              men framför allt att ta vara på kreativiteten.
            </seg>
            <seg xml:id="i-5f773abdcb280a02-0">
              Det regionala engagemanget är väldigt starkt. Jag kommer från
              en region, Västra Götalandsregionen, där engagemanget inte minst
              genom regionbildningen har blivit väldigt starkt i kultursektorn.
              Det har bidragit till att stärka kultursektorn. Detsamma gäller
              i Skåneregionen, för att ta ett annat exempel. Det är väldigt
              bra.
            </seg>
            <seg xml:id="i-72753de9e8a0a42f-0">
              Den samverkansmodell vi har gör att vi får en lokal förankring
              men också ett ökat inflytande på den regionala nivån närmare medborgarna
              också när det gäller kulturpolitiken. Det ger mångfald och lokal
              förankring. Det ser vi som väldigt viktigt.
            </seg>
            <seg xml:id="i-5524ce91529d5751-0">
              Det gjordes för ett antal år sedan en utredning som hette Kulturen
              som lokaliseringsfaktor , om jag inte minns fel. Det var dåvarande
              Industridepartementet som hade gett det uppdraget. Det var alltså
              inte kulturministern på den tiden som gjorde detta.
            </seg>
            <seg xml:id="i-fba2988a0e64f461-0">
              Kulturen bidrar till exempel till hälsa och ökad livskvalitet.
              Men det är också en tillväxtfaktor och attraktionsfaktor när det
              gäller att välja sin bosättning men också att välja var man etablerar
              ett företag eller en verksamhet.
            </seg>
            <seg xml:id="i-845ca1e3bcb989d9-0">
              Det gör att varje kommun och region som vill ligga i framkant
              på det här området har anledning att se på kulturen på samma sätt
              som på annat fritidsutbud, idrott eller vad det nu kan vara, det
              vill säga som attraktionsfaktorer.
            </seg>
            <seg xml:id="i-5a6508dc255271d3-0">
              De kommuner som har en vilja att utvecklas och vara attraktivare
              och de regioner som har samma vilja gör dessa satsningar. Detta
              gäller också på den nationella nivån. För de nationella gemensamma
              kulturella institutioner vi har är det väldigt viktigt.
            </seg>
            <seg xml:id="i-3e6b2ef0d3587d81-0">
              Det är, som visas i budgeten, nödvändigt att vi till exempel
              investerar i Kungliga Operan. För mig och Centerpartiet handlar
              det om att ha en fungerande opera i nuläget. Det vi också måste
              fundera på är hur vi i framtiden genom till exempel ett nytt operahus
              som är relativt centralt beläget i huvudstaden kan sätta kulturen
              ytterligare på världskartan.
            </seg>
            <seg xml:id="i-9b5f7190cff2da49-0">
              Det är den långsiktiga politiken. Det handlar också om att nå
              det kortsiktiga målet. Vi talar kanske om 1015 år framåt, men
              det är viktigt att hålla diskussionen levande. Vi tycker inte
              att det är en nationell angelägenhet som bara handlar om vad staten
              gör. Det handlar också om vad andra aktörer gör.
            </seg>
            <seg xml:id="i-19df1601f354440f-0">
              Det handlar om vad man gör på den privata sidan och vad privatpersoner,
              näringsliv, regioner och kommuner är beredda att bidra med för
              att skapa, som vi ser det, en nationalscen som sätter både Helsingfors
              och Sverige på kartan. Det gör att vi på det området också blir
              jämförbara med våra grannländer.
            </seg>
            <seg xml:id="i-b173cc6c6f851724-0">
              En annan fråga som är viktig för oss i alliansen och som har
              debatterats förut här i dag är digitaliseringen av biograferna.
              Det sker ett teknikskifte som regeringen verkligen har tagit på
              allvar. Den tillför 60 miljoner kronor under de närmaste åren
              för att klara av det.
            </seg>
            <seg xml:id="i-3d07a0cc498080ae-0">
              Vi vet att det inte kommer att rädda varje biografföreställning
              och varje biograf runt om i landet, men det kommer i alla fall
              att ha en betydande påverkan när det gäller att klara en fortsatt
              bredd och ett utbud man kan få del av snabbare över hela landet.
            </seg>
            <seg xml:id="i-34fe15655ced7d1f-0">
              Om man läser i Sverigedemokraternas motion ser man att de anser
              sig klara av folkbildningen genom att satsa på vuxenutbildning.
              Jag tror att det är väldigt viktigt att inte blanda ihop dessa
              delar. För oss är det här två viktiga områden som vi på många
              sätt är väldigt bra på i Sverige. Det vore fel att sätta likhetstecken
              mellan dem.
            </seg>
            <seg xml:id="i-ffe69d4da47def65-0">
              Däremot vill jag säga att de satsningar som görs på folkbildningen
              är väldigt viktiga. Vi har en folkbildningstradition som jag tycker
              att vi i Sverige har all anledning att vara väldigt stolta över.
              Där överbryggar vi det som kan vara motsättningar mellan grupper,
              mellan landsting, mellan individer, vare sig det handlar om religiöst
              eller etniskt ursprung, kön, utbildning eller vad det nu kan vara.
            </seg>
            <seg xml:id="i-fd27fc8f19cf912b-0">
              För oss är det oerhört viktigt att fortsätta se folkbildningen
              som den resurs den är, och för att den ska kunna utövas på bredden
              och runt om i landet är också stödet till samlingslokaler väldigt
              viktigt. Samlingslokalerna kopplat just till folkbildning är oerhört
              viktiga i många delar av landet där man inte har möjlighet att
              på annat sätt utöva eller få del av kulturlivet.
            </seg>
            <seg xml:id="i-09b4da3a61a0e5b1-0">
              Detta gäller också, vilket också är med i budgeten, de kyrkoantikvariska
              ersättningarna som alltid har varit väldigt viktiga för Centerpartiet,
              inte bara när det gäller kyrkorna som samlingslokaler utan också
              för bevarandet av vårt kulturarv.
            </seg>
            <seg xml:id="i-242a9b88a97d3696-0">
              Jag vill säga några ord om idrotten. Jag tror att det är tusentals
              personer som i kväll vandrar i väg för att ideellt hjälpa till
              och ha träningar och andra aktiviteter med ungdomar runt om i
              landet. Det finns all anledning att på olika sätt sända dem en
              tacksamhetens tanke.
            </seg>
            <seg xml:id="i-03db1c591fc051d8-0">
              Idrottslyftet har en jättebetydelse. Här tillförs också 500 miljoner
              kronor i budgeten, vilket vi tycker är en oerhört viktig del,
              inte bara ur ett folkhälsoperspektiv utan också när det gäller
              samhällsgemenskap och samhällsfostran.
            </seg>
            <seg xml:id="i-f7b79880c6f91b76-0">
              Fru talman! Det går att säga väldigt mycket om olika punkter
              i budgeten. Jag har lyft upp några delar som är väldigt viktiga
              för Centerpartiet och som vi tycker är bra i den budget som alliansen
              lägger fram. Jag vill därmed yrka bifall till utskottets förslag
              i betänkandet.
            </seg>
            <seg xml:id="i-fd86a04039cdac03-0">
              (Applåder)
            </seg>
          </u>
          <note type="speaker" xml:id="i-e671c0cd71093c31-0">
            Anf. 92 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-7">
            <seg xml:id="i-3bc58728f95e0a41-0">
              Fru talman! Jag ska erkänna att jag blir lite varm i hjärtat
              när jag lyssnar på Anders Flanking. Under många år i min politiska
              gärning har vi samarbetat med Centerpartiet, och vi har haft en
              gemensam värdering när det gäller vikten av folkrörelser, samlingslokaler
              som bygdegårdar och Folkets hus och att människor i hela Sverige
              ska ha möjlighet att förverkliga sina livsdrömmar.
            </seg>
            <seg xml:id="i-9ad1c48cd336a97b-0">
              Men sedan kändes det som att det hände något med Centerpartiet.
              Plötsligt fanns det inga fler tongivande bondeförbundare kvar.
              Det kom i stället unga människor skolade av Timbro, och Centern
              blev ett väldigt marknadsorienterat parti. Det är detta Timbro
              som också har gått ut i långa artiklar och talat om att kommuner
              slösar bort sina pengar genom att lägga dem på kultur och idrott.
              Det är onödigt.
            </seg>
            <seg xml:id="i-2d5c0abbc3f7e744-0">
              Någonstans har man tagit fasta på detta, för den moderatledda
              regeringen har en finansminister som åtskilliga gånger också har
              upprepat detta: Det är inga problem med kommunernas ekonomi, utan
              de lägger pengarna på fel saker, på icke lagstadgad verksamhet,
              nämligen kultur och idrott.
            </seg>
            <seg xml:id="i-a2a41051f0a9eafa-0">
              Nu står centerpartisten Anders Flanking här och säger att kulturen
              är jätteviktig, att vi kan använda den som en tillväxtfaktor och
              att han verkligen hoppas att kommuner och landsting fortsätter
              att ägna sig åt kultur.
            </seg>
            <seg xml:id="i-85b8785767621eab-0">
              Då blir min fråga: Är inte Anders Flanking bekymrad över den
              finansminister och även den statsminister du har som inte tycker
              att kommuner och landsting ska ägna sig åt icke lagstadgad verksamhet
              såsom kultur och idrott?
            </seg>
          </u>
          <note type="speaker" xml:id="i-0c4585f0382d9e6c-0">
            Anf. 93 ANDERS FLANKING (C) replik:
          </note>
          <u who="unknown" xml:id="i-f941d6824ef7764f-10">
            <seg xml:id="i-0830082222677886-0">
              Fru talman! Jag är inte alls oroad när det gäller finansministern
              eller statsministern som båda har en hög ambition att se till
              att vi har starka statsfinanser, vilket i sig är grunden för att
              över huvud taget ha några resurser, som den här budgeten visar
              på, till att just satsa på kulturen som vi gör.
            </seg>
            <seg xml:id="i-020a43b7b22469e7-0">
              Skillnaden mellan oss när det gäller yrkandena var 98 miljoner
              kronor i allt detta. Jag tror alltså inte att det är resurserna
              som brister när det gäller insatserna på kulturområdet i det här
              budgetförslaget. Jag är inte alls oroad på den punkten.
            </seg>
            <seg xml:id="i-122c579d9ee5e002-0">
              Jag har varit kommunstyrelseordförande under ett antal år och
              varit med och satsat på kulturen. Det handlar också väldigt mycket
              om vilka egna prioriteringar man är beredd att göra. Det är faktiskt
              den kommunala självstyrelsen som avgör det. Det avgör vi inte
              ens i den här lokalen.
            </seg>
            <seg xml:id="i-68b14f0b83c44e7e-0">
              Det är jätteskoj att jag kan bidra till att värma ditt hjärta.
              Det känns jätteskönt, och jag kan lova dig att vi fortsätter bevaka
              de här frågorna. För oss är det väldigt viktigt med det breda
              perspektivet där det också handlar om att kunna utöva just kultur
              runt om och överallt i landet.
            </seg>
            <seg xml:id="i-2e68fc918d1027b3-0">
              Jag var inte ens med när Centerpartiet hette Bondeförbundet,
              så det har inte hänt så enormt konstiga saker. Läs våra program
              jag kan lämna över det senare så kan Berit Högman se att det vi
              skriver alltjämt handlar om precis samma grundvärderingar som
              vi har haft hela tiden.
            </seg>
            <seg xml:id="i-e3065d3588a5406b-0">
              Berit Högman behöver inte vara orolig. Jag vet inte vilka det
              är från Timbro som möjligtvis skulle ha spritt några andra tankar,
              men vi är öppna för många intressanta tankar. Vi tror nämligen
              på att vi måste ha mer av insatser från både näringslivet och
              privatpersoner när det gäller kulturområdet. Allt kan naturligtvis
              inte vara offentligt finansierat.
            </seg>
          </u>
          <note type="speaker" xml:id="i-8aab9deb1732282b-0">
            Anf. 94 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-8">
            <seg xml:id="i-c6f7338a4d656fd5-0">
              Fru talman! Det har nog trots allt hänt någonting med Centerpartiet.
              Efter, tror jag, 100 år av centerstyre i Maud Olofssons eget Robertsfors
              har det nu blivit socialdemokratiskt, och det är ett uttryck för
              ett missnöje ute i landet med att det inte finns någon fördelningspolitik
              eller en tillräcklig regional tanke som sätter en verklighet bakom
              orden om tillväxt och kulturen som tillväxtfaktor.
            </seg>
            <seg xml:id="i-42f760b817cff961-0">
              Där hade det funnits en poäng att exempelvis gå med på vårt förslag
              om 5 miljarder i riskkapital till småföretag. Det hade kunnat
              innebära någonting för tillväxten.
            </seg>
            <seg xml:id="i-10cf981c2ed5b7bb-0">
              Jag tror att det är enklare för Anders Flanking som ändå befinner
              sig i en region som lever på en tillväxt i befolkning som Västra
              Götaland och Skåne gör. Det är naturligt att de har muskler att
              sätta in i förhandlingarna med Kulturrådet om portföljen. Men
              den dag vi ska ha en kulturportfölj för alla landets län, eller
              om det någon gång blir fler regioner, kommer även Anders Flanking
              att bli varse att det ibland inte räcker med politisk vilja i
              kommuner i delar av landet som saknar en naturlig tillväxt till
              följd av befolkningsökning. Då behövs det en stark idé om att
              fördela pengar från dem som har till dem som inte har.
            </seg>
            <seg xml:id="i-5bea7245c0c19223-0">
              Jag hoppas att Anders Flanking och Centerpartiet utgör det samvetet
              i regeringen, för jag ser ingen annanstans någon sådan motkraft
              i dag.
            </seg>
          </u>
          <note type="speaker" xml:id="i-0beefae7da292a84-0">
            Anf. 95 ANDERS FLANKING (C) replik:
          </note>
          <u who="unknown" xml:id="i-f941d6824ef7764f-11">
            <seg xml:id="i-7dd31d5a16b143ee-0">
              Fru talman! Tack och lov har det hänt en del med Centerpartiet
              under 100 år.
            </seg>
            <seg xml:id="i-fd86a04039cdac03-1">
              (Applåder)
            </seg>
            <seg xml:id="i-d7f3a235dc2caa7e-0">
              Det vore kanske konstigt om det inte hade gjort det. Ett parti
              som står stilla har heller ingen framtid och utveckling.
            </seg>
            <seg xml:id="i-2bb6e10e3fc15bcd-0">
              Vi har naturligtvis sett den utveckling som är i samhället. Den
              påverkar naturligtvis alla. Nu ställde inte Maud Olofsson upp
              i kommunalvalet i Robertsfors. Det kanske hade gått bättre då,
              med all respekt för dem som ställde upp där, men jag tror inte
              att det är så enkelt att göra en analys på det sättet. Vi har
              själva en valanalysgrupp, och jag tror att vi ska försöka göra
              den analysen själva, även om jag förstår att Berit Högman i all
              välmening vill hjälpa oss med den.
            </seg>
            <seg xml:id="i-52e8ab1db2c1680f-0">
              När det gäller tillväxtfaktorerna är det så. En kommun eller
              region som inte arbetar med de här frågorna och ser kulturen som
              en naturlig del att skapa en attraktion tror jag kommer att ha
              ganska svårt att få en tillväxt. Därför är det en investering
              att faktiskt satsa på de områdena, inte bara för att kulturlivet
              som sådant är viktigt för välbefinnande, livskvalitet och så vidare,
              utan också för att man kan se det utifrån ett sådant perspektiv.
            </seg>
            <seg xml:id="i-140518f7034c4edf-0">
              Jag hyser gott hopp om att vi kan fortsätta att utifrån den budget
              vi har och det arbete regeringen bedriver också bevaka de här
              delarna som jag har tryckt på i mitt anförande. Jag kan lova att
              vi kommer att fortsätta göra det, och jag vet att näringsministern,
              inte minst tillsammans med kulturministern, nu driver frågorna
              också kring de kreativa näringarna.
            </seg>
          </u>
          <note type="speaker" xml:id="i-1c26878640593fdd-0">
            Anf. 96 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-5">
            <seg xml:id="i-2d23f53ebd453b17-0">
              Fru talman! Jag blir också lite varm om hjärtat, herr Flanking,
              och det kan behövas när en snöstorm är i annalkande. Jag har också
              ett landsbygdsperspektiv och jag lever i någonting som fortfarande
              kallas Sverige. Det är ju svårt att få ned ett sådant stort och
              vackert land i en portfölj, förstår jag, även om man utför magiska
              trick.
            </seg>
            <seg xml:id="i-3c3fa568c2483f8e-0">
              När det gäller just landsbygden och regionerna och att pengarna
              ska räcka till har det redan uppstått en viss växtvärk i och med
              att det kommer att bli trångt. De kommer inte att räcka till.
              De institutioner i olika delar av landet som redan slukar stora
              resurser riskerar kanske att ta det som finns. Då är det bra att
              det finns en företrädare för regeringen som Anders Flanking som
              verkligen företräder övriga Sveriges synpunkter på tillväxt.
            </seg>
            <seg xml:id="i-c5f76fbb4d214cb5-0">
              Det är väldigt viktigt att hela landet ska ha del av den kvalitativt
              goda kulturen och inte bara att det ska vara rosor på tårtan eller
              tillväxtfaktorer. Kulturen har ju i övriga landet likaväl som
              i Helsingfors ett eget värde.
            </seg>
            <seg xml:id="i-248159c003d3c29b-0">
              Jag skulle vilja fråga dig om det inte uppstår en inre dialog
              hos dig när det gäller den här frågan.
            </seg>
          </u>
          <note type="speaker" xml:id="i-67a7d02c7073a826-0">
            Anf. 97 ANDERS FLANKING (C) replik:
          </note>
          <u who="unknown" xml:id="i-f941d6824ef7764f-12">
            <seg xml:id="i-a3be233417057c79-0">
              Fru talman! Jag för en ständig dialog, också med mig själv faktiskt.
              Den innebär naturligtvis att man får pröva att ställa frågor mot
              varandra. Jag ser egentligen inte någon motsättning i något av
              det vi diskuterar. Jag ser snarare det här som, och det var det
              jag försökte lyfta fram, att det är viktigt med bredd, att det
              finns en kultur över hela landet, tillgänglig på olika sätt, alltifrån
              samlingslokalerna, folkbildningen och satsningarna som vi ändå
              gör genom samverkansmodellen. Bara parentetiskt kan jag säga att
              den inte på något sätt är avsedd att innebära höjda anslag utan
              man för bara över beslutskraften till de regionala församlingarna,
              vilket jag tror är väldigt bra. På det sättet får vi en samverkan
              mellan den nationella och regionala nivån. Det tror jag också
              kommer att bidra till tillväxten.
            </seg>
            <seg xml:id="i-b2d5479cbe8494cb-0">
              Jag menar att det finns en ekonomisk sida och jag tror att det
              är viktigt att trycka på den. Ofta försöker man när vi satsar
              på kulturpolitik framställa att det på något vis är något allmänt
              flum som bara är lite grädde på moset som vi håller på med för
              skojs skull. Det går faktiskt att se det här från flera håll och
              ett ekonomiskt perspektiv tror jag är väldigt bra. Det tycker
              vi i mitt parti i alla fall, Bengt Berg, är väldigt bra. Det har
              kanske inte alltid utmärkt Vänsterpartiets syn på detta, men utan
              tillväxt kommer vi heller inte att ha resurser till kulturen.
            </seg>
            <seg xml:id="i-6731ace56f426b23-0">
              Sedan är det så att vi behöver en spetskultur. Det var därför
              jag tog upp frågan om till exempel Kungliga Operan och en långsiktig
              diskussion och en långsiktig politik där staten men också andra
              parter måste vara med och diskutera. Jag tror att det är en viktig
              fråga för framtiden att vi också vågar diskutera det. Det uppfattas
              ute i landet många gånger som en typisk Helsingforssfråga, men
              från Centerpartiets sida ser vi inte någon motsättning i det.
              Vi ser snarare att det här också ger en spets och möjligheter
              för andra kulturaktiviteter och annan musikverksamhet runt om
              i landet. Det är så det ska fungera.
            </seg>
            <seg xml:id="i-e87812f35bea7f6d-0">
              Jag kommer ihåg att den första opera jag såg var just när Kungliga
              Operan uppträdde på det nyinvigda kulturhuset i Skövde. Om jag
              inte minns fel var det med Hoffmanns äventyr. Det går att få ut
              kulturen på det sättet också.
            </seg>
          </u>
          <note type="speaker" xml:id="i-e279da653b9a21b6-0">
            Anf. 98 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-6">
            <seg xml:id="i-63550ebc9a62cc95-0">
              Fru talman! Kungliga Operan tycker jag också, trots att jag väldigt
              sällan är där, verkligen är en nationell angelägenhet som varje
              anständig kulturnation givetvis ska hålla sig med, liksom de andra
              stora, Dramaten, Nationalmuseum och så vidare. Det är inte de
              som är problemet, för det kommer att finnas pengar. Jag tycker
              i och för sig att det är en skandal att det läcker ibland i deras
              vackra korridorer.
            </seg>
            <seg xml:id="i-0598700948e36921-0">
              Det som är problemet är att övriga, icke storstadsmässiga regioner,
              riskerar att successivt släckas ned. Jag tycker faktiskt att det
              är en ynkedom att man inte ens kan hålla några 80-wattslampor
              lysande i biografskyltarna och ge stöd till en digitalisering
              så att man till och med skulle kunna sända operaföreställningar
              från Helsingfors till de biografer som riskerar att släckas ned.
            </seg>
            <seg xml:id="i-bf6354fe7fa2639b-0">
              Min hembiograf i Torsby, norra Värmland, har ungefär 12 00014
              000 besökare per år. Det är trots allt väldigt många människor
              på en befolkning på i närområdet 6 0007 000 personer. Detta vill
              jag inskärpa och hoppas på herr Flankings goda vilja att föra
              landsbygdens talan även i Alliansens korridorer.
            </seg>
          </u>
          <note type="speaker" xml:id="i-f677d74e89bb9331-0">
            Anf. 99 ANDERS FLANKING (C) replik:
          </note>
          <u who="unknown" xml:id="i-f941d6824ef7764f-13">
            <seg xml:id="i-5271d47f7ae2bf54-0">
              Fru talman! Jag känner hur förväntningarna stiger och det är
              naturligtvis väldigt smickrande. Vi ska givetvis fortsätta precis
              på samma sätt som vi hittills har gjort, bevaka och driva de här
              frågorna. Bland annat digitaliseringen är ett väldigt tydligt
              exempel på just detta.
            </seg>
            <seg xml:id="i-0a8637693b5b6e08-0">
              De 60 miljoner som läggs på detta område är ändå en stor summa.
              Det menar jag är en satsning i sig som jag tror att vi alla kan
              vara glada och stolta över. Sedan kommer det naturligtvis att
              finnas biografer, det vet vi, som ändå inte kommer att klara av
              det här teknikskiftet, som inte har råd med det. 60 miljoner är
              en betydande insats, tycker jag.
            </seg>
            <seg xml:id="i-a06d62a82f851270-0">
              Jag lyfte fram operafrågan. Visst finns det medel det var det
              jag berörde för att klara det som är på kort sikt, nämligen nuläget
              och den opera vi har. Sedan är det också viktigt att diskutera
              ett nytt operahus. Det finns ett kortsiktigt och ett mer långsiktigt
              perspektiv också på den frågan och vi bör våga vara lite visionära
              i de styckena.
            </seg>
          </u>
          <note type="speaker" xml:id="i-d358464a9aa6b745-0">
            Anf. 100 ANDREAS CARLSON (KD):
          </note>
          <u who="unknown" xml:id="i-f941d6824ef7764f-14">
            <seg xml:id="i-f0b7fa9ba1ec6b4e-0">
              Fru talman! I kulturen finns en kärna, en själ och ett hjärta
              som inte så lätt låter sig definieras eller kategoriseras. Kulturen
              består i den gränslösa upplevelsen, förnimmelsen eller njutningen
              och handlar om den dimension som vi alla behöver i livet.
            </seg>
            <seg xml:id="i-3bca8f745803b90f-0">
              Kulturen har också specifika verksamheter som teater, film, dans,
              musik, konst, litteratur, mat med mera. Det handlar om språk,
              religion, uppsättningar av värdenormer, seder och bruk och världsbilder.
            </seg>
            <seg xml:id="i-6ee098fe42598c74-0">
              Inom området ingår inte minst också politiken för det civila
              samhället, idrotten, ungdomspolitiken och mediepolitiken. Det
              får vi inte glömma när vi i dag debatterar utgiftsområde 17 i
              budgetpropositionen.
            </seg>
            <seg xml:id="i-7a95211e7c7f0478-0">
              På tal om idrott kan för många ett riktigt hett fotbollsderby
              eller varför inte en välspelad innebandymatch också vara en form
              av kultur.
            </seg>
            <seg xml:id="i-1f2c7a115bfed582-0">
              Kristdemokraternas kulturpolitik bygger på tre grundpelare.
            </seg>
            <seg xml:id="i-63f0014241ef8746-0">
              Först menar vi att människan har fler behov än de rent materiella.
              Dessa måste tillgodoses. För att man ska växa som människa krävs
              en immateriell dimension samt relationer och gemenskap med andra.
              Det är viktigt att skapa ett utrymme för annat än yta hos oss
              människor. Att värna om människans inre liv är för oss lika självklart
              som att garantera hennes materiella behov. Genom kulturen kan
              människor finna mening i tillvaron och utvecklas både som personer
              och i relationer med andra.
            </seg>
            <seg xml:id="i-38c1308d9cc423d7-0">
              Den andra grundpelaren i den kristdemokratiska ideologin handlar
              också om ansvar och förvaltarskap. Ofta använder vi de här orden
              i termer av miljöpolitik och ett ansvar för vår miljö. Absolut,
              det ska vi givetvis göra, men det handlar också om att bevara
              det arv av tankar, värderingar och idéer som har lämnats till
              oss från tidigare generationer.
            </seg>
            <seg xml:id="i-9d80f7a30eaaf222-0">
              Fru talman! Debatten har handlat mycket om mångkultur och värderingar.
              Varifrån kommer detta som slarvigt kallas för svensk kultur och
              svenska värderingar? När vi talar om västerlandets värderingsvagga
              brukar vi tala om tre huvudstäder i Europa Rom, Aten och Jerusalem
              som en grund för västerlandet, som en grund för Sverige.
            </seg>
            <seg xml:id="i-057831a09ac95cdb-0">
              Den grekisk-romerska antiken och den judisk-kristna etiken, traditionen
              och värdegrunden är grunder för det västerländska och svenska
              samhället. Från Aten har vi hämtat filosofi, konst och vetenskap.
              Från Jerusalem har vi hämtat etiken och synen på människan. Människovärdet
              är unikt, okränkbart och omätbart för alla människor för var och
              en. Det får vi inte glömma i debatten.
            </seg>
            <seg xml:id="i-5be41de6cec71494-0">
              Den tredje grundpelaren för kristdemokratisk kulturpolitik som
              jag vill beröra handlar om samhällets maktfördelning. Vi menar
              att alla politiska beslut ska fattas så nära den enskilda människan
              som möjligt. Kulturpolitiken ska utifrån detta synsätt utgå från
              den enskilda människan och hennes behov. Kulturen ska i huvudsak
              inte styras av beslut uppifrån utan ska frodas bland människor.
              Med detta som bakgrund är det inte avlägset att välkomna en regionalisering
              av kulturpolitiken.
            </seg>
            <seg xml:id="i-3a9af16b68f75815-0">
              Jag har i denna kammare tidigare sagt och jag upprepar det gärna
              att vi behöver ett perspektivskifte. Vi har alltför mycket utgått
              från den offentliga sektorn, sedan det privata och sist den ideella
              sektorn, det vill säga det civila samhället. Jag vill vända på
              begreppen och utgå från människor i centrum, den ideella sektorn,
              det civila samhället, och sedan ha det privata och det offentliga
              som något stödjande. Jag vill bygga en kulturpolitik utifrån det
              perspektivet.
            </seg>
            <seg xml:id="i-f918421d0e84ff88-0">
              I budgetpropositionen ökas till exempel anslaget med 900 000
              kronor för att följa upp överenskommelserna med den ideella sektorn
              på det sociala området och på integrationsområdet.
            </seg>
            <seg xml:id="i-acc268ec3554e9d2-0">
              I budgetpropositionen höjs också statsanslaget med en halv miljard
              till idrotten. Anslaget till svensk idrott blir därmed 1,7 miljarder
              från och med 2011. I stället för att låta pengar komma in via
              bidrag från Svenska Spel stabiliseras stödet genom att det förs
              in i budgeten. Detta välkomnar jag starkt. Idrotten är vår största
              folkrörelse och en enormt positiv kraft för hela vårt samhälle.
            </seg>
            <seg xml:id="i-dec1e34038a08618-0">
              Kulturen, precis som föreningslivet, håller ihop gemenskapen.
              Kulturen skapar förutsättningar för ett gott och öppet samhälle
              som är tryggt i sig självt. Den vidgar vyer och erbjuder plats
              för fler. Kulturens värde är omätbart.
            </seg>
            <seg xml:id="i-9868a3c704a8a312-0">
              Fru talman! Med detta yrkar jag bifall till kulturutskottets
              förslag i betänkandet. Låt mig också säga att jag delar de uppfattningar
              som tidigare har nämnts i debatten om den förvirring som kan råda
              över de tre rödgröna oppositionspartiernas olika modeller för
              finansiering av sina förslag. Trots flera frågor tidigare har
              jag inte fått ett tydligt svar på vad som prioriteras i det som
              utlovas. Ordet önskelista, som Christer Nylander använde tidigare
              i debatten, kanske passar bra så här i jultider.
            </seg>
            <seg xml:id="i-6081309ee2a4733b-0">
              Vidare på jultemat, fru talman, skulle jag också vilja stanna
              upp vid alla de klappar som delas ut från Sverigedemokraterna.
              Sverigedemokraterna vill dubbla anslaget till hemslöjden, öka
              anslaget med 15 procent för Riksantikvarieämbetet och öka anslaget
              till kulturmiljövård med 20 procent. Förklaringen som ges är att
              stärka kärnan i den svenska kulturen och återupprätta en gemensam
              nationell identitet. Det är den enda förklaringen jag har sett,
              och jag har inte fått förtydligat vad det innebär. Men Mattias
              Karlsson talade i ett tidigare replikskifte med Christer Nylander
              om att skattebetalarna ska få valuta för sina pengar. Men här
              kan anslag höjas utan att vi som skattebetalare riktigt förstår
              vad pengarna ska gå till. Vad är innehållet i verksamheterna,
              till exempel för det fördubblade anslaget till hemslöjden i Sverigedemokraternas
              förslag?
            </seg>
            <seg xml:id="i-8d9d042cf09f6a79-0">
              För det första: Det är oansvarigt att fördela pengarna som om
              det vore julafton redan i dag. För det andra: Vad menas med begreppet
              att återupprätta en gemensam nationell identitet och att stärka
              kärnan i den svenska kulturen? Vad är definitionen på svenskhet?
              I debatten har några försök till förklaringar gjorts, men jag
              har inte blivit klokare på de förslag som har presenterats.
            </seg>
            <seg xml:id="i-ed20ed276561a6f2-0">
              Avslutningsvis vill jag nämna en satsning som jag tycker är positiv,
              nämligen den satsning som flera har nämnt med namnet Skapande
              skola. Jag ser den som en av de viktigaste satsningarna i budgetpropositionen.
              Det är extra positivt när vi i dag får rapporter från Kulturrådet
              om att Skapande skola för de elever som hittills har varit med
              i satsningen har inneburit att de har fått stärkt självförtroende
              och självkänsla. Därför är jag glad att anslaget höjs till 150
              miljoner kronor i budgetpropositionen för 2011.
            </seg>
          </u>
          <note type="speaker" xml:id="i-36ec57b3558c0a9f-0">
            Anf. 101 Kultur- och idrottsminister LENA ADELSOHN LILJEROTH
            (M):
          </note>
          <u who="unknown" xml:id="i-f941d6824ef7764f-15">
            <seg xml:id="i-e9445a15e018da82-0">
              Fru talman, åhörare och vänner! För fjärde eller möjligen femte
              gången, beroende på hur man räknar, står jag här i riksdagens
              talarstol för att debattera regeringens kulturbudget. För fjärde,
              eller möjligen femte, gången är det också en kulturbudget jag
              är stolt över. Lika många gånger har den också varit större än
              fjolårets budget.
            </seg>
            <seg xml:id="i-f636508d4e9aae67-0">
              Trots att vi har gått igenom en svår ekonomisk kris har regeringen
              valt att satsa på kulturområdet. När jag träffar mina kolleger
              från andra delar av Europa kan jag konstatera att man i många
              länder tvingas minska också sina kulturbudgetar i en del länder
              med så pass mycket som 25 procent. Ni kan själva tänka er hur
              det skulle se ut för oss om vi skulle tvingas minska vår kulturbudget
              med 1 ½ kanske uppåt 2 miljarder kronor från och med 2011. Vi
              väljer i stället att satsa på kulturen.
            </seg>
            <seg xml:id="i-ef09b9ad32ce513c-0">
              Under förra mandatperioden markerade vi våra prioriteringar.
              Det var barns och ungas rätt till kultur, att värna och vårda
              ett kulturarv för framtiden och förbättra villkoren för den nyskapande
              kulturen. Det var tre tydliga prioriteringar som styrde arbetet
              under den förra mandatperioden, och de kommer också att prägla
              denna mandatperiod.
            </seg>
            <seg xml:id="i-096eb0ddc8ea71fa-0">
              Vi fortsätter därför att bygga ut Skapande skola, som flera före
              mig har lovordat här. Från och med årsskiftet omfattar satsningen
              årskurserna 19 och uppgår till 150 miljoner kronor.
            </seg>
            <seg xml:id="i-21dd7441aae32bdd-0">
              Varför gör vi det? Jo, därför att vi vet att genom att tidigt
              möta kulturens olika uttryck stärker vi barnens och de ungas nyfikenhet
              och egna kreativitet. Därmed på sikt stärker vi också kulturen
              som helhet. Bredd ger elit, som det brukar heta inom idrotten,
              och motsatsen gäller också, det vill säga eliten ger bredden.
            </seg>
            <seg xml:id="i-d0decba7df770e88-0">
              En positiv sidoeffekt av Skapande skola är att satsningen också
              erbjuder jobb till professionella kulturskapare. Bedömningen från
              Statens kulturråd är att Skapande skola redan så här långt har
              givit runt 1 000 nya jobb.
            </seg>
            <seg xml:id="i-87e2824ef426da4f-0">
              Jag avser också att i regleringsbreven ge en rad av våra myndigheter
              och institutioner ett särskilt uppdrag att redovisa en strategi
              för arbetet med barns och ungas rätt till kultur, som nu också
              sedan ett år tillbaka är ett nationellt kulturpolitiskt mål. Självklart
              vet jag att det redan nu pågår mycket bra arbete för att nå fler
              och för att arbeta mer med barn och unga, men uppdraget måste
              hela tiden utvecklas för att vi inte ska glömma eller tappa dem
              som kommer att bli våra framtida kulturskapare eller kanske bara
              kulturkonsumenter och det är inget fel i det.
            </seg>
            <seg xml:id="i-a37eb3838075ca4d-0">
              Fru talman! I denna budgetproposition föreslår vi också att Statens
              historiska museer, Flygvapenmuseum i Linköping och Stiftelsen
              Hallwylska museet får ytterligare tillskott för att kunna främja
              ett levande kulturarv som ska bevaras, användas och utvecklas.
            </seg>
            <seg xml:id="i-eaf333faabdd4685-0">
              Regeringens bedömning är att det finns stora och skilda behov
              vid de statliga museerna. Genom den satsning vi kallar fria museer
              har också sammanlagt 110 miljoner kronor tillförts sedan 2007.
            </seg>
            <seg xml:id="i-3d85a2365dd2ab9e-0">
              Vi har därtill ansvar för att bevara och underhålla de statliga
              kulturfastigheterna. Det är väl känt att Nationalmuseum och Kungliga
              Operan huserar i fastigheter med omfattande renoveringsbehov.
              Regeringen avsätter därmed totalt över 100 miljoner kronor under
              perioden 20112014 för renoveringar och underhåll.
            </seg>
            <seg xml:id="i-cf3ce4725d9a9513-0">
              I och med denna budgetproposition inrättar regeringen ett sekretariat
              för digitalisering vid Riksarkivet. Detta ska stå för utveckling
              och kompetensuppbyggnad inom området. En ökad samverkan på det
              här området är nödvändig och bidrar till att vårt gemensamma kulturarv
              blir mer tillgängligt.
            </seg>
            <seg xml:id="i-4095bf63676cada1-0">
              Så till ett annat fält.
            </seg>
            <seg xml:id="i-746d22f2bc0937a1-0">
              Regeringen har tillsatt en kommitté med namnet Kulturbryggan.
              Denna brygga ska från och med den 1 januari främja kulturell förnyelse
              och utveckling. När Stiftelsen framtidens kultur nu försvinner
              efter många år och väl förvaltade medel kommer Kulturbryggan att
              ta vid. 25 miljoner kronor kommer årligen att delas ut till nyskapande
              kultur och konst.
            </seg>
            <seg xml:id="i-d5de3b2ff70a0ca7-0">
              Detta sker för att ge fler utrymme att våga pröva nya kulturformer,
              för att fler ska kunna ta risker och för att hjälpa dem som ännu
              inte har etablerat sig. Jag hoppas också att det ska finnas en
              samfinansiering med andra parter, såväl offentliga som privata.
            </seg>
            <seg xml:id="i-d35dab1bfa69f039-0">
              Nästa år startar Statens musikverk. Den 1 maj kommer verksamheten
              vid Statens musiksamlingar att ändra karaktär och präglas av en
              kombination av det musikaliska kulturarvet och en plattform för
              nutida musik.
            </seg>
            <seg xml:id="i-5c2fe93ff6481b5b-0">
              Jag är medveten om att det har varit en smula turbulens kring
              denna förändring, men jag kan försäkra alla att vi har lyssnat
              på många röster i musiklivet just för att denna förändring ska
              kunna bli så bra som möjligt. Ingen är betjänt av att de återstående
              besluten en del beslut är redan fattade som gäller Musikverket
              hastas igenom, och därför har vi beslutat att skjuta upp starten
              med fyra månader.
            </seg>
            <seg xml:id="i-5a6b5a3ae8833d1b-0">
              Vi har under hela processen varit tydliga med att förändringen
              är stor men nödvändig och att 2011 kommer att bli ett mellanår
              för musiken. Därför avsätter regeringen 4,5 miljoner kronor under
              såväl detta år som nästa.
            </seg>
            <seg xml:id="i-eab7cb2a93cae33c-0">
              Under förra mandatperioden inledde vi ett förändringsarbete för
              att utveckla och förbättra förutsättningarna för kulturen. En
              del i detta var Kulturutredningen, som skapade stor uppmärksamhet
              kring kulturen i allmänhet och kulturpolitiken i synnerhet. Många
              vittnar också om att kulturdebatten under senare år har varit
              ovanligt vital.
            </seg>
            <seg xml:id="i-dd0973919be6023d-0">
              Att diskutera, debattera och protestera är olika sätt att utveckla
              sig själv och sin omgivning. Jag vill att denna debatt ska fortsätta
              och helst att ännu fler ger sig in i debatten. I detta välkomnar
              jag därmed Sverigedemokraterna, som har gjort att debatten på
              något sätt har tagit fart igen. Det gör inte bara mitt arbete
              roligare och mer utmanande, utan det leder också det är jag övertygad
              om till förbättringar av kulturpolitiken.
            </seg>
            <seg xml:id="i-1d444e106d09b612-0">
              För att få bra och nya underlag till förändringar och förbättringar
              föreslår regeringen att Myndigheten för kulturanalys bildas under
              2011. Den ska utvärdera, analysera och redovisa effekterna av
              insatser inom hela kulturområdet. En viktig del av detta är att
              inte enbart stirra sig blind på det som staten och det offentliga
              gör i största allmänhet, utan att se till hela kulturlivet i den
              ideella sektorn och den kommersiella sektorn. Kulturen är så mycket
              större än kulturpolitiken.
            </seg>
            <seg xml:id="i-5ebeb886be071c15-0">
              Från och med 2011 införs också en ny samverkansmodell för fördelning
              av vissa statliga medel till kulturverksamhet på regional nivå.
              Modellen ska ge förutsättningar för ett ökat regionalt inflytande
              och ansvar. På så sätt hoppas vi kunna flytta besluten närmare
              medborgarna och engagera ännu fler för kulturen.
            </seg>
            <seg xml:id="i-373841d56e761e7e-0">
              Dessa tankar är inte nya, men tidigare har de uppenbarligen stannat
              på papperet. Nu genomför vi denna reform, men jag är väl medveten
              om att det säkert kommer att behöva filas och putsas en del på
              den under resans gång konstigt vore det annars.
            </seg>
            <seg xml:id="i-88b9744a87533a62-0">
              Först ut i landet blir Skåne, Västra Götaland, Halland, Norrbottens
              län och Gotlands kommun. Fullt utbyggd kommer modellen att omfatta
              ca 1,2 miljarder kronor.
            </seg>
            <seg xml:id="i-de12e5f028ef2fa0-0">
              Sist, men absolut inte minst, vill jag tala om statens stöd till
              idrotten, vilket några har gjort också före mig.
            </seg>
            <seg xml:id="i-ed8bf24e14e8901d-0">
              Jag är, liksom mina allianskolleger, mycket nöjd med att vi under
              förra mandatperioden lyckades avskaffa kopplingen mellan människors
              spelande och de pengar som kommer idrotten till del. Det totala
              stödet till idrotten, över statsbudgeten, är nu uppe i över 1,7
              miljarder kronor per år detta alltså oavsett hur mycket svenska
              folket spelar.
            </seg>
            <seg xml:id="i-80a2f59626379472-0">
              En halv miljard årligen av detta anslag går till Idrottslyftet.
              För att nå fler barn och unga, inte minst flickor och invandrarungdomar
              som har haft svårt att hitta en plats i idrotten, kommer Idrottslyftet
              att breddas till andra former av motionsaktiviteter än de som
              vi till vardags kanske betraktar som typisk idrott.
            </seg>
            <seg xml:id="i-8eb455933619054b-0">
              Regeringen fortsätter också den samlade elitsatsningen. Riksidrottsförbundet
              får använda 212 miljoner kronor till en flerårig elitsatsning
              som omfattar flertalet förbund.
            </seg>
            <seg xml:id="i-6eb8913f8b5b93a2-0">
              Den långsiktiga målsättningen med detta är det som vi alla hoppas,
              att det ska bli framgångar för svenska idrottare i OS, Paralympics
              och andra internationella mästerskap. Håll tummarna för handbollstjejerna
              i kväll!
            </seg>
            <seg xml:id="i-6a23b446410b9e5d-0">
              Jag vill till sist återknyta till det som jag började med. Världen
              har gått igenom en stor ekonomisk kris. Många länder är fortfarande
              inte ute ur krisen och har tvingats till tuffa sparpaket, med
              besvärliga konsekvenser på många områden, inte minst på kulturens
              område.
            </seg>
            <seg xml:id="i-9bb9d19cf843bfed-0">
              I Sverige har vi kanske haft tur, men vi har också en regering
              som har fört en ansvarsfull ekonomisk politik och därigenom satsat
              på kulturen.
            </seg>
            <seg xml:id="i-11804f5710dd4970-0">
              Eftersom flera här har anknutit till svenska diktare ska väl
              inte jag vara så mycket sämre. Nu är jag inte någon anhängare
              av en nationell litteraturkanon det har vi pratat om tidigare
              men om vi hade haft en sådan skulle säkert, förutom Vilhelm Moberg
              och flera andra som har nämnts här, också Esaias Tegnér ha en
              plats. Då kan det kanske passa att citera en del av det han har
              diktat: All bildning står på ofri grund till slutet, blott barbariet
              var en gång fosterländskt.
            </seg>
          </u>
          <note type="speaker" xml:id="i-6ccd8d5fafa69bbe-0">
            Anf. 102 TINA EHN (MP) replik:
          </note>
          <u who="tina_ehn_94fa72" xml:id="i-80e00a53f9e61a44-3">
            <seg xml:id="i-6b4d698f9b1021b8-0">
              Fru talman! Tack så mycket för det informativa anförandet, kulturministern!
            </seg>
            <seg xml:id="i-0f2856465ada480f-0">
              Det här är min första debatt på kulturutskottets område. Det
              är trevligt att höra att man blir inbjuden till en debatt även
              om man har olika åsikter, vilket jag tycker är bra för oss alla.
              Jag tror att man kan känna sig lite pirrig när man för första
              gången möter en minister som man inte har mött tidigare i en debatt,
              men jag tror inte att det är farligt.
            </seg>
            <seg xml:id="i-b9bdbc9ed3a424b2-0">
              Jag vill passa på att citera Skorpan i Bröderna Lejonhjärta när
              han säger så här:
            </seg>
            <seg xml:id="i-9033ba872d64f3a4-0">
              Men då sa Jonatan att det fanns saker som man måste göra, även
              om det var farligt. Varför då, undrade jag. Annars är man ingen
              människa utan bara en liten lort, sa Jonatan.
            </seg>
            <seg xml:id="i-bff696f6afc3732c-0">
              Det är det här det handlar om lite grann, att vi är modiga, ifrågasätter
              och diskuterar politik.
            </seg>
            <seg xml:id="i-65d75bf79586a142-0">
              Jag tänkte ta upp en fråga som har florerat en del i medierna.
              Jag är ledsen att jag inte har siffror med mig, men det har varit
              en diskussion om att väldigt mycket pojkar i dag nästan inte alls
              läser böcker och att det är ett ganska stort problem i samhället.
              Samtidigt vet jag att regeringen har satsat mycket på bland annat
              det vi har hört mycket om i dag, Skapande skola, som man framför
              som en väldigt positiv reform. Jag tänker inte säga emot det,
              utan jag tycker att det är bra att man plockar in professionell
              kultur i skolan. Dagens pressmeddelande visar också att vi här
              får in professionella aktörer och att det inte alltid är det ideella
              som är vägen.
            </seg>
            <seg xml:id="i-af7858c14197d820-0">
              Pojkars läsning tycker jag är en väldigt viktig och intressant
              fråga att ta upp, så jag tänkte höra vad kulturministern har att
              säga om det.
            </seg>
          </u>
          <note type="speaker" xml:id="i-19a1f76b00b9bc63-0">
            Anf. 103 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-f941d6824ef7764f-16">
            <seg xml:id="i-1e9b19d38b6d4805-0">
              Fru talman! Jag garanterar Tina Ehn att jag inte är farlig, i
              alla fall inte för Tina Ehn, tror jag.
            </seg>
            <seg xml:id="i-857ecbb39ddbd4e2-0">
              Jag delar Tina Ehns oro när det handlar om pojkars läsning. Det
              är också ett skäl till att vi vill ha den här breda litteraturutredningen.
              Flera har varit inne på den. Nu arbetar vi med direktiven, och
              tjänstemän på departementet träffar många olika aktörer ute i
              bok- och biblioteksvärlden för att se vad det är som är viktigt,
              så att vi fångar in de frågor som vi känner att vi behöver ta
              upp.
            </seg>
            <seg xml:id="i-1d58905014b7fef2-0">
              Skapande skola spelar säkert också en roll, för jag vet att man
              under de besök jag har gjort ute i landet har arbetat mycket med
              författare. Det är en viktig del.
            </seg>
            <seg xml:id="i-0f5dd2aaa9774b29-0">
              Jag är också orolig för, även om jag kanske inte har de direkta
              vetenskapliga beläggen för det, att det finns en koppling mellan
              våld och brist på språk, att det när orden inte räcker till är
              lättare att ta till sparkar och knytnävar. Det finns säkert flera
              aspekter på det här.
            </seg>
            <seg xml:id="i-d04cc4b5e6005d70-0">
              Regeringens läsa-skriva-satsning är viktig, men jag är medveten
              om att det kommer att ta tid innan det här slår igenom.
            </seg>
            <seg xml:id="i-8fb44bae37c61ecc-0">
              Men det handlar inte bara om vad vi kan göra på den politiska
              nivån, oavsett om vi är politiker i riksdagen eller om vi är aktiva
              på kommunal nivå. Vi måste också tala om de vuxnas roll här. Jag
              vet att det finns siffror på hur många minuter vuxna talar med
              barn, egna barn eller andras barn. Vi har ett eget civilt ansvar.
            </seg>
            <seg xml:id="i-921b7614e71735a2-0">
              Det är därför glädjande att se att barn är den grupp som är mest
              flitig på biblioteken. Men jag är övertygad om att det här är
              ett område som vi kommer att behöva arbeta med därför att språket
              är nyckeln till så mycket annat, till delaktighet och till glädje
              men också till att man ska kunna bli en fullvärdig samhällsmedborgare.
            </seg>
          </u>
          <note type="speaker" xml:id="i-94f942792c4ea01b-0">
            Anf. 104 TINA EHN (MP) replik:
          </note>
          <u who="tina_ehn_94fa72" xml:id="i-80e00a53f9e61a44-4">
            <seg xml:id="i-93118ba8d2811eb2-0">
              Fru talman! Någon har sagt: Där konsten tar slut tar våldet vid.
              Jag kan bara dela den uppfattningen.
            </seg>
            <seg xml:id="i-686a8f55cfa9af10-0">
              Jag tycker också att det är otroligt viktigt att man får utveckla
              sitt språk och att man får en möjlighet till det i samhället.
              Jag tror att det är bra att man går in och satsar på kultur för
              barn även i skolan. Jag tycker att det ska vara en självklar sak.
              Jag har alltid ansett att kulturen hela tiden ska finnas i det
              dagliga och inte vara någonting som bara är en linje en viss tid
              på dygnet. Därför tror jag att detta är en väldigt bra sak.
            </seg>
            <seg xml:id="i-d5f5f96004bbfcc9-0">
              Sedan är det regeringens val att göra det här till Skapande skola
              och så vidare. Vi hade kanske gjort på ett annat sätt, men så
              är det i politiken. Man får följa upp det här. Jag tror att det
              är en bra satsning.
            </seg>
            <seg xml:id="i-2754947a4fd503f9-0">
              Det finns en annan satsning i kulturpolitiken, och det är den
              här koffertmodellen, som nu kommer att genomföras i de här länen,
              som vi hörde talas om. Det är också intressant. Vi har sagt att
              det är bra att man försöker plocka ned kulturen och få den mer
              från ett underifrånperspektiv.
            </seg>
            <seg xml:id="i-2033a1106e596354-0">
              I dag har vi fått mycket kritik för den rödgröna budgeten, att
              vi har en summa som inte är så stor. Men 94 miljoner är ändå 94
              miljoner. Men vi har tydligen inte specificerat önskelistan tillräckligt
              för att majoriteten ska kunna kritisera det. Samtidigt ser jag
              att koffertmodellen också är en önskan om vad som ska ske. Där
              har man inte heller specificerat allting exakt.
            </seg>
            <seg xml:id="i-4fa589a3e11c9e7a-0">
              Nu har jag inte följt den här frågan i detalj så länge som kanske
              alla andra här har gjort. Men jag har läst Kulturrådets remissvar.
              Det handlar en hel del om att man skulle vilja ha den här utvärderingen.
              Så jag tänkte nu fråga hur det kommer att se ut. Vad blir det
              för utvärderingar av det här? När sker det och så vidare?
            </seg>
          </u>
          <note type="speaker" xml:id="i-1ac419bce6e5848b-0">
            Anf. 105 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-f941d6824ef7764f-17">
            <seg xml:id="i-77885e73a7aff387-0">
              Fru talman! Koffertmodellen är, kan man väl säga, resultatet
              av en lång tids önskemål från regionerna. Man ser att det i den
              delen inte går att ha en nationell kulturpolitik som ska se likadan
              ut över hela landet. Att vi har nationella kulturpolitiska mål
              är en sak, men hur man arbetar för att uppfylla de här målen är
              någonting helt annat.
            </seg>
            <seg xml:id="i-da57059e625ce975-0">
              Jag har haft ett antal möten med företrädare för regionerna.
              De har i sin tur också haft diskussioner med Kulturrådet. Det
              här är en lång process. Den är inte helt enkel. Men vår absoluta
              vision är att kulturen i stort därmed också ska få en mycket större
              betydelse än vad den kanske har haft.
            </seg>
            <seg xml:id="i-db11c5b8ccea02e9-0">
              Även om inte Tina Ehn kom in på pengar i det här sammanhanget
              kan jag nämna att en vanlig fråga som jag fick från början, när
              vi sade att vi ville regionalisera och demokratisera kulturpolitiken,
              var: Är det här statens sätt att minska sitt engagemang, att skära
              ned på anslagen? Då var vi väldigt tydliga med att det inte var
              det, och det är det fortfarande inte.
            </seg>
            <seg xml:id="i-7d0653ea940d90a8-0">
              Däremot kan jag till min glädje konstatera att detta inte bara
              har fått till följd att många möten har skett och att många har
              engagerat sig lokalt i kulturpolitiken, utan man har också på
              flera håll beslutat att satsa mer pengar lokalt på kulturen. Förhoppningen
              är att det ska komma fler bidragsgivare som ansluter sig och vill
              vara med och stödja kultur för alla.
            </seg>
            <seg xml:id="i-7d5b47c701eaf42c-0">
              Det infördes en trevlig tradition här i riksdagen under den förra
              mandatperioden, och det är att vi önskar varandra god jul. I alla
              fall önskar jag er en god jul med en bokgåva. Alla som har varit
              uppe och debatterat med mig, kanske ytterligare någon, kommer
              att få en bok som jag varmt kan rekommendera. Ni får samma bok
              allihop, och det är Émile Ajars Med livet framför sej .
            </seg>
            <seg xml:id="i-6f5bb4e859fd8db8-0">
              Läser du den har du många lyckliga timmar framför dig!
            </seg>
          </u>
          <note type="speaker" xml:id="i-ed01735b95b2fa0d-0">
            Anf. 106 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-7">
            <seg xml:id="i-52695d93d9122352-0">
              Fru talman! Satsningen på kultur i skolan gläder mig verkligen,
              för det finns ingen viktigare grupp i samhället att dela med sig
              till och få del av kultur från än skolbarnen. Besparingarna inom
              skolan drabbar hårt och på sikt. Den som sår vinden får som bekant
              skörda stormen. Detta tycker jag alltså är bra.
            </seg>
            <seg xml:id="i-2962903db29a68ff-0">
              Men det finns något som jag skulle vilja fråga om. I en del av
              våra friskolor runt om i landet här i Helsingfors finns det många
              saknas det skolbibliotek. Jag tänker på tanken med Skapande skola.
              Detta måste väl också rimligtvis tillfalla de barn som går i friskolorna,
              så att de tidigt kommer i kontakt med läsandet och bokstävernas
              underbara värld.
            </seg>
            <seg xml:id="i-d890adf843eb46ea-0">
              Det var en liten fråga jag hade. Jag kanske kan få spä på med
              lite mer.
            </seg>
            <seg xml:id="i-3ce1e8f7a3f0a334-0">
              Just när det gäller läsfrämjande åtgärder har jag varit lite
              undrande inför de åtgärder som har vidtagits när det gäller att
              dra in en del av stödet eller hela stödet till En bok för alla,
              vars barnböcker betydde väldigt mycket. Att kunna köpa en fyrfärgsbok
              för 25 spänn betydde mycket. Det handlar om andra viktiga läsfrämjande
              projekt, som Läs för mej, pappa! Och det handlar om bensinmacksbiblioteken.
              Då är det inte barn det gäller, men det gäller kanske läsovana
              gubbar som kör långtradare.
            </seg>
            <seg xml:id="i-9c7197f3bc7ba795-0">
              Det kommer till någonting nytt i stället för det ena eller det
              andra. Kulturbryggan är en ny skapelse som ersätter Framtidens
              kultur. Då skulle jag vilja haka på ytterligare en fråga: För
              vem är Kulturbryggan tänkt?
            </seg>
          </u>
          <note type="speaker" xml:id="i-95583129e2a443f4-0">
            Anf. 107 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-f941d6824ef7764f-18">
            <seg xml:id="i-eb3b13fe011fad38-0">
              Fru talman! Jag ska bara säga något kort till Tina Ehn, eftersom
              jag glömde att säga vem som skulle stå för utvärdering. Det kommer
              att bli analysmyndigheten.
            </seg>
            <seg xml:id="i-23ef3e465bf8f1e4-0">
              Det saknas skolbibliotek, talade Bengt Berg om. Ja, det var någonting
              som vi i Alliansen ofta fick höra under vår tid i opposition.
              Det var mycket uppvaktningar från Författarförbundet och många
              andra, även skolor, om att det saknades skolbibliotek. Då är det
              glädjande, tycker jag, att den här regeringen redan under förra
              mandatperioden skrev in i skollagen det är Jan Björklund som har
              ansvar för det att det ska finnas skolbibliotek på skolorna. Vi
              har alltså stärkt detta. Det skedde alltså med Alliansens hjälp.
            </seg>
            <seg xml:id="i-d8d997b85d18c725-0">
              Sedan handlar det om En bok för alla. Jag hoppas att jag får
              en chans att gå in på det som man brukar säga från den nuvarande
              oppositionens sida, att det är för passivt, för lite och för sent.
              Det har vi hört många gånger. Men hittills har jag inte hört det
              mer än en, tror jag. När det gäller att man tycker att vi är passiva
              vet jag inte om det beror på att vi har gjort en del förändringar
              som man inte uppskattar.
            </seg>
            <seg xml:id="i-6f831aaa8101a006-0">
              Låt oss dock ta En bok för alla. Det handlar om ett anslag som
              infördes i början av 1970-talet, tror jag. Det var en helt annan
              bokvärld då. Det var svårt med böcker. Det fanns nämligen bland
              annat fasta bokpriser, tror jag, och man fick inte sälja böcker
              var som helst. Pocketboken hade precis gjort sin entré. En bok
              för alla var viktig på sin tid, men det är inte samma sak som
              att En bok för alla ska finnas för alltid.
            </seg>
            <seg xml:id="i-b3abbc69d5ed222e-0">
              När det gäller den del som handlar om barnböcker kan jag se att
              En bok för alla fortfarande lever i allra högsta välmåga, och
              man ger fortfarande ut barnböcker. De pengar som gick till En
              bok för alla finns dock kvar inom litteraturområdet och går till
              andra läsfrämjande verksamheter.
            </seg>
            <seg xml:id="i-4eb14c5d092fb169-0">
              Samma sak gäller en del andra verksamheter; bara för att man
              en gång gör ett försök är det inte sagt att pengarna alltid måste
              stanna kvar inom samma anslag. Då kommer vi aldrig att komma vidare,
              och vi kommer aldrig att kunna förnya något. Vi har tvärtom satsat
              extra miljoner just på läsfrämjande.
            </seg>
          </u>
          <note type="speaker" xml:id="i-d50dbca46acb6df5-0">
            Anf. 108 BENGT BERG (V) replik:
          </note>
          <u who="bengt_berg_48756a" xml:id="i-d0891ef3143c23ac-8">
            <seg xml:id="i-d978afc1796e432e-0">
              Fru talman! Jag ska bara helt kort kommentera två saker.
            </seg>
            <seg xml:id="i-af07d9ef101816dc-0">
              Betyder det faktum att det ska finnas skolbibliotek på friskolorna
              att det finns skolbibliotek på friskolorna?
            </seg>
            <seg xml:id="i-a07d19c50e8fca85-0">
              När det sedan gäller En bok för alla lever den vidare på grund
              av många idealisters bidrag, men den är mycket reducerad och priserna
              har måst höjas på grund av uteblivet statligt stöd för detta.
            </seg>
            <seg xml:id="i-c17b6b2cda4aa6b5-0">
              Det är givetvis så att det väldigt mycket är pengar det handlar
              om också när man diskuterar kulturpolitik. Jag avslutar min replik
              med att googla på pengar i mitt inre, och då är det några rader
              av Verner von Heidenstam som dyker upp. Det är givetvis följande:
              Det är skam, det är fläck på Sveriges banér, att medborgarrätt
              heter pengar.
            </seg>
          </u>
          <note type="speaker" xml:id="i-757b3791f4fd37a6-0">
            Anf. 109 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-f941d6824ef7764f-19">
            <seg xml:id="i-a5823cb657218aab-0">
              Fru talman! Verner von Heidenstam var den fjärde mannen; vi kanske
              egentligen skulle ha lite fler kvinnor. Det handlar väl dock om
              den 140-gradiga skalan då man inte hade fri rösträtt, så det går
              väl inte riktigt att jämföra även om jag också, likt Bengt Berg,
              tycker att detta är en mycket vacker dikt. Det finns för övrigt
              också en utmärkt bok av Per Gedin som jag kan rekommendera och
              som handlar om Verner von Heidenstam, i den mån Bengt Berg inte
              redan har mött den.
            </seg>
            <seg xml:id="i-259c1ca7e8cb7c7f-0">
              Jag vet inte; ska vi kanske återgå till En bok för alla och den
              situation som nu råder på bokmarknaden, eftersom Bengt Berg gärna
              skulle se att detta återinfördes. Det vet jag att till och med
              Mona Sahlin tog upp som ett av förslagen. Det är dock inte ett
              system som når upp till dagens nivå. Vi har i dag en helt annan
              tillgång till böcker än vad man hade i början på 70-talet när
              En bok för alla infördes.
            </seg>
            <seg xml:id="i-fc295911b7009f97-0">
              Jag ser alltså för min del inte att detta skulle bidra till särskilt
              mycket, och det tror jag egentligen inte att någon annan i kammaren
              eller ens i det bokläsande Sverige heller gör. Böcker är i allmänhet
              i dag heller inte särskilt dyra. Det ska vi vara väldigt glada
              för. Dock ska naturligtvis även Bengt Berg få en bok!
            </seg>
          </u>
          <note type="speaker" xml:id="i-3130be30bed0d59d-0">
            Anf. 110 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-9">
            <seg xml:id="i-4fcb204e6fdade90-0">
              Fru talman! Jag har två funderingar till kultur- och idrottsministern,
              en om nutiden och en om framtiden.
            </seg>
            <seg xml:id="i-ba69e5b406af14ec-0">
              I slutet av sitt anförande sade kultur- och idrottsministern
              att hon uppskattade debatten oavsett var den kom ifrån. Jag har
              dock tvivlat på detta de senaste dagarna. Det är så att Filminstitutet
              inte riktigt tycker att det kan klara det uppdrag man har fått
              från regeringen utan i stället ständigt driver debatten om anslagen.
              Detta har föranlett statsrådet att skriva brev till styrelseordföranden
              och ifrågasätta Filminstitutets vd:s höga tonläge, som det står
              i brevet.
            </seg>
            <seg xml:id="i-21d617e087d9f66d-0">
              Min fundering blir: Är det ett nytt sätt att styra en myndighet
              att skicka brev om myndigheten försöker utöva sitt uppdrag? Och
              det är inte nog med detta en av kulturministerns politiskt sakkunniga,
              Erik Kristow, går ut i medierna och kallar Filminstitutet en alltför
              välbekant klagosång från otacksamma bidragstagare.
            </seg>
            <seg xml:id="i-0c78b7420d834b40-0">
              Jag undrar: Är det en inställning som omfattar flera på Kulturdepartementet
              att våra institutioner som får pengar från statsbudgeten är otacksamma
              bidragstagare? Jag har i alla fall inte hört någon kulturinstitution
              som inte tycker att den ständigt behöver mer resurser för att
              förverkliga någonting den brinner för.
            </seg>
          </u>
          <note type="speaker" xml:id="i-3aca82d933e1a89e-0">
            Anf. 111 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-f941d6824ef7764f-20">
            <seg xml:id="i-e209198267d97987-0">
              Fru talman! Vad Erik Kristow har skrivit på Facebook får stå
              för honom själv. Han har även kommenterat detta, tror jag, så
              det står inte jag bakom.
            </seg>
            <seg xml:id="i-2c4d1bac3fba1efa-0">
              Däremot är det riktigt att jag har skrivit ett brev. Jag var
              nämligen också överraskad över den reaktion Bengt Toll gav uttryck
              för i medierna innan vi hade hunnit prata om detta. Mycket av
              det satsningen på digitala biografer, vilket är väldigt välkommet,
              bygger på är nämligen underlag från Svenska filminstitutet. Man
              har sett framför sig att det kommer att bli ett stort teknikskifte,
              och man tror att det kommer att sätta fart under 2012. Det är
              också därför vi har valt att göra vår satsning från 2012.
            </seg>
          </u>
          <note type="speaker" xml:id="i-52ada4bdddd17a1f-0">
            Anf. 112 BERIT HÖGMAN (S) replik:
          </note>
          <u who="berit_hogman_28748f" xml:id="i-b6f36bb53ef14eba-10">
            <seg xml:id="i-7fea94f40ee1829b-0">
              Herr talman! Vi har också haft besök av Filminstitutet där man
              konstaterade att det nog kommer att vara lite för långt fram.
              Men vi släpper denna fråga och tar en mer positiv fråga, som handlar
              om framtiden.
            </seg>
            <seg xml:id="i-5ae7b3ed1e0d0094-0">
              Det rör kulturen som tillväxtfaktor. Satsningen på 73 miljoner,
              som nu är 70, ligger hos Nutek, och statsrådet har också tillsatt
              ett slags råd. Vad jag förstår är det lite tandlöst, men statsrådet
              får gärna svara på vad rådet ska göra i denna fråga.
            </seg>
            <seg xml:id="i-8ea97f191f4a60f4-0">
              Min fundering är dock: Vi har en idé att också använda idrotten
              som en faktor för tillväxt. En av punkterna i detta program handlar
              om att stötta stora internationella arrangemang i vårt land där
              sporten och idrotten kan utgöra en väldigt viktig del. Tidigare
              har statsrådet sagt nej till stöd till stora arrangemang, men
              min fråga är: Kan statsrådet ha en fundering inför framtiden att
              ändra sig i detta ställningstagande för tillväxtens skull?
            </seg>
          </u>
          <note type="speaker" xml:id="i-8b62f20aabbbf8d2-0">
            Anf. 113 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-f941d6824ef7764f-21">
            <seg xml:id="i-d1f2881adab0fcfc-0">
              Herr talman! Tandlöst eller inte vi har inte förutsatt att det
              ska ha särskilt vassa tänder. Rådet är just ett råd och består
              av kulturskapare, inte av organisatörer. Det är för att man ska
              se att de medel som är avsatta i denna handlingsplan också ska
              hamna där de behövs och även bistå såväl oss politiker som Tillväxtverket
              och andra med förslag utifrån de kontakter man har när det gäller
              var dessa pengar gör mest nytta.
            </seg>
            <seg xml:id="i-eba5da91fce17c9d-0">
              Jag har hela tiden sagt att vi är väldigt positiva till fler
              stora, internationella evenemang på idrottsområdet. Flera får
              vi också här. Det är dock en helt annan sak än att tycka att man
              ska lägga 3 ½ miljard kronor på ett fotbolls-EM med väldigt bristfälliga
              ekonomiska kalkyler och för att bygga ut arenor som ganska bums
              därefter skulle rivas. Det tycker vi inte är en god användning
              av skattebetalarnas medel. Jag kan säga att jag tror att jag har
              fått ett eller två mejl efter detta beslut, så det verkar som
              att svenska folket delar vår uppfattning.
            </seg>
            <seg xml:id="i-17684f3716c9e5c6-0">
              Apropå det Berit Högman var inne på inledningsvis, att det var
              passivt, undrar jag hur man kan se det som passivt. Vi talar om
              Skapande skola, som man också prisar från oppositionen, och den
              utbyggnad av allianserna som gjordes under föregående mandatperiod,
              som vi också har lagt extra pengar på.
            </seg>
            <seg xml:id="i-6d8cce04bf32cff4-0">
              Vi talar om den förlängning vi gjorde av Access under ytterligare
              två år med 100 miljoner kronor och den handlingsplan för kultur,
              kulturella och kreativa näringar som nu verkar. Vi har den satsning
              vi har gjort på Hus med historia och de renoveringar vi nu sätter
              i gång efter åratal av försummelser av bland annat Nationalmuseum
              och Kungliga Operan. Vi har det uppdrag vi har gett till Forum
              att skildra kommunismens brott mot mänskligheten. Över hundra
              miljoner människor har mördats.
            </seg>
            <seg xml:id="i-5a31e981feeba8ad-0">
              Vi har vågat förändra. Vi förändrar musiklivet, och vi har haft
              kulturutredningar och filmutredningar.
            </seg>
            <seg xml:id="i-fd86a04039cdac03-2">
              (Applåder)
            </seg>
          </u>
          <note type="speaker" xml:id="i-7b6cb990e75e20ac-0">
            Anf. 114 AMIR ADAN (M):
          </note>
          <u who="amir_adan_fbaabe" xml:id="i-c17274e531c175ee-0">
            <seg xml:id="i-d78f155f0318d7d6-0">
              Herr talman! Jag skulle vilja uppehålla mig i utgiftsområde 17
              vid framför allt den del som berör idrotten.
            </seg>
            <seg xml:id="i-501f6e9de8730628-0">
              Sverige är fantastiskt när det gäller idrott. Just nu i denna
              stund är världens mest omskrivna fotbollsspelare svensk, världens
              bästa simmerska svensk, några av de ledande stjärnorna i världens
              bästa hockeyliga svenskar, världens bästa längdskidåkare svenskar,
              världens fjärde bästa manlige tennisspelare svensk detta som exempel
              på att idrottslandet Sverige fortsätter att producera världsstjärnor.
              Det faktum att Angelica Bengtsson söndagen den 23 november 2010
              fick priset Årets nykomling i friidrottsvärlden visar att även
              framtiden ser ljus ut för svensk idrott. Men idrotten är inte
              bara elit och spets utan också bredd och djup gemenskap.
            </seg>
            <seg xml:id="i-5bf67de67b1c0c6f-0">
              Riksidrottsförbundet har 70 olika idrotter anslutna, 2,2 miljoner
              aktiva idrottsutövare, 400 000 förtroendevalda och 900 000 passiva
              stödmedlemmar. Det finns, inte att förglömma, ett stort antal
              övriga icke-Riksidrottsförbundsanslutna idrotter samt människor
              som regelbundet besöker exempelvis privata gym och kommunala simhallar
              och springer på joggingspår. Idrott i Sverige är i större utsträckning
              än i de flesta andra länder till för alla som bor här, oavsett
              social bakgrund och privata ekonomiska muskler.
            </seg>
            <seg xml:id="i-1dfae20b5d156849-0">
              Detta är en svensk modell som vi fortsatt ska värna. Det är med
              omsorg om denna svenska idrottsmodell som regeringens stora satsning,
              500 miljoner kronor årligen, på Idrottslyftet ska ses. Denna satsning,
              som sjösattes 2007, är en tydlig ambition och uttalad önskan om
              att idrotten ska nå ännu fler och bli ännu bredare. Enbart i Helsingfors
              bidrog Idrottslyftet med drygt 36 000 nya gympatimmar i skolan
              under Idrottslyftets år tre.
            </seg>
            <seg xml:id="i-d7353b8153562dde-0">
              I dessa tider när begrepp som svensk och svenskhet diskuteras
              tenderar idrottens symbolvärde att bli ännu viktigare. Under 80-
              och 90-talet skördade den franske ultranationalisten Jean-Marie
              Le Pen stora framgångar med ett budskap som enkelt uttryckt gick
              ut på: fyra miljoner arbetslösa fransmän är lika med fyra miljoner
              invandrare. Det var ett tänk där människor delades in i vi och
              de. Hans teorier blev dock motbevisade i samband med fotbolls-VM
              1998 som hölls i Frankrike. Hemmanationen vann mästerskapet, och
              stor nationalhjälte, och därmed den yttersta symbolen för Frankrike,
              blev den nordafrikanske muslimske invandraren vid namn Zinedine
              Zidane.
            </seg>
            <seg xml:id="i-861008785beda4dc-0">
              Årets svenska mästare i fotboll, Malmö FF, har fem spelare i
              sin trupp som inte har invandrarbakgrund. Nykomlingen i nästa
              års allsvenska fotboll är Syrianska FC, och Zlatan är en av världens
              mest omskrivna fotbollsspelare. Det nya och färgglada Sverige
              åskådliggörs på idrottsarenorna runt omkring i Sverige.
            </seg>
            <seg xml:id="i-96ec8f958af32a22-0">
              Herr talman! I budgeten satsar regeringen lite drygt 1,7 miljarder
              på svensk idrott nästa år. Den gamla och oförutsägbara finansieringsmodellen
              där idrotten finansierades via Svenska Spels överskott ersätts
              med en finansieringsmodell via skatter. Det är en rimlig och logisk
              förändring. Jag skulle dock i detta sammanhang vilja lyfta upp
              tre områden där idrotten har potential att förbättra sig.
            </seg>
            <seg xml:id="i-ee0d2c065a0a80c4-0">
              Det första området handlar om integration. Svensk idrott är alltjämt
              segregerad. Unga män med invandrarbakgrund ägnar sig åt fotboll
              och kampsport men bara i undantagsfall åt ishockey, ridsport,
              tennis och golf. Gamla strukturer behöver i detta sammanhang brytas.
            </seg>
            <seg xml:id="i-1e0ea880973752ac-0">
              Det andra området handlar om brottsförebyggande arbete. Idrotten
              har, som få andra, potential att sätta in ungdomar med stor benägenhet
              att hamna i kriminalitet och missbruk, företrädesvis unga män
              från socialt utsatta områden, i ett socialt sammanhang som skyddar
              dem mot destruktiva krafter. Detta sker redan i dag men kan utvecklas
              och förbättras ytterligare.
            </seg>
            <seg xml:id="i-af683513edd84ba7-0">
              Det tredje området är jämställdhet. Fortfarande är det ont om
              pojkar och män i stallen och på gymnastikmattorna och ont om tjejer
              och kvinnor i ishockeyhallarna. Det finns gamla könsmönster kvar
              som inte tjänar någon och som vi behöver jobba mer med.
            </seg>
            <seg xml:id="i-cfd8f6c95f0eeb5b-0">
              Slutligen, herr talman, vill jag säga att Sverige är fantastiskt
              när det gäller idrott. Vår bredd bidrar till bättre folkhälsa,
              fostrar den uppväxande generationen i ansvarstagande och social
              träning samt förgyller mångas tillvaro på läktare och framför
              tv-apparaterna där hemma i soffan. Regeringen värnar vår svenska
              idrottsmodell genom att satsa på den ekonomiskt men talar också
              om dess utvecklingspotential.
            </seg>
            <seg xml:id="i-2689ddb7d6c45053-0">
              Med dessa ord vill jag yrka bifall till förslaget i KrU1 gällande
              utgiftsområde 17.
            </seg>
          </u>
          <note type="speaker" xml:id="i-7df6e8006e7baa3b-0">
            Anf. 115 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-11">
            <seg xml:id="i-4b5e051ba2930af7-0">
              Herr talman! Jag måste säga att jag inte delar Amir Adans oro
              när det gäller att alla grupper inte ägnar sig åt samma typ av
              verksamhet i exakt samma utsträckning. Jag skulle vilja veta om
              det är Moderaternas uppfattning att samhället är jämställt bara
              den dag då alla etniska grupper och båda könen ägnar sig åt ishockey,
              fotboll, spelar klarinett och dylikt i exakt samma utsträckning.
              Jag har lite svårt att se det, och jag har lite svårt att få ihop
              det med Moderaternas ideologiska utgångspunkt om individualism
              och valfrihet.
            </seg>
            <seg xml:id="i-a98dfd394b3f9f94-0">
              Jag var någon sekund för sen att begära replik på kulturministerns
              anförande. Men du var inne på vi och de, Amir Adan. Med anledning
              av det undrar jag om du delar den uppfattning som kulturministern
              framförde i ett citat i slutet av sitt anförande om att den svenska
              kulturen endast är barbari. Det är en uppfattning som även statsminister
              Fredrik Reinfeldt har framfört efter idrottskravaller. Skulle
              man kunna tänka sig att Moderaterna uttalade sig på det sättet
              om något annat lands kultur, eller är det bara den svenska kulturen
              som blott är barbari?
            </seg>
          </u>
          <note type="speaker" xml:id="i-e8a5e54d6b3f6cc0-0">
            Anf. 116 AMIR ADAN (M) replik:
          </note>
          <u who="amir_adan_fbaabe" xml:id="i-c17274e531c175ee-1">
            <seg xml:id="i-cd993ead8e4c2f9c-0">
              Herr talman! När det gäller idrotten kan vi ta ett exempel, innebandy.
              I en undersökning visade det sig att ingen med utländsk härkomst
              var aktiv inom innebandyn på hög nivå, som landslagsspel, varken
              inom juniorbandy eller inom vuxenbandy, oavsett kvinnligt eller
              manligt. Det är att ha en idrott där det enbart är svenskar med
              svensk bakgrund som utövar den och där det inte finns möjlighet
              att ha en blandad konstellation. Meningen med integrationen är
              att få andra bilder, att få en blandad kompott, få möjligheten
              att träffa andra från andra områden, från andra situationer. Om
              vi har en uppdelning där vissa oavsett om det nu har med ekonomiska
              förutsättningar att göra eller inte spelar golf medan andra som
              kommer från till exempel Rinkeby inte har möjlighet att spela
              golf och bara kan hålla på med fotboll anser jag att det självklart
              är ett problem.
            </seg>
          </u>
          <note type="speaker" xml:id="i-0b6c3100fe2d6059-0">
            Anf. 117 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-5ad8ff195918b0ff-12">
            <seg xml:id="i-7be9bef0f3018515-0">
              Herr talman! Jag tolkar det som att det är Moderaternas uppfattning
              att vi med skattemedel ska se till att alla etniska grupper ska
              vara lika representerade inom alla olika typer av idrotter och
              kulturverksamheter.
            </seg>
            <seg xml:id="i-2814e5dd296138ab-0">
              Jag fick inget svar på frågan om du, Amir Adan, delar kulturministerns
              och statsministerns uppfattning om att den svenska kulturen blott
              är barbari och huruvida det är tänkbart att Moderaterna anser
              det om något annat lands kultur.
            </seg>
          </u>
          <note type="speaker" xml:id="i-15505139114c5071-0">
            Anf. 118 AMIR ADAN (M) replik:
          </note>
          <u who="amir_adan_fbaabe" xml:id="i-c17274e531c175ee-2">
            <seg xml:id="i-7eb5a4e8892d50af-0">
              Herr talman! Skattepengar är det inte fråga om det i det här
              fallet. Det vi vill se är att alla ska ha en möjlighet att testa
              på alla typer av idrotter och få en möjlighet att se vad det finns
              för typer av idrott.
            </seg>
            <seg xml:id="i-e4bac810ac79c1aa-0">
              Sedan har vi inte sagt att vi genom att skattefinansiera ska
              se till att den som bor i till exempel Rinkeby ska få spela golf.
              Det är inte det som är frågan.
            </seg>
            <seg xml:id="i-4c232cc53c36a92c-0">
              Vad gäller fråga nr 2 är svaret ja. Jag stöder både det som kulturministern
              har tagit upp och det som Fredrik Reinfeldt har talat om tidigare.
            </seg>
          </u>
          <note type="speaker" xml:id="i-c81e36c67a764f5b-0">
            Anf. 119 GUSTAF HOFFSTEDT (M):
          </note>
          <u who="gustaf_hoffstedt_af0926" xml:id="i-b37844d0d75dd566-0">
            <seg xml:id="i-8bad56dc741e95fd-0">
              Herr talman! Det är på sitt sätt en fördel att vara sist på talarlistan.
              Då får man förmånen att lyssna av alla kloka tankar och förhoppningsvis
              klargöranden, inte minst från den sida som jag själv inte representerar,
              De rödgröna. Det enda klargörande dock som jag hört från den sidan
              är att varje anständig nation måste hålla sig med en kunglig opera,
              som vi fått höra från vänsterpartisten Bengt Berg. Det är ett
              intressant påpekande i sig att det inte räcker med en opera, den
              ska vara kunglig också.
            </seg>
            <seg xml:id="i-d83f23e974b7b65d-0">
              I övrigt är det nog otydligheter och otydligheter. Min moderata
              kompis Cecilia Magnusson var ganska snäll när hon sade att pengarna
              från den rödgröna sidan skulle räcka till fria entréer, de 94
              miljoner som De rödgröna sätter av i ramökning. Kostnaden för
              fri entré var 96 miljoner senast, och då gällde det enbart basutställningar.
            </seg>
            <seg xml:id="i-3efa7e67a76bd36b-0">
              Den långa listan av satsningar i övrigt där det ska vara mer
              av allt, allt ska öka och det ska vara fler utbetalningar från
              De rödgröna är satsningar som är fullständigt ofinansierade. Christer
              Nylander kommenterade alla de här satsningarna på ett föredömligt
              sätt tidigare. Till allt detta finns det inte en enda krona. Det
              går inte, herr talman, att ta ställning till de här förslagen
              av det skälet. Det saknas helt enkelt preciseringar.
            </seg>
            <seg xml:id="i-3249748a0a95cd09-0">
              Jag anser att Sveriges kulturskapare är förtjänta av en mycket
              mer stringent politik än så. De har inget att vinna på den här
              typen av låtsaspengar. Då får vi höra från utskottets ordförande,
              Berit Högman, att det här inte gäller 2011, utan det ska ses som
              en ambition för framtiden. Det är lite grann som vid regnbågens
              slut, där väntar en skattkista. Men på det viset ska vi inte bedriva
              politik i Sveriges riksdag. Vad kulturskaparna behöver är riktiga
              pengar, och det är precis vad kulturministern och regeringen anvisar.
            </seg>
            <seg xml:id="i-8e06180821dead8a-0">
              Tom Cruise har en mycket känd replik i filmen Jerry Maguire som
              jag tycker skulle passa i det här sammanhanget. Show me the money,
              skriker kan ut om och om igen. Och det är vad jag vill se, visa
              oss pengarna! På vilket sätt ska De rödgröna finansiera alla de
              satsningar som de säger sig vilja göra? Det är vi alla förtjänta
              av att få höra.
            </seg>
            <seg xml:id="i-2570790da64b8d36-0">
              Till sist Mattias Karlsson, Sverigedemokraterna, som alltså citerar
              Vilhelm Moberg när han drar en lans inte Moberg utan Mattias Karlsson
              för Sverigedemokraternas isolationistiska politik. Är inte det
              intressant? Jag vill bara påminna om att Vilhelm Mobergs allra
              mest kända roman handlar om flyktingar från Sverige som flydde
              bristen på religionsfrihet och svälten som var här i vårt land
              på den tiden till ett land som med hjärta och värme tog emot dem.
            </seg>
          </u>
          <note xml:id="i-5e62af8215932804-1">
            Överläggningen var härmed avslutad.
          </note>
          <note xml:id="i-759154626a431a8e-0">
            13 § Utbildning och universitetsforskning
          </note>
          <note xml:id="i-44ecae42c975e2e3-6">
            Föredrogs
          </note>
          <note type="speaker" xml:id="i-f0c29adadb77e620-0">
            Anf. 120 MIKAEL DAMBERG (S):
          </note>
          <u who="mikael_damberg_23b905" xml:id="i-305007dad866d60f-0">
            <seg xml:id="i-9b9e3ce267ceda91-0">
              Herr talman! 13 476 elever gick ut nian i våras utan godkänt
              betyg i svenska, engelska eller matematik. Det är den högsta andelen
              elever sedan 1998, då det nuvarande betygssystemet infördes.
            </seg>
            <seg xml:id="i-e3b3f90c57f2f5f2-0">
              För någon vecka sedan presenterades den senaste PISA-undersökningen,
              som visade att svenska elever fortsätter att tappa i kunskaper
              i matematik och naturvetenskap. Men än mer anmärkningsvärt är
              att de svenska eleverna också tappar stort på två områden där
              vi tidigare utmärkte oss positivt. Det handlar om läsförståelse
              och likvärdighet i den svenska skolan.
            </seg>
            <seg xml:id="i-6002b6b4ab3b37ac-0">
              Elevernas socioekonomiska bakgrund har större betydelse för kunskapsresultaten
              än i OECD-genomsnittet. Skillnaderna mellan infödda elever och
              elever med utländsk bakgrund är nu bland de största i hela OECD.
            </seg>
            <seg xml:id="i-733ea9a89cb98552-0">
              Skolverket har visat att denna växande skolsegregation är en
              av anledningarna till de sjunkande kunskapsresultaten, både för
              de framgångsrika eleverna och för de svagare eleverna. Och segregationen
              fortsätter att växa. Faktum är att i de mest välbärgade bostadsområdena
              är det bara ett par procent av eleverna som inte blir behöriga
              till gymnasieskolan medan andra skolor i fattigare bostadsområden
              kan ha över 40 procent av eleverna som inte når behörigheten.
              Det är alltså 20 gånger vanligare att inte nå behörigheten i de
              här skolorna. Det här är fullständigt oacceptabelt.
            </seg>
            <seg xml:id="i-58d3f0a42d0ece1b-0">
              Herr talman! I detta allvarliga läge hade jag förväntat mig att
              utbildningsministern hade deltagit i dagens budgetdiskussion,
              så att vi kunde ha fått en ordentlig debatt om läget och vad som
              måste göras för att vända utvecklingen. Jag är förvånad över att
              Jan Björklund har prioriterat annat en dag som denna.
            </seg>
            <seg xml:id="i-a553bc505c9252f8-0">
              Men regeringen kommer inte undan en offentlig diskussion om vad
              som måste göras här och nu. Det duger inte att säga att eleverna
              och föräldrarna får vänta ett decennium på bättre resultat. Vi
              socialdemokrater har därför i dag lämnat in en begäran om en särskild
              riksdagsdebatt med anledning av det allvarliga läget i svensk
              skola.
            </seg>
            <seg xml:id="i-8da3ecb5a5faefec-0">
              Högtidstalen om en likvärdig skola som jämnar ut livschanser
              mellan barn ekar i dag ganska tomt. Faktum är att det mer än någonsin
              tidigare är så att dina skolresultat påverkas av vilka som är
              dina föräldrar, och det är, som bekant, ingenting som man lätt
              påverkar eller kan välja själv.
            </seg>
            <seg xml:id="i-b3c2f99edf1a54a7-0">
              Den hårda verkligheten är att den svenska skolan i dag inte längre
              lyckas kompensera för de massiva skillnaderna i kulturellt kapital
              som barnen får med sig från hemmet. Därför är business as usual
              inte ett alternativ i skolpolitiken. Det behövs förändring och
              utveckling, en modern skolpolitik som sätter kunskap och kreativitet
              i fokus, en skolpolitik som har siktet inställt på framtiden.
              Det är det här som jag tycker att dagens budgetdebatt borde handla
              om.
            </seg>
            <seg xml:id="i-c379289e7e029d19-0">
              Jag är övertygad om att Sverige måste pröva och ompröva många
              av de metoder och verktyg vi tidigare använt i skolpolitiken.
              De gamla svaren räcker uppenbarligen inte till. För mig och socialdemokratin
              är utgångspunkten för en sådan förnyelse självklar: Målet måste
              vara en jämlik skola där alla elever, oavsett bakgrund, ges förutsättningar
              att växa och nå resultat i världsklass. Därför vill vi att skolpolitiken
              sätter fokus på de framgångsfaktorer som vi vet ger resultat.
              Det handlar om tydliga mål, systematisk uppföljning, höga förväntningar,
              en benhård övertygelse om att alla vill och kan lära och inte
              minst ett tydligt och professionellt ledarskap både i skolan och
              i klassrummet.
            </seg>
            <seg xml:id="i-502c7fbc4e43faea-0">
              Skolforskning visar samtidigt att lärarnas ämneskunskaper, pedagogiska
              förmåga och personliga engagemang är några av de viktigaste faktorerna
              för att höja elevernas kunskaper. Därför vill jag att vi diskuterar
              skolförnyelse och tar utgångspunkt i just lärarna i syfte att
              stärka lärarnas ställning och status. Det handlar om alltifrån
              att få upp söktrycket till lärarutbildningarna och införa lämplighetstest
              vid antagning till att premiera lärare och lärarlag som uppnår
              resultat. Det behövs också mer forskning och pedagogiskt utvecklingsarbete,
              också i klassrummen, och fler karriärtjänster.
            </seg>
            <seg xml:id="i-166016279accb1da-0">
              Låt mig vara tydlig med en annan sak. Det finns lärare som inte
              längre fungerar eller som har tappat lusten och viljan att undervisa
              barn. Dessa lärare måste ges möjlighet att omskola sig till andra
              yrken.
            </seg>
            <seg xml:id="i-698d50027830a6c5-0">
              Allt detta behövs för att också driva upp lönerna och förbättra
              villkoren för Sveriges lärare.
            </seg>
            <seg xml:id="i-17fe5abed06e1c40-0">
              Lärarlegitimationen, som vi har diskuterat i utbildningsutskottet,
              är också en del i detta. Men det nya prövoåret får inte bli ett
              år av ställtid, ett slags förlängd provanställning. Det var aldrig
              vår tanke när vi lanserade förslaget om AT-tjänstgöring för nya
              lärare. Legitimationspropositionen är bara ett steg det får inte
              bli steget. Vi måste fortsätta investera i fortbildning och behörighetsgivande
              utbildningar. Därför är det lite märkligt att se att regeringen
              räknar med att Lärarlyftet ska skäras ned kraftigt de kommande
              åren.
            </seg>
            <seg xml:id="i-812a150a1821b824-0">
              Alldeles oavsett vilka satsningar som görs på lärarnas kompetens
              och karriärvägar och oavsett hur mycket vi förändrar skollagar,
              läroplaner och timplaner, kommer vi inte runt verkligheten i klassrummet.
            </seg>
            <seg xml:id="i-57dd15ab82ca58e3-0">
              Om vi hade vunnit valet hade vi investerat 12 statliga miljarder
              till kommunerna de kommande åren. I vår budget har vi också öronmärkt
              pengar specifikt till skolan för att öka lärartätheten i syfte
              att kunna minska klasstorlekarna. Ytterst handlar denna skolinvestering
              om lärarnas förutsättningar att se varje elev, om att frigöra
              mer tid för undervisning och om att minska den administrativa
              bördan. Ingen borde kunna påstå att det är ointressant för lärarnas
              pedagogiska möjligheter om det är 31 eller 23 elever i klassen.
            </seg>
            <seg xml:id="i-ebc83e2d28f9f3b0-0">
              Vi socialdemokrater är beredda att investera i förutsättningar
              för en bättre undervisning, men det innebär också att vi kommer
              att ställa ännu högre krav på att skolan skolledare, lärare och
              annan personal levererar bättre kunskaper till alla elever. Regeringen
              gör tyvärr en annan ekonomisk prioritering. Man väljer bort att
              investera stort i skolan.
            </seg>
            <seg xml:id="i-5f264800d7e9969b-0">
              Socialdemokraterna, Miljöpartiet och Vänsterpartiet har lagt
              fram ett gemensamt alternativ till regeringens budgetförslag baserat
              på våra vallöften. Riksdagen har fattat beslut om att ramarna
              som återfinns i regeringens budgetproposition inte får överskridas.
              Därför återstår frågan om hur anslagen inom ramarna ska fördelas.
            </seg>
            <seg xml:id="i-a6f11398d930f4b9-0">
              Vi har emellertid mycket högre ambitioner än regeringen på utgiftsområde
              16. Därför väljer vi att lägga fram ett särskilt yttrande som
              redovisar vilken inriktning vi skulle vilja se på politiken inom
              utgiftsområdet. Jag vill särskilt nämna några av de reformer och
              investeringar på skolans område som vi har föreslagit utöver den
              öronmärkta kvalitetssatsningen på ökad lärartäthet, som har jag
              beskrivit tidigare.
            </seg>
            <seg xml:id="i-6abb0dc9cb20a5df-0">
              Jag vill också framhålla att vi tycker att det är dags att utvärdera
              de senaste decenniernas stora skolreformer i syfte att stärka
              möjligheterna till en likvärdig utbildning, ökad kvalitet och
              en sammanhållen skola.
            </seg>
            <seg xml:id="i-93411a8347a92140-0">
              Vi vet att utbildning är nyckeln till framtidens jobb och konkurrenskraft
              men också till människors frihet att forma sina liv. Ska företagen
              klara av att ständigt utvecklas måste deras anställda också kunna
              göra det. Det förutsätter breda investeringar i utbildningen.
              Vi avsätter därför resurser till totalt 44 000 fler studieplatser
              och praktikplatser i vårt budgetalternativ.
            </seg>
            <seg xml:id="i-79d168e60a0ae08e-0">
              Vi föreslår en riktad satsning på bättre yrkes- och studievägledning.
              Vi vet att regeringens politik med tidiga val och ökad sortering
              kraftigt missgynnar barn som kommer från familjer utan studietradition.
              Den nya gymnasieskolan, de nya och svårbegripliga antagningsreglerna
              till högskolan, meritpoängssystemet med mera gör det svårt för
              elever att göra rätt utbildningsval för att förverkliga sina arbets-
              eller utbildningsdrömmar.
            </seg>
            <seg xml:id="i-0376e18198652dd8-0">
              Vidare kan vi konstatera att många unga som inte får jobb saknar
              en fullständig gymnasieexamen. Vår långsiktiga ambition är att
              alla före 25 års ålder ska ha rätt till en fullständig gymnasieexamen.
              Vi vill därför redan nu, 2011, införa ett så kallat ungdomslyft
              som ska ge unga arbetslösa möjlighet att läsa in gymnasiekompetens.
            </seg>
            <seg xml:id="i-95a9a8cf358fee4a-0">
              Det händer mycket positivt i svensk skola. De som gör det stora
              jobbet är Sveriges lärare. De hade förtjänat en mer offensiv budget
              och en satsning på investeringar för att förbättra undervisningen.
              Tyvärr missar regeringen chansen. Det är synd, men det finns ett
              alternativ till regeringens skolpolitik.
            </seg>
          </u>
          <note type="speaker" xml:id="i-693b03cbb9ab24b9-0">
            Anf. 121 JABAR AMIN (MP):
          </note>
          <u who="jabar_amin_8e5175" xml:id="i-64916497645f8c3d-0">
            <seg xml:id="i-a1ef683219dfa4de-0">
              Herr talman! Miljöpartiets utbildningspolitik sätter eleven i
              centrum. Vi säger att alla människor i grunden är kunskapssökande,
              aktiva och kreativa med en möjlighet att bli solidariska, ansvarstagande
              och empatiska individer. Vi tar tydlig ställning för att utbildning
              i första hand måste utgå från barnen, ungdomarna och studenterna.
            </seg>
            <seg xml:id="i-29987e5c35c9bf95-0">
              Miljöpartiet anser att skolans uppgift är att skapa optimala
              förutsättningar för varje individ att förverkliga sin strävan
              efter kunskap och utveckling. En av de viktigaste förutsättningarna
              för att förverkliga denna strävan är att det sker på den enskilda
              individens egna villkor. Alla ska garanteras likvärdig utbildning,
              men det betyder inte att utbildningen ska vara likformig. Eftersom
              barn är olika är det snarare så att mångfald är en förutsättning
              för likvärdighet.
            </seg>
            <seg xml:id="i-e52ca939530ed6aa-0">
              Det finns inte bara ett sätt att bedriva undervisning på, det
              finns många. Miljöpartiet vill därför främja mångfalden inom skolan.
              Vi vill se en utveckling där man stöder skolornas möjligheter
              att använda sig av olika typer av pedagogik och att profilera
              sig på olika sätt.
            </seg>
            <seg xml:id="i-9872cc1340a5c844-0">
              Vi vill att alla ska få plats i skolan, att eleverna ska ges
              utrymme att utveckla sin egen identitet och att skolan ska fungera
              inspirerande i denna process. Detta förutsätter en stor pedagogisk
              frihet för alla skolor i Sverige oavsett huvudman. Det förutsätter
              också en stark och skarp tillsyn som garanterar likvärdigheten
              över hela landet. Att varje elev ska få en lika bra utbildning
              oavsett vilken skola eleven går i är ett krav som vi inte kan
              tumma på.
            </seg>
            <seg xml:id="i-0acb1b2eef0ed653-0">
              Förra veckan presenterades den internationella PISA-undersökningen
              om tillståndet i skolan i ett trettiotal av världens länder. Undersökningen
              visar att den svenska skolan har halkat efter jämfört med för
              tre år sedan och har blivit sämre när det gäller elevens kunskaper
              i matematik, naturkunskap och läsförståelse. Den visar också att
              likvärdigheten i skolan försämrats, det vill säga att skillnaden
              i resultat ökar mellan de skolor som har bäst resultat och de
              skolor som har sämst resultat.
            </seg>
            <seg xml:id="i-e95dbd9c9ccf6175-0">
              Utbildningsministern viftar bort denna mycket oroande utveckling
              och skyller detta fullt ut på tidigare regeringar. Han vill i
              stället ha 1215 år på sig för att göra något åt sin skolpolitik.
              Jag förvånas över denna inställning när vi den senaste tiden har
              fått rapporter om att skolsystem i andra länder behöver tre till
              sex år på sig för att förbättra sin utbildningspolitik.
            </seg>
            <seg xml:id="i-810a96eeb490426e-0">
              Skolministerns budskap innebär att vi varken under denna, nästa
              eller ens nästnästa mandatperiod kan ställa krav på att våra skolelever
              ska prestera bättre. Detta är att fly sitt ansvar.
            </seg>
            <seg xml:id="i-3fa8f3c64c19dfcc-0">
              En annan viktig fråga är den begynnande segregationen. Den måste
              tas på allvar. Regeringen måste agera för att göra något åt denna
              fråga, inte skjuta problemen framför sig.
            </seg>
            <seg xml:id="i-8cb5269c62e80d34-0">
              Sverige behöver ett modernt utvärderingssystem i skolan som ger
              eleverna kunskap om hur de ligger till gentemot kunskapsmålen
              och som motiverar dem att arbeta och få bättre resultat. Vi säger
              att skriftliga omdömen är ett verktyg för att nå dit. Miljöpartiet
              föreslår därför elevutvärdering som motiverar eleverna och som
              stöder lärandet. Skriftliga omdömen formaliserar dagens utvecklingssamtal
              och ger tydlig information om var eleverna befinner sig och vad
              de behöver arbeta med.
            </seg>
            <seg xml:id="i-ab9b05d1d705ff92-0">
              Där betyg nöjer sig med att mäta vad som har varit är skriftliga
              omdömen framåtsyftande. Där betyg nöjer sig med att vara ett mätinstrument
              är skriftliga omdömen ett sätt att stödja och stärka elevens lärande.
            </seg>
            <seg xml:id="i-9a94f960e9974600-0">
              Högskolan har de senaste decennierna byggts ut kraftigt. Sedan
              tidigt 90-tal har antalet studieplatser fördubblats, vilket är
              positivt. Miljöpartiet stöder utbyggnaden av högskolan som en
              väg att garantera en högt utbildad befolkning. Utbyggnaden har
              dock inte följts åt av tillräckliga resurser per studieplats.
              Särskilt inom områdena samhällsvetenskap, juridik, humaniora och
              teologi är resursbristen tydlig. Vi har fler studenter per lärare,
              och antalet lärarledda timmar är alltför få.
            </seg>
            <seg xml:id="i-7011b61b5903a90f-0">
              Att en student bara har enstaka timmar lärarledd undervisning
              per vecka på en heltidsutbildning är inte ovanligt i dag. På Göteborgs
              universitet schemalägger man, enligt professor Henrik Oscarsson,
              lärarlösa heldagsseminarier med anledning av en undermålig finansiering.
            </seg>
            <seg xml:id="i-01d89599cc10673a-0">
              Är det här den nya högskolepedagogiken som ska leda Sverige in
              i framtiden? Är blind leder blind Alliansens nya högskolepolitik?
            </seg>
            <seg xml:id="i-a54623284027cf0b-0">
              Miljöpartiet avsätter tillsammans med Socialdemokraterna och
              Vänsterpartiet 400 miljoner mer än regeringen till högskolan.
              Merparten går till reformer för ökad kvalitet.
            </seg>
            <seg xml:id="i-9fbe3b74c9d18008-0">
              Många av våra andra satsningar nämnde Mikael Damberg i sitt anförande,
              så jag behöver inte upprepa dem.
            </seg>
          </u>
          <note type="speaker" xml:id="i-18e343fcf563fe81-0">
            Anf. 122 RICHARD JOMSHOF (SD):
          </note>
          <u who="richard_jomshof_d1023a" xml:id="i-0f346c85d447afe5-0">
            <seg xml:id="i-453b4c72ee3e1289-0">
              Herr talman! Det är kul att vi är några fler som diskuterar utbildningspolitik
              i dag än vi var under den allmänpolitiska debatten. Det är definitivt
              ett steg framåt.
            </seg>
            <seg xml:id="i-80a84b88591229a4-0">
              Redan under den allmänpolitiska debatten konstaterade jag att
              det går utför med svensk skola. På denna punkt instämmer jag med
              föregående talare i dagens debatt. Det går i själva verket snabbt
              utför, vilket flera undersökningar visar. Det är en förändring
              som har pågått under lång tid. Kräftgången fortsätter, vilket
              är extremt allvarligt eftersom grunden för ett välmående och väl
              fungerande samhälle är en väl fungerande skola.
            </seg>
            <seg xml:id="i-7e5ea0d3f8862caa-0">
              För ett par veckor sedan kom Skolverkets rapport, vilket också
              föregående talare påpekat, som visar att svenska elever räknar
              allt sämre och att nästan var femte niondeklassare inte klarar
              målen i matematik. Nedgången gäller både flickor och pojkar. Utmärkande
              är dock de stora skillnaderna mellan elever med svensk och utländsk
              bakgrund. Bland eleverna med utländsk bakgrund klarar var fjärde
              pojke och flicka inte målen.
            </seg>
            <seg xml:id="i-86a88fafeb9c9e3d-0">
              Vi kunde i Svenska Dagbladet för ett par dagar sedan läsa att
              i de svenska grundskolor som når lägst resultat går mer än var
              fjärde elev ut skolan utan att vara behörig att söka till gymnasiet.
              Tittar vi på rikssnittet för de kommunala skolorna ser vi att
              omkring var tionde elev är obehörig. Andelen skolor som inte når
              upp till 75-procentsgränsen har stigit stadigt sedan 1998. Då
              var det 34 skolor; i år är det 107 skolor. Flertalet av dessa
              skolor finns i våra storstadsregioner och förorter. I Rosengårdsskolan
              i Malmö var bara 28 procent av avgångseleverna behöriga att söka
              till gymnasiet. Det innebär att över två tredjedelar av eleverna
              på den skolan hamnade utanför. Jag menar att det mångkulturella
              samhällets misslyckande därmed är totalt.
            </seg>
            <seg xml:id="i-b00fe2c6b227c548-0">
              Även den senaste PISA-rapporten visar än en gång att det går
              utför med resultatet i svensk skola. Åter har kunskaperna i matematik
              och naturkunskap försämrats. Även resultaten i läsförståelse har
              försämrats. Det är oroväckande eftersom vi där har legat relativt
              högt under lång tid. Vad som också framkommer i PISA-rapporten
              är att det är stora skillnader mellan infödda elever och elever
              med utländsk bakgrund. Av infödda elever är det 14 procent som
              inte når upp till en grundläggande läsnivå. Av elever med utländsk
              bakgrund som är födda i Sverige är det 30 procent som inte når
              upp till en grundläggande läsnivå. Av elever med utländsk bakgrund
              som är födda utomlands är det 48 procent, alltså varannan elev,
              som inte når upp till den grundläggande läsnivån.
            </seg>
            <seg xml:id="i-060f94cf5c6cdc6e-0">
              Vad är det om inte ett totalt misslyckande för sjuklövern? Vad
              är det om inte ett totalt misslyckande för svensk skola? Vad är
              det om inte ett totalt misslyckande för svensk invandrings- och
              integrationspolitik?
            </seg>
            <seg xml:id="i-ecd53c082febf6ed-0">
              Båda de föregående talarna tog upp denna PISA-rapport och förfasade
              sig över den. Det är bra, men man glömmer att skulden ligger hos
              de egna partierna.
            </seg>
            <seg xml:id="i-31925cf259024deb-0">
              Vid en fråga till Jan Björklund förra veckan valde han att hånfullt
              vifta bort den misslyckade invandrings- och integrationspolitikens
              betydelse för de allt sämre resultaten. Det visar på bristande
              förståelse. Det är beklagligt att Jan Björklund inte är här i
              dag så att jag kunde ställa frågorna till honom och fortsätta
              debatten.
            </seg>
            <seg xml:id="i-36e18d51fb4e71a2-0">
              Det finns naturligtvis många andra förklaringar till att det
              ser ut som det gör, en rad andra förklaringar till att svensk
              skola har blivit sämre. Jag vill än en gång peka på kommunaliseringen
              av den svenska skolan. Jag menar att det är en stor bov i dramat.
              Skolan har blivit alltmer segregerad. Den har blivit alltmer ojämlik,
              med stora kommunala och regionala skillnader. Vi menar att ett
              återförstatligande av den svenska skolan är nödvändigt om vi vill
              ha en likvärdig och rättvis skola.
            </seg>
            <seg xml:id="i-cdfc37462a4fb650-0">
              Den senaste rapporten från TIMSS visar att Sverige har mindre
              undervisningstid än övriga länder som ingår i studien och mer
              tid för individuellt arbete, vilket påverkar resultaten. Det är
              tydligt att eleverna behöver fler lärarledda lektioner av behöriga
              och kompetenta lärare i de aktuella ämnena. För de elever som
              tidigt kan ta ansvar, kommer från studievana hem och är studiemotiverade
              kan de här studiemetoderna fungera. Dagens skola missgynnar studiesvaga
              elever eftersom det ofta är de som behöver tydliga ramar och mål
              för att kunna prestera.
            </seg>
            <seg xml:id="i-2929363d456b9a72-0">
              Ett annat problem är den allt stökigare och våldsammare skolmiljön.
              Mobbning, sexuella trakasserier och utanförskap är ett stort problem
              i skolan i dag. Det är något vi måste ta tag i med kraft. Vi sverigedemokrater
              vill försöka åtgärda det genom att avsätta 200 miljoner kronor
              i en antimobbningskampanj.
            </seg>
            <seg xml:id="i-d769380953c15e02-0">
              För att bekämpa otrygghet och psykisk ohälsa bland eleverna och
              för att avlasta lärarkåren, som i dag tvingas ägna alltför mycket
              tid åt annat än ren kunskapsförmedling, vill Sverigedemokraterna
              genomföra en satsning på fler vuxna i skolan, inte minst fler
              skolsköterskor och kuratorer. För det ändamålet avsätter vi 500
              miljoner kronor.
            </seg>
            <seg xml:id="i-463ca0ad99b9c531-0">
              För att man ska kunna bli en naturlig del av det svenska samhället
              krävs goda kunskaper i svenska språket. Vi menar att skolorna
              bör förstärka undervisningen i svenska, naturligtvis med särskilt
              fokus på de elever som har svagare kunskaper i svenska. För det
              ändamålet avsätter vi 200 miljoner kronor.
            </seg>
            <seg xml:id="i-c9de5a52ba5eed4a-0">
              När det gäller högre studier väljer vi att öka anslagen till
              läkarutbildningen med 100 miljoner kronor årligen för att komma
              till rätta med den latenta bristen på läkare. Samtidigt efterfrågar
              vi en allmän effektivisering av högskolorna i syfte att de i tydligare
              grad ska matcha sitt utbildningsutbud mot näringslivets behov
              av kompetens. Matchning är extremt viktigt. Som ett led i vår
              strävan att skapa en bättre matchning mellan arbetare och arbetstillfällen
              vill vi stärka och effektivisera studievägledningen såväl i grundskolan
              och gymnasieskolan som på komvux. För det skjuter vi till 200
              miljoner kronor.
            </seg>
            <seg xml:id="i-5e9828653f7aa823-0">
              Sveriges högskolors och universitets forskningsverksamhet är
              oerhört viktig för att landet ska kunna upprätthålla och återskapa
              särskild spetskompetens. Det är nödvändigt för innovationer och
              ny kunskap. Vi vill att Sverige ska vara en framträdande kunskapsnation
              och utökar därför anslagen till forskning inom högskolorna och
              universiteten med 400 miljoner kronor årligen under perioden.
            </seg>
            <seg xml:id="i-33fd02bd1fda08bb-0">
              Sammanlagt satsar Sverigedemokraterna närmare 2 miljarder kronor
              extra på utbildningsinsatser. Jag menar att det är mycket tydligt
              att Sverige behöver Sverigedemokraternas skol- och utbildningspolitik.
            </seg>
            <seg xml:id="i-dc664812f88179a2-0">
              Jag vill avslutningsvis kommentera något av det som Mikael Damberg,
              som var första talare här i dag, sade. Jag instämmer när du säger
              att vi inte kommer runt verkligheten i klassrummet. Jag menar
              att vi inte heller kommer bort från verkligheten i samhället,
              och vi kommer inte bort från att skolan är en spegel av samhället.
              Om vi över huvud taget ska komma till rätta med de problem som
              finns i skolan och som är växande måste vi komma till rätta med
              de problem som finns i vårt samhälle. Det är ett viktigt påpekande.
            </seg>
          </u>
          <note type="speaker" xml:id="i-e7baa57cea2120bd-0">
            Anf. 123 MARGARETA PÅLSSON (M):
          </note>
          <u who="margareta_palsson_933b97" next="cont" xml:id="i-90726cf31137a179-0">
            <seg xml:id="i-5e3499d9796c5e90-0">
              Herr talman! Den svenska skolan står inför avgörande vägval.
              Stora och nödvändiga förändringar sker nästa år. De är stora inte
              sedan folkskolan infördes 1842 har skolan förändrats mer. De är
              nödvändiga eftersom det är nödvändigt att vända den negativa kunskapsutveckling
              som tydliggjordes i senaste PISA-undersökningen. Att så många
              som nästan 20 procent av eleverna har svårt att läsa och tillgodogöra
              sig text är katastrofalt och oacceptabelt.
            </seg>
            <seg xml:id="i-7447098adfcbb36b-0">
              Tyvärr var PISA-undersökningen ingen överraskning. Vi moderater
              och övriga inom Alliansen har varnat för denna utveckling under
              lång tid. Jag vill påminna kammaren om att vi sade detta långt
              innan vi vann valet 2006. Kritiken från skolvärlden och den dåvarande
              majoriteten den nuvarande oppositionen var hård. De sade att vi
              svartmålade skolan. De sade att det mesta var bra och att inga
              stora förändringar behövdes. Jag känner ingen glädje i att säga:
              Vad var det vi sade? Däremot känner jag tillförsikt i att vi inom
              Alliansen har en politik för att vända utvecklingen. Jag välkomnar
              att Socialdemokraterna numera tycks dela vår syn på tillståndet
              i skolan.
            </seg>
            <seg xml:id="i-43b55d698d7035b8-0">
              Om det finns något positivt med PISA-undersökningen är det att
              allt fler nu inser betydelsen av regeringens kursomläggning när
              det gäller skolan. Positivt är också att de som under lång tid
              förespråkat en pedagogik där läraren skulle ta ett steg tillbaka,
              där läraren enbart skulle vara handledare, där lärarna inte var
              så viktiga och där lärarnas sakkunskap förringades är tysta i
              dag. PISA-undersökningen är väldigt explicit. En del av förklaringen
              är att eleverna har gjort för mycket arbete på egen hand och att
              det har varit för lite lärarledd undervisning.
            </seg>
            <seg xml:id="i-d3ecc1dcb851b12b-0">
              Herr talman! Det handlade inte om att det saknades resurser utan
              det var till största delen fråga om felaktig pedagogik. Vi inom
              Alliansen är tydliga: Det är dags att låta lärarna vara lärare.
            </seg>
            <seg xml:id="i-9ae5b84c8582153d-0">
              Vi stärker nu lärarrollen på flera plan. Vi har skapat tydligare
              regler för att återge lärarna auktoritet och kontroll i klassrummet.
              Vi fortsätter med fortbildningen genom Lärarlyftet. Vi inför en
              ny lärarutbildning, och vi inför också en lärarlegitimation för
              att stärka lärarnas status.
            </seg>
            <seg xml:id="i-880ce44244f777da-0">
              Vi kommer att göra allt för att locka de bästa studenterna att
              bli lärare. En informationskampanj om den nya lärarutbildningen
              börjar nästa år. Liknande satsningar har gjorts i England med
              gott resultat.
            </seg>
            <seg xml:id="i-b615953c6b20ce1b-0">
              Regeringen skapar nu fler vägar till utveckling och karriär för
              lärarna. En möjlig väg ska vara att bli lektor, en annan ska självklart
              vara att det ska löna sig att vara en duktig lärare. Jag hoppas
              och tror att kommunerna börjar inse vikten av bra lärare och via
              individuell lönesättning sätter en lön som kan attrahera de bästa
              studenterna.
            </seg>
            <seg xml:id="i-19e4e0bc3f603c1d-0">
              Bra lärare är nämligen en förutsättning för bra elever. Det handlar
              om att ge lärarna en bra och kvalitativ utbildning, och det handlar
              om att låta lärare och rektorer vara pedagogiska ledare. Undersökning
              efter undersökning från forskningen, från SKL och från McKinsey
              visar att framgångsrika skolor har gemensamma nämnare. Bland annat
              visar de på vikten av att lärare och rektorer är auktoriteter,
              att de är pedagogiska ledare och att de ser varje elev och genomför
              kontinuerliga kunskapskontroller och ger eleverna positiv feedback.
              Dessa egenskaper är konstigt nog ganska snarlika regeringens utbildningspolitik.
            </seg>
            <seg xml:id="i-37b289adbfc4203d-0">
              Herr talman! Vi börjar tidigt, för det är redan i förskolan som
              grunden till senare framgångar läggs. Lyckas vi lägga en bra grund
              för språk redan i förskolan underlättar det för barnen att senare
              lära sig matematik och tänka abstrakt. Förskollärarna får nu tydligare
              ansvar, målen i läroplanen har klarlagts och kompletterats, och
              vi höjer därmed ambitionen för barns lärande.
            </seg>
            <seg xml:id="i-31826b21f48da8d2-0">
              Gösta Bohmans uttalande från mitten av 70-talet är fortfarande
              lika aktuellt. Han sade: Lika lite som det går att lära sig att
              hoppa höjdhopp utan ribba, lika lite går det att veta om en elev
              når kunskapsmålen utan kunskapsuppföljning.
            </seg>
            <seg xml:id="i-283408f5709de08a-0">
              Att veta om den enskilda eleven hänger med i klasskamraternas
              kunskapsinhämtning är A och O för att vi ska få alla elever att
              nå betyget Godkänd. Därför behövs det fler och tidigare kunskapskontroller.
            </seg>
            <seg xml:id="i-c8a0f82c7d9bb8c8-0">
              Regeringen har infört och inför fler nationella prov. Kontinuerlig
              uppföljning och utvärdering är nödvändigt för att vi ska veta
              om den enskilda eleven behöver mer stöd. Det finns inget mer elakt
              än att låta studiesvaga elever gå osedda genom skolan. De nationella
              proven ger också lärarna fler redskap i undervisningen och skapar
              förutsättningar för nationell likvärdighet och rättvis betygssättning.
            </seg>
            <seg xml:id="i-2a6cb1e74031c36c-0">
              Ett nytt betygssystem är nu klart och har funnit stöd i utskottet.
            </seg>
            <seg xml:id="i-82accd56dca375e8-0">
              Herr talman! Jag vill i dag också tacka Socialdemokraterna för
              det ansvarstagande som de visade i utskottet. En bred överenskommelse
              gynnar skolan, eleverna och lärarna. Nu får vi fler steg utformade
              som professionen önskat och tagit fram. Dessutom införs betyg
              i tidigare årskurser så att eleverna ska känna att det finns tid
              och möjlighet att rätta till eventuella misstag.
            </seg>
            <seg xml:id="i-5f09509c1e213bea-0">
              Kunskapskontrollerna förbereder eleverna för den nya gymnasieskolan
              som införs nästa läsår. En modern gymnasieskola har olika vägar
              till kunskap. Det blir en modern lärlingsutbildning, ökad kvalitet
              på yrkesprogrammen och nya teoretiska program. Vi avskaffar dagens
              skola som tvingar alla elever att vandra samma väg med det förödande
              resultatet på över 30 000 avhopp årligen.
            </seg>
            <seg xml:id="i-6d90fb4eb9cf63db-0">
              De nästkommande åren blir avgörande för om vi ska lyckas vända
              utvecklingen i skolan. Jag är övertygad om att våra reformer är
              rätt väg att gå.
            </seg>
            <seg xml:id="i-480950e870f03035-0">
              Men vad har den rödgröna oppositionen i sin alternativa budget?
              Det som stör mig mest är förslaget, eller rättare sagt reformambitionen,
              avseende rätten till 30 timmars förskola för barn till arbetslösa
              och föräldralediga. Det är en reform som kostar 3 miljarder per
              år. Visserligen är Sverige ett förhållandevis rikt land, men att
              lägga 3 miljarder per år på att ta hand om barn till föräldrar
              som delvis själva har valt att vara hemma verkar helt vansinnigt.
              Motiveringen som Mona Sahlin framförde i Visby gör det ännu värre.
              Hon sade nämligen att barn inte ska straffas för att deras föräldrar
              är hemma. Jag anser inte att dessa barn straffas. Jag gratulerar
              dem i stället. Sådan är skillnaden mellan våra ideologier.
            </seg>
          </u>
          <note xml:id="i-f7598228e0b07b5f-0">
            Herr talman! Jag yrkar bifall till utskottets förslag och avslag
            på alla motioner.
          </note>
          <note xml:id="i-6eaae08d30ff7d7b-0">
            I detta anförande instämde Ann-Charlotte Hammar Johnsson och
            Abdirizak Waberi (båda M).
          </note>
          <note xml:id="i-30c1f20b3e50570c-0">
            Ajournering
          </note>
          <note xml:id="i-61adb5838c24a86e-0">
            Kammaren beslutade kl. 15.56 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="margareta_palsson_933b97" prev="cont" xml:id="i-08fbe97a99ec2c3a-0">
            <seg xml:id="i-a53a93c405cb7faa-0">
              Återupptagna förhandlingar
            </seg>
          </u>
          <note xml:id="i-db07093c8fa6396e-0">
            Förhandlingarna återupptogs kl. 16.00.
          </note>
          <note xml:id="i-59b2b2239ca96a1d-0">
            14 § Beslut om ärenden som slutdebatterats den 14 december
          </note>
          <note xml:id="i-b9951f16d19ece54-0">
            Punkt 1
          </note>
          <note xml:id="i-5beb97a460e38790-0">
            Punkt 7
          </note>
          <note xml:id="i-ebd19acbe3b7bf0e-0">
            Punkt 15
          </note>
          <note xml:id="i-e0177b38fa56b864-0">
            Punkt 20
          </note>
          <note xml:id="i-595493b17ef8cfd9-0">
            Punkt 23
          </note>
          <note xml:id="i-c0c6f2696580291a-0">
            Punkt 29
          </note>
          <note xml:id="i-5f5b30b838315728-0">
            Punkt 35
          </note>
          <note xml:id="i-a74e46e3c08a0f31-0">
            Punkt 44
          </note>
          <note xml:id="i-f798ec084748e95d-0">
            Punkt 47
          </note>
          <note xml:id="i-b2d4ba87f9c51486-0">
            Övriga punkter
          </note>
          <note xml:id="i-9a257ecfc24d64fb-0">
            Punkt 2
          </note>
          <note xml:id="i-b2d4ba87f9c51486-1">
            Övriga punkter
          </note>
          <note xml:id="i-82c48e3a0b1cb76f-0">
            15 § Beslut om ärenden som slutdebatterats vid dagens sammanträde
          </note>
          <note xml:id="i-b9951f16d19ece54-1">
            Punkt 1
          </note>
          <note xml:id="i-9a257ecfc24d64fb-1">
            Punkt 2
          </note>
          <note xml:id="i-3343db3908e7c49d-0">
            Punkt 3
          </note>
          <note xml:id="i-d6eb9b1d8480f6d6-0">
            Punkt 17
          </note>
          <note xml:id="i-749ae8c2eda345b9-0">
            Punkt 22
          </note>
          <note xml:id="i-b2d4ba87f9c51486-2">
            Övriga punkter
          </note>
          <note xml:id="i-90aa9616a9b81fce-0">
            16 § (forts. från 13 §) Utbildning och universitetsforskning
            (forts. UbU1)
          </note>
          <note type="speaker" xml:id="i-b6352fc8fec25127-0">
            Anf. 124 MIKAEL DAMBERG (S) replik:
          </note>
          <u who="mikael_damberg_23b905" xml:id="i-305007dad866d60f-1">
            <seg xml:id="i-af847ced9ac15fd3-0">
              Herr talman! Jag hade tänkt ägna min replik framför allt åt frågan
              om lärarna eftersom jag tycker att det är den stora frågan. Jag
              tycker att det är lite obegripligt att Moderaterna talar så varmt
              om lärarna och samtidigt röstar emot det förslag som ligger på
              riksdagens bord om att underlätta för lärarna att få en bättre
              arbetsmiljö och kunna utmana och se varje enskilt barn på ett
              annat sätt.
            </seg>
            <seg xml:id="i-f4eedd32abfe3724-0">
              Det hänvisades till forskning här tidigare. Forskningen visar
              ju att inte minst mindre barngrupper har en väldigt stor betydelse
              för de minsta barnen. Det gäller framför allt två grupper, nämligen
              de barn som kommer från familjeförhållanden där det inte finns
              studietradition och de elever som har utländsk bakgrund. Det är
              just i de grupperna som vi ser att kunskapsresultaten faller.
              Lyssnar man på forskning borde man inse att det här förslaget
              från oppositionen är bra både för eleverna och för de lärare som
              behöver en dräglig tillvaro.
            </seg>
            <seg xml:id="i-b0010eee30f6d65e-0">
              Jag kom av mig lite grann eftersom jag fick en fråga om förskolan
              på slutet. Den belyser på något sätt varför Moderaterna kanske
              inte riktigt förstår att en växande segregation sänker kunskapsresultaten.
              Det har Skolverket visat. Vi skulle kunna ha en lång debatt här
              om att regeringens politik drar isär samhället och att det också
              påverkar skolornas utveckling. Nu har vi hamnat i en situation
              där vi föreslår att barn har rätt till mer förskola. Det betyder
              mest för de barn som bor i de bostadsområden där språkutvecklingen
              inte är så bra. Det betyder mest för de barn som kommer från förhållanden
              där det inte är naturligt att läsa på svenska. Jag förstår inte,
              Margareta Pålsson. Ser inte du att förskolan i första hand är
              till för barnens kunskapsutveckling och inte för föräldrarna?
            </seg>
          </u>
          <note type="speaker" xml:id="i-1fa7310e7eed1a68-0">
            Anf. 125 MARGARETA PÅLSSON (M) replik:
          </note>
          <u who="margareta_palsson_933b97" xml:id="i-ae31d2b75a465496-0">
            <seg xml:id="i-ea233a68ab7af5ab-0">
              Herr talman! Förskolan är viktig, och i Sverige har vi en väldigt
              bra förskola. Men om man som förälder ska vara föräldraledig för
              att vara hemma och ta hand om sina barn blir det en mycket märklig
              situation om man samtidigt som man är föräldraledig ska ha barnen
              på förskolan. Jag tycker att det är huvudlöst. De samlade resurserna
              må vara stora eller små, men de är alltid begränsade. Politik
              är inte bara att vilja, som ni socialdemokrater brukar säga, utan
              politik är i allra högsta grad att prioritera mellan olika förslag.
            </seg>
            <seg xml:id="i-cde3006a8554ec16-0">
              Visst vet vi att mindre barngrupper är betydelsefullt för kunskapsutvecklingen
              hos de mindre barnen, men vi tycker att det är att prioritera
              helt fel att ta så mycket som 3 miljarder årligen för att skapa
              en förskola dit barn som har sina föräldrar hemma ska kunna gå.
              Vi skulle mycket hellre lägga dessa 3 miljarder årligen på någonting
              annat. Jag tycker att Mikael Damberg, precis som Mona Sahlin,
              har fel.
            </seg>
            <seg xml:id="i-2c29e4eab6215236-0">
              Sedan är frågan var man ska bestämma hur stora barngrupperna
              ska vara. Är det vi här som är bäst skickade att bestämma att
              i Nacka ska de vara si eller så stora eller i min kommun, Åstorp,
              ska de vara si eller så stora? Jag tror inte på det. Jag vet,
              inte minst genom min egen lärarutbildning, att det är skillnad
              på barn och barn. Ibland kan grupperna vara större, och ibland
              måste de vara mindre. Vi ska ge professionen möjlighet att bestämma
              detta och fördela resurserna på ett bra sätt.
            </seg>
          </u>
          <note type="speaker" xml:id="i-992a5ccf76721b1a-0">
            Anf. 126 MIKAEL DAMBERG (S) replik:
          </note>
          <u who="mikael_damberg_23b905" xml:id="i-305007dad866d60f-2">
            <seg xml:id="i-6d904bf4eb81c079-0">
              Herr talman! Jag tror fortfarande att Margareta Pålsson missar
              poängen med förskolan för barnen och deras kunskapsutveckling.
              Barn till arbetslösa, som tyvärr är väldigt många i Sverige i
              dag, befinner sig i ganska utsatta bostadsområden. Vi vet också
              att språkutvecklingen inte är tillräckligt bra i en del av de
              här bostadsområdena. Vi har sett exempel på språkförskolor som
              har gett väldigt bra resultat för hela kunskapsutvecklingen i
              skolan. Här handlar det om en reform som ger barn till just arbetslösa
              möjlighet till mer pedagogisk verksamhet. Det är en rättighet,
              inte ett tvång, att vara på förskolan. Det handlar om rätten att
              gå i förskolan genom en reform som pekar ut just de grupper som
              har störst behov av språkutveckling och störst behov av en pedagogisk
              förskola som hjälper dem. Att Moderaterna och den borgerliga alliansen
              inte ser den betydelse det kan ha för språkutvecklingen och för
              utvecklingen i skolan är beklagligt, men det säger också någonting
              om varför man har valt att införa vårdnadsbidrag och barnomsorgspeng
              som drar resurser från den pedagogiska förskolan.
            </seg>
            <seg xml:id="i-961c6c1ab41555a6-0">
              Jag tycker att man prioriterar ned förskolan. Jag tycker att
              det är allvarligt att den borgerliga regeringen inte vågar stå
              upp för en svensk förskola som ger alla barn rätt till utveckling
              och utbildning.
            </seg>
            <seg xml:id="i-4080283d0ae9b926-0">
              Vi har inte föreslagit att riksdagen ska bestämma exakt hur stora
              barngrupperna ska vara i skolan. Vi har föreslagit att vi i riksdagen
              ska öronmärka pengar för att kommunerna ska kunna anställa fler
              lärare för att kunna minska barngrupperna. Det är så riksdagen
              brukar göra, men det är tydligt att den borgerliga alliansen har
              en helt annan prioritering av resurserna.
            </seg>
            <seg xml:id="i-c43f181992658e02-0">
              Man sänker hellre skatterna än prioriterar att anställa fler
              lärare som gör det möjligt för lärarna att utmana och se varje
              enskild elev och som ger mer tid för undervisning och mindre tid
              för administration. När jag träffar många lärare ute i Sveriges
              skolor får jag höra att de skulle vilja ha den utvecklingen. Det
              väljer ni bort i ert budgetalternativ. Jag tycker att det är tråkigt.
              Jag tror att det här är en av beståndsdelarna i det kvalitetslyft
              för svensk skola som vi så väl behöver just nu.
            </seg>
          </u>
          <note type="speaker" xml:id="i-cb4766d9274ce27f-0">
            Anf. 127 MARGARETA PÅLSSON (M) replik:
          </note>
          <u who="margareta_palsson_933b97" xml:id="i-ae31d2b75a465496-1">
            <seg xml:id="i-2758d96a8634839f-0">
              Herr talman! Det är mycket den svenska skolan behöver just nu,
              men att det skulle vara öronmärkta pengar tror inte jag. Jag tror
              mycket på kommunernas självbestämmande, och om vi går in och börjar
              styra för mycket från riksdagen kommer vi att få en bred opposition
              bland våra kommunpolitiker. Vi tror nämligen att de som är nära
              verksamheten också är bäst på att bestämma.
            </seg>
            <seg xml:id="i-2233af52c7e409f6-0">
              Det talas mycket och ofta från Socialdemokraternas sida om att
              vi sänker skatten. Om man lyssnar på de ledande företrädarna för
              Socialdemokraterna verkar det, herr talman, som om Socialdemokraterna
              tycker att det är en bra idé att sänka skatten. Vi är tydligen
              inte längre särskilt oense om det heller.
            </seg>
            <seg xml:id="i-d6d9279b47b54312-0">
              Vad gäller resultatet i kommuner och landsting kan vi konstatera
              att SKL beräknar att det blir 29 miljarder över i år. Nästa år
              beräknar SKL att det blir 11 miljarder över. Pengar verkar inte
              vara det största problemet i kommunerna just nu, och man kan därför
              undra varför kommunerna inte lägger mer pengar på skolan än de
              gör.
            </seg>
            <seg xml:id="i-13db110c8c734251-0">
              Jag skulle ha tagit tillfället i akt och frågat varför Socialdemokraterna
              avvisar den blygsamma summan på 15 miljoner till entreprenörskap
              i skolan. Det var dumt av mig att inte ställa den frågan tidigare,
              för nu har Mikael Damberg inte möjlighet till ytterligare replik,
              men det blir säkert tillfälle att debattera den senare. Kanske
              någon av mina kamrater i Alliansen kan ta upp frågan om entreprenörskap
              i skolan, något som Socialdemokraterna tydligen inte alls är positiva
              till.
            </seg>
          </u>
          <note type="speaker" xml:id="i-edf0874eebd447cb-0">
            Anf. 128 JABAR AMIN (MP) replik:
          </note>
          <u who="jabar_amin_8e5175" xml:id="i-64916497645f8c3d-1">
            <seg xml:id="i-01ebb8bcbeac0e87-0">
              Herr talman! Låt mig börja med en rättelse. I sitt anförande
              hävdade Margareta Pålsson att den nuvarande oppositionen försvarade
              den förda politiken för fyra fem år sedan, innan Alliansen kom
              till makten. Jag vill rätta henne. Vi försvarade inte den politiken.
              Det gjorde varken Miljöpartiet eller Vänsterpartiet. Det var Socialdemokraterna
              som styrde, och kritiken mot deras skolpolitik fanns både från
              oss och från de borgerliga partierna. Det borde Margareta Pålsson
              känna till, och därför tyckte jag att en rättelse var på sin plats.
            </seg>
            <seg xml:id="i-cf82fd1a4edf40bf-0">
              Det andra som jag tycker är viktigt att säga är att Alliansen
              innehaft makten i snart fem år. I många länder kan man förbättra
              ett utbildningssystem på tre, fyra, fem år. Det visar den senaste
              undersökningen från McKinsey. Varför, Margareta Pålsson, måste
              våra väljare vänta till år 2025 för att kunna utkräva ansvar av
              er? Det är nämligen vad utbildningsministern säger. Först om 1215
              år kan vi få det bättre. Menar ni på allvar att medborgarna ska
              vänta i ytterligare 1215 år innan de kan utkräva ansvar av er
              för er misslyckade skolpolitik? Det är min fråga.
            </seg>
          </u>
          <note type="speaker" xml:id="i-1928f216b973e0dc-0">
            Anf. 129 MARGARETA PÅLSSON (M) replik:
          </note>
          <u who="margareta_palsson_933b97" xml:id="i-ae31d2b75a465496-2">
            <seg xml:id="i-f5fb3e423e479aa4-0">
              Herr talman! Jag vill gärna påminna Miljöpartiet och Vänsterpartiet
              om att de under ett antal år var väldigt lojala stödpartier till
              Socialdemokraterna. Vi hörde gång på gång under mandatperioden
              hur budgeten gjordes upp, och de var alltid överens om den budgeten.
              Det är just i budgeten man hittar satsningar på lärarna, skolan
              och utbildningen, och det var de helt överens om. Om Miljöpartiet
              nu vill dra sig undan ansvaret tycker jag att det är lite senkommet
              och mycket beklagligt. Vi kommer definitivt inte att gå med på
              att det var så. Lojala stödpartier var de allt, och det måste
              väl även Miljöpartiet kunna erkänna.
            </seg>
            <seg xml:id="i-0010f40ede645a0f-0">
              När det gäller att utkräva ansvar går det mycket bra. Jag står
              här och tar emot det Miljöpartiet vill rikta mot mig. Samtidigt
              måste vi komma ihåg, beträffande den PISA-undersökning som presenterades
              för oss häromveckan, att de elever som den undersökningen visar
              resultaten för gick i femte klass när vi vann valet 2006. Allt
              som hände före det kan knappast vi vara ansvariga för, men väl
              Miljöpartiet. Dessutom borde Miljöpartiet inse vilken tid det
              tar att vända en utveckling.
            </seg>
            <seg xml:id="i-5ed1e424ffca7859-0">
              Vi har en ny lärarutbildning som ska sjösättas nästa år. Lärarna
              kan knappast ha blivit bättre när lärarutbildningen inte ens är
              i gång ännu. Det gäller även en mängd andra reformer. Till exempel
              har vi den viktiga reformen för gymnasieskolan. Den är inte heller
              sjösatt ännu, och då kan den knappast ha gett resultat.
            </seg>
          </u>
          <note type="speaker" xml:id="i-de19edef917dfe46-0">
            Anf. 130 JABAR AMIN (MP) replik:
          </note>
          <u who="jabar_amin_8e5175" xml:id="i-64916497645f8c3d-2">
            <seg xml:id="i-9516f2830e10a421-0">
              Herr talman! PISA-undersökningen visar att det i många andra
              länder tar tre, fyra, fem år att vända ett utbildningssystem.
              Jag ställer frågan igen: Varför måste det ta 10, 12, 15 år för
              er i Alliansen när det i andra länder bara tar tre, fyra, fem
              år? Ni har haft makten i snart fem år.
            </seg>
          </u>
          <note type="speaker" xml:id="i-f9de1fb1b288618f-0">
            Anf. 131 MARGARETA PÅLSSON (M) replik:
          </note>
          <u who="margareta_palsson_933b97" xml:id="i-ae31d2b75a465496-3">
            <seg xml:id="i-1e1c7e188bbfc532-0">
              Herr talman! Jag vill inte anklaga Jabar Amin för att han inte
              kan räkna, men valet var faktiskt i september och nu är det december.
              Det kan inte bli ett år.
            </seg>
            <seg xml:id="i-988851f8209ba6d4-0">
              Man kan inte vinna valet den ena dagen och genomföra reformer
              nästa dag. Under förra mandatperioden blev vi många gånger anklagade
              för att reformerna antingen kom för sent och omfattade för lite
              eller att det hela gick för fort och var för hafsigt; det senare
              gällde väl när reformerna kom och allt inte var perfekt.
            </seg>
            <seg xml:id="i-5e8544f3ccf0cb4c-0">
              Det tar tid. Man måste utreda ordentligt. Utredningar ska skickas
              på remiss. Det ska skrivas propositioner och behandlas i kammaren.
              Sist men inte minst ska det hela implementeras ute i skolorna.
              Det, herr talman, är ett misstag som Miljöpartiet var med om.
              De reformer som infördes tidigare gick för fort helt enkelt. Skolan
              måste ha tid för implementering, och bland annat därför tar det
              tyvärr lång tid innan vi kan vända den tråkiga utvecklingen i
              Sverige.
            </seg>
          </u>
          <note type="speaker" xml:id="i-30ca522074649b7e-0">
            Anf. 132 ROGER HADDAD (FP):
          </note>
          <u who="roger_haddad_f79cd9" next="cont" xml:id="i-81cf2fc2547490bd-0">
            <seg xml:id="i-8b9324008535be22-0">
              Herr talman! Jag välkomnar socialdemokratiska företrädare till
              denna debatt. Under den allmänna debatten lyste de med sin frånvaro,
              så även Vänsterpartiet. Jag konstaterar att Vänsterpartiet inte
              deltar i denna viktiga debatt heller, som alltså handlar om skolbudgeten
              för nästkommande år.
            </seg>
            <seg xml:id="i-d4f05d5c63d151ec-0">
              Herr talman! Vi har en mycket väl fungerande förskola med hög
              kvalitet, men vi måste fortsatt bidra till att barngruppernas
              storlek minskas. Det är viktigt att staten följer upp kommunernas
              arbete med att utan dröjsmål erbjuda småbarnsföräldrar som vill
              arbeta eller studera plats. Jag vet att regeringen ser över hur
              vi ska kunna bli ännu bättre på att stimulera och uppmuntra kommunerna
              att erbjuda denna viktiga kommunala service.
            </seg>
            <seg xml:id="i-ff6f4e94d97b8755-0">
              En annan viktig utmaning är att öka andelen förskollärare. För
              att underlätta detta avsätts medel i budgeten dels för ett Lärarlyft
              2, dels för ett förskolelyft. Det handlar om 200 miljoner nästa
              år i form av särskilda öronmärkta pengar för förskolelyftet.
            </seg>
            <seg xml:id="i-5ae8c6cbdf1b8000-0">
              Svensk skola står fortsatt inför stora utmaningar. Trots att
              vi ligger bland toppländerna internationellt när det gäller elevers
              läsfärdigheter kan vi samtidigt se trender som är oroväckande.
              Det gäller exempelvis resultat i matematik och naturkunskap, vilket
              nämnts tidigare i debatten. Det bekymmersamma är att de svenska
              resultaten sjunker mest.
            </seg>
            <seg xml:id="i-db173a6b9ca78e6d-0">
              Vi måste fortsätta att satsa på grundskolan. Visst är det bra
              att De rödgröna i sitt alternativ vill prioritera vuxenutbildningen,
              men jag menar att resurserna behövs i grundskolans tidiga årsgrupper.
              Den satsning på läsa, skriva, räkna som riksdagen beslutade om
              och införde hösten 2008 förlängs, och i nästa års budget avsätts
              400 miljoner kronor. Jag hoppas att fler kommuner nu passar på
              att ansöka om att ta del av denna satsning. Det är en viktig fortbildning
              som våra lärare behöver i sitt utvecklingsarbete, och de elever
              som behöver extra stöd ska också få det.
            </seg>
            <seg xml:id="i-7c4f836099089917-0">
              Ytterligare en utmaning för alla oss skolpolitiker är mottagandet
              och introduktionen av nyanlända elever. Här finns mycket mer att
              göra.
            </seg>
            <seg xml:id="i-39b965cfd8e1b94d-0">
              Herr talman! Skolverket och PISA-rapporten har omnämnts ett antal
              gånger. PISA-rapporten bekräftar att vi har bekymmer med resultaten,
              inte minst inom naturkunskap och matematik. Därför är det bra
              att det i nästa års budget finns en fortsatt satsning på just
              dessa ämnen.
            </seg>
            <seg xml:id="i-92b980076c8c5c09-0">
              Strategiskt och långsiktigt är det förstås de förändringar vi
              har aviserat med en ny lärarutbildning och en lärarlegitimation
              som jag förväntar mig ska ge effekt. Men på kort sikt är det statens
              och kommunernas gemensamma insatser just nu som räknas för att
              säkerställa lärarkompetensen. Jag tycker inte att det är acceptabelt
              att många kommuner i dag har obehöriga lärare som undervisar i
              viktiga ämnen som svenska och matematik. Självklart påverkar det
              också resultaten.
            </seg>
            <seg xml:id="i-50ef18ca24c4b1d8-0">
              Herr talman! I utskottets betänkande refereras till siffror som
              visar att andelen elever som våren 2009 var behöriga till gymnasieskolan
              var 88,8 procent. Det var den lägsta siffran sedan 1998. Detta
              är allvarligt, och det är svårt att ge en enkel förklaring.
            </seg>
            <seg xml:id="i-ebf2faf7e37eeec9-0">
              Vi får inte glömma bort att vi har 290 kommuner. Jag kan garantera
              kammaren att det bedrivs 290 olika sorters skolpolitik i dessa
              kommuner. Det gäller hur man satsar på kvalitet, hur man satsar
              på lärarna och kvalitetsuppföljningsarbetet.
            </seg>
            <seg xml:id="i-f2b2b410b45c02ec-0">
              Detta har enligt oss i Folkpartiet bidragit till en mindre likvärdighet.
              Därför tycker vi i Folkpartiet att det är bra att regeringen utreder
              konsekvenserna av 90-talets kommunalisering. Folkpartiets uppfattning
              är att staten ska ta ett mycket större ansvar än i dag. Men det
              är en uppfattning som inte delas av så många partier i denna kammare.
            </seg>
            <seg xml:id="i-580159ff3c8792ba-0">
              Herr talman! Resurser löser inte alla skolans problem. Det handlar
              om attityder till skolan, som jag berörde i mitt inlägg i den
              allmänpolitiska debatten. Skolpolitiker, rektorer, lärare och
              föräldrar har ett mycket stort ansvar för att förändra många ungdomars
              attityd till utbildningen. Föräldrar som har barn i skolan har
              förstås det yttersta ansvaret. Flera studier visar också att förväntningar
              i sig bidrar till bättre resultat, det vill säga att föräldrar
              och lärare har höga förväntningar på eleverna.
            </seg>
            <seg xml:id="i-77a53b6a63db912e-0">
              Men detta arbete underlättas inte om det finns skolpolitiker
              som sänker kraven för att komma in på gymnasiet, som inte vill
              följa upp resultaten, som inte gillar betyg eller som inte anser
              att det är viktigt att följa upp närvaron i grundskolan eller
              gymnasieskolan. Ger vi skolpolitiker efter på dessa punkter bidrar
              vi till att förstärka bilden av att en elev kan komma och gå som
              han vill och att det alltid löser sig på något sätt.
            </seg>
            <seg xml:id="i-7d149af2adff1e8a-0">
              Herr talman! Det är dags att lämna denna låt-gå-politik som jag
              känner igen i mina debatter med socialdemokrater, vänsterpartister
              och miljöpartister. Signaler är viktiga. Den nya gymnasiereformen
              sjösätts nästa höst. Den är central. Det viktigaste för mig är
              att vi återupprättar betydelsen av betygen och det man presterar
              i grundskolan som elev. I dag räcker det med godkänt i tre ämnen:
              engelska, svenska och matematik. Det anser jag inte är tillräckligt.
            </seg>
            <seg xml:id="i-15aeed853fa5ae43-0">
              Det är bra att det i framtiden kommer att ställas högre krav
              för att komma in på gymnasiet. Det förvånar mig dock fortfarande
              att De rödgröna envisas med uppfattningen att alla elever på gymnasiet
              ska tvingas bli högskolebehöriga. Skolverket har presenterat facit.
              En tredjedel av eleverna på yrkesprogrammen och en femtedel på
              de studieförberedande programmen hoppar av.
            </seg>
            <seg xml:id="i-7d7fcdfbcf4f3c9c-0">
              Därför är satsningen på den nya gymnasieskolan viktig. Vi måste
              höja kvaliteten. Det behövs mer aktualitet och koppling till näringslivet.
              Därför är det förstås bekymmersamt att man i utskottets betänkande
              avstyrker anslaget på 18,5 miljoner till entreprenöriellt inslag.
            </seg>
            <seg xml:id="i-7342e256b54fb95f-0">
              Vi har också i budgeten som ligger på kammarens bord avsatt 44
              miljoner för att utöka utbudet av lärlingsutbildningar i gymnasiet.
              Det har också fått hård kritik av oppositionen och De rödgröna.
            </seg>
            <seg xml:id="i-f1c6eff771dfdbf5-0">
              Jabar Amin inledde tidigare med att säga att varje elev är unik,
              att vi ska ha en anpassad skola och att ungdomar är unika och
              ska ha en anpassad utbildning. Det är förstås intressant att höra
              om Miljöpartiet är för den gymnasiala lärlingsutbildningen där
              kravet inte är högskolebehörighet.
            </seg>
            <seg xml:id="i-9575469628f59f93-0">
              Herr talman! Avslutningsvis finns det i betänkandet och budgeten
              också skrivningar om satsningar på en tuffare skolinspektion som
              vi i Folkpartiet och Alliansen välkomnar. De resurser som kommunerna
              och staten lägger på utbildningsväsendet uppgår till flera miljarder.
              Därför är det också viktigt att på både kommunal och statlig nivå
              bli mycket duktigare på att följa upp kvaliteten så att vi får
              ut bra resultat för de skattepengar vi satsar på skolan.
            </seg>
          </u>
          <note xml:id="i-b2c8e7b990aafb35-0">
            Anf. 133 ULRIKA CARLSSON i Skövde (C):
          </note>
          <u who="roger_haddad_f79cd9" prev="cont" xml:id="i-c10e6e84c7624082-0">
            <seg xml:id="i-c52062bfe6ae2ed2-0">
              Herr talman! Få saker är så viktiga för vår framtida välfärd
              som att våra barn och ungdomar får en riktigt hög kvalitet på
              den utbildning de får i dag.
            </seg>
            <seg xml:id="i-9dadbd9f09262ce9-0">
              Därför har utbildningsfrågor allt från förskolan genom grundskolan
              och gymnasieskolan men också till den högre utbildningen, forskningen
              och vuxenutbildningen varit ett mycket stort fokus hos Centerpartiet
              och alliansregeringen under den förra mandatperioden. Vi har haft
              ett antal år på oss att genomföra mycket stora reformer. Men det
              är också klart att det kommer att ta tid innan de får genomslag
              hos varje enskild elev.
            </seg>
            <seg xml:id="i-14df32047cf556b6-0">
              Centerpartiet har en vision att Sverige år 2020 ska ha världens
              bäst utbildade befolkning. Det är ett högt men mycket viktigt
              mål. Vi har höga förväntningar på alla de barn som går i skolan
              i dag. Vi har också höga förväntningar på de rektorer och lärare
              som arbetar med att skapa framgångsrika skolor så att alla barn
              kan utvecklas och nå de kunskaper som motsvarar den potential
              de har. Det finns föregångsskolor, om jag får kalla dem så, och
              kommuner som sätter som mål att alla barn har rätt till kunskap
              och att få det stöd som de behöver för att nå målen, och de lyckas.
            </seg>
            <seg xml:id="i-d874af0fd207b8a0-0">
              Det finns ett stort antal mycket viktiga beslut som fattades
              under den förra mandatperioden som kommer att leda till bättre
              resultat i skolan. För att nämna några exempel på det handlar
              det om Lärarlyftet, speciallärarutbildningen, ny lärarutbildning,
              rektorsutbildningen, satsningar på att lära sig läsa, skriva och
              räkna, skriftliga omdömen och tidigare nationella prov, satsning
              på matematik, naturvetenskap och teknik, strategi för entreprenörskap
              och den nya gymnasieskolan. För fyraårsperioden finns det en mycket
              lång lista på viktiga reformer som vi kan räkna upp och som kommer
              att innebära stora skillnader i den svenska skolan.
            </seg>
            <seg xml:id="i-8ed72fb4afd866a8-0">
              För att nå målet med världens bäst utbildade befolkning är också
              vuxnas utbildning en viktig del. Därför har Alliansen satsat mycket
              när det gäller yrkesvux, yrkeshögskolan och folkhögskolorna med
              mera. Vi återkommer till det senare i debatten.
            </seg>
            <seg xml:id="i-8e9296a518305381-0">
              Den senaste PISA-rapporten var sannerligen inte någon rolig läsning.
              Det är ett stort problem att alla resultat sjunker. Det är givetvis
              också ett problem att resultaten sjunker ännu mer för dem som
              har sämst förutsättningar av olika anledningar. Men det är ingen
              ny bild. Vi har haft en dålig trend länge i Sverige, åtminstone
              under en tjugoårsperiod.
            </seg>
            <seg xml:id="i-bf005d43a52b6a0b-0">
              Det är klart att det är ett problem att skolan inte förmår att
              väga upp på ett sätt som är skolans uppdrag. Under en ganska lång
              tid har likvärdigheten urgröpts. Det tar vi på mycket stort allvar.
            </seg>
            <seg xml:id="i-40582cbdae4d73db-0">
              Den första åtgärden för att rätta till problemen är ofta att
              ropa på mer resurser. Men mer av samma brukar sällan vara lösningen
              på problemet. Vad gör vi med alla de resurser som finns i den
              svenska skolan i dag? Används de på bästa sätt? Vad behövs för
              att skapa framgångsrika skolor?
            </seg>
            <seg xml:id="i-b2b46a605c7cb43b-0">
              I Sveriges Kommuner och Landstings öppna jämförelser kan man
              se att det inte med automatik är de som lägger mest resurser på
              skolan som har de bästa resultaten. Här finns en hel del svar
              att hitta.
            </seg>
            <seg xml:id="i-5fab85fa6e56cd3b-0">
              Vilka är då de viktigaste framgångsfaktorerna? Det som lyfts
              fram i forskningen och debatten handlar om ledarskapets betydelse.
              Det finns exempel runt om i Sverige där man tagit detta på största
              allvar och med ett tydligt ledarskap satt målet att alla barn
              har rätt att lyckas i skolan.
            </seg>
            <seg xml:id="i-e1ecc616aaaca5d5-0">
              Det gäller det politiska ledarskapet på lokal nivå men också
              att vi från nationell nivå är tydliga med de förutsättningar och
              förväntningar vi har. Det gäller rektorers ledarskap, möjligheten
              att vara pedagogiska ledare man också lärares ledarskap och kompetens.
              Ibland avfärdas dessa exempel med: Ja, ja, det beror på den enskilda
              rektorn eller den enskilda läraren att just de eleverna lyckas.
              Varför ska inte alla kunna lyckas? Det är nästan så det känns
              ibland när man godtar att 10 procent, eller om det ibland är en
              fjärdedel, inte lyckas.
            </seg>
            <seg xml:id="i-da9e27126c571891-0">
              Centerpartiet vill utveckla den svenska skolan så att det finns
              en hållbarhet över tid. Det kan vara så att det som fungerade
              för ett antal år sedan inte har någon större relevans i dag, och
              det är klart att vi måste ta till oss det som är den framtidsinriktade
              utvecklingen, där lärares kompetens är en av grundstenarna. Därför
              välkomnar vi verkligen den nya lärarutbildningen samtidigt som
              vi fortsätter att satsa på Lärarlyftet.
            </seg>
            <seg xml:id="i-337a153e9e9a89b8-0">
              Forskarskolorna är också viktiga för att ge möjligheter till
              den skolnära forskningen, som kan bidra till att sprida kunskap
              om goda arbetsmetoder för att skapa bra lärandemiljöer som bygger
              på både vetenskap och beprövad erfarenhet.
            </seg>
            <seg xml:id="i-fec6899d66269e24-0">
              Herr talman! I budgeten för de kommande åren finns fortsatta
              satsningar på de tidiga åren med ett stärkt pedagogiskt fokus
              i förskolan. Det finns satsningar på skolhälsovården, som är en
              viktig verksamhet för att möta de elever som av olika anledningar
              inte mår bra. I den nya skollagen utökar man skolhälsovårdens
              uppdrag genom att vara mycket tydlig med att det handlar om skolläkare
              och skolsköterska men också om kuratorer och skolpsykologer.
            </seg>
            <seg xml:id="i-59f27499c71e1950-0">
              Centerpartiet vill ha en skola med mer av både ramar och kramar.
              Därför har vi också föreslagit något som skulle vara en motsvarande
              lex Sarah, där det skulle finnas en skyldighet att anmäla om elever
              inte får det stöd de ha rätt till, oavsett om det gäller den psykosociala
              miljön eller speciella insatser för att nå kunskapsmålen. Vi är
              väldigt glada över det arbete som pågår med denna fråga från regeringens
              sida just nu.
            </seg>
            <seg xml:id="i-59f7b7864e23656a-0">
              En annan viktig fråga för Centerpartiet är det som redan har
              nämnts ett par gånger tidigare i debatten, nämligen entreprenörskap
              och entreprenöriellt lärande i den svenska skolan. Det togs fram
              en strategi under den förra mandatperioden, och för att den ska
              få genomslag i skolorna tillför vi också medel i budgeten. Detta
              vill de röda och Miljöpartiet ta bort. Här visar man med all önskvärd
              tydlighet att detta inte är en prioriterad fråga.
            </seg>
            <seg xml:id="i-c64a68517c88c316-0">
              Det är många gånger vi hör i debatten att det är vackra ord men
              att det inte tillförs resurser. När vi då tillför en del resurser
              för att faktiskt öka möjligheten till entreprenörskap och ökad
              kreativitet och, som man ibland säger, tasigförsamhet vill man
              ta bort detta utan att ange några speciella skäl för det.
            </seg>
            <seg xml:id="i-35dd63c37c3e3b8f-0">
              Den nya gymnasieskolan som börjar till hösten är en viktig del
              av den svenska utbildningskedjan, och den kommer att innebära
              en större valfrihet för eleverna med starkare yrkesutbildningar
              och en fortsatt lärlingsutbildning. Det är så viktigt att gymnasieskolan
              uppfyller inte bara den enskilde individens behov utan givetvis
              också det behov vi har av kompetensförsörjning i Sverige.
            </seg>
            <seg xml:id="i-4f5f5cb5eb622f37-0">
              Herr talman! Den svenska skolan står inför stora utmaningar.
              Skolreformerna som Centerpartiet och de andra allianspartierna
              beslutat om och som nu kommer att träda i kraft är förutsättningar
              för att kraftfullt satsa på alla barns rätt till kunskap och satsa
              på bra och duktiga lärare, det pedagogiska ledarskapet samt tidiga
              insatser och uppföljningar.
            </seg>
            <seg xml:id="i-c39091fc9776a003-0">
              Det kanske inte är så konstigt, vilket har nämnts tidigare, att
              det tyvärr har varit dåliga resultat för de elever som går ut
              nu. Vi har haft en lagstiftning som har sagt att det inte är okej
              med skriftliga omdömen som visar hur långt man har nått förrän
              man får betyg efter årskurs 8. Nu får man ingen uppföljning, men
              de framtida eleverna kommer att få en mycket bättre uppföljning.
            </seg>
            <seg xml:id="i-4cc0380e9a36321c-0">
              Vi satsar på högre kvalitet och likvärdighet, men därmed inte
              lika överallt. Vi är med alla de reformer vi nu genomför på väg
              jag är övertygad om det mot en skola med mer av ramar och kramar
              och mer av kunskap och kreativitet. Vi är på väg mot Centerpartiets
              vision om att ha världens bäst utbildade befolkning 2020.
            </seg>
            <seg xml:id="i-fd86a04039cdac03-3">
              (Applåder)
            </seg>
          </u>
          <note xml:id="i-38ff0a05e3d2a477-0">
            Jag yrkar bifall till förslaget i betänkandet.
          </note>
          <note type="speaker" xml:id="i-13aac8a55c5f8240-0">
            Anf. 134 ANNIKA ECLUND (KD):
          </note>
          <u who="annika_eclund_8435c4" xml:id="i-6d7a37611eb69656-0">
            <seg xml:id="i-d6bc18defe401e4b-0">
              Herr talman! För två och en halv månad sedan lämnade jag klassrummet
              för att ta plats här i riksdagen och utbildningsutskottet. Med
              så färska erfarenheter av hur svensk skola mår i dag anser jag
              att regeringens många satsningar på skolområdet är mycket nödvändiga
              och väldigt välkomna. Många har nämnt den aktuella PISA-undersökningen,
              och givetvis beklagar även vi kristdemokrater resultaten av denna.
              Därför är de reformer vi nu föreslår så viktiga att sjösätta.
            </seg>
            <seg xml:id="i-3bd205ff6cf2ab6c-0">
              Skolan och undervisningen handlar om att ge grunden för goda
              framtidsmöjligheter för våra barn och ungdomar och att skapa förutsättningar
              för en god framtid för hela vårt land. Sverige ska fortsatt vara
              en kunskapsnation. Vi ser hur konkurrensen ökar globalt, och det
              är avgörande att vi har en utbildning av högsta kvalitet. De reformer
              Alliansen nu genomför har alla detta syfte. Det gäller grundskolan,
              gymnasiereformen, lärarlegitimationen och betygssystemet.
            </seg>
            <seg xml:id="i-ebca8fc8f7f30815-0">
              Herr talman! Reformerna har också en annan, mycket viktig, dimension.
              Reformerna sätter nämligen fokus på individens behov och möjligheter.
              Vi vet att en trygg skolsituation och rätt stöd är en förutsättning
              för att lyfta fram den enskilde eleven. Ju tidigare behovet av
              stöd upptäcks och kan sättas in, desto bättre förutsättningar
              för eleven att lyckas. Tidigare betyg och fler nationella prov
              är viktiga instrument för att upptäcka de elever som inte når
              målen.
            </seg>
            <seg xml:id="i-f3e3213b49567a27-0">
              Det särskilda stöd som utgår till kommunerna ska utnyttjas i
              första hand för just de yngre eleverna, och vi gläder oss åt att
              dessa extraresurser också kommer att betalas ut år 2011. Vi har
              också sett att många elever som inte nått målen vill nyttja de
              sommarskolor som kommuner och fristående skolor anordnar. Också
              denna satsning finns med i budgeten för nästa år.
            </seg>
            <seg xml:id="i-fdb4e71141324202-0">
              Herr talman! För oss kristdemokrater är de skärpta kraven på
              elevhälsan ett viktigt steg. Vi får regelbundet rapporter om ungas
              psykiska och fysiska ohälsa. En bättre utbyggd elevhälsa kan därför
              vara ett bra stöd för de barn och ungdomar som mår dåligt, och
              elevhälsan kan också upptäcka barn som far illa.
            </seg>
            <seg xml:id="i-2b96bd92b2da13b9-0">
              En bra skolhälsovård kan bli en vändpunkt för många barn. Många
              barn upplever att det inte finns någon som lyssnar på dem. Därför
              är den extra satsningen på elevhälsan så betydelsefull. Vi vill
              också se elevhälsan som en viktig partner när det gäller att hjälpa
              eleverna att lägga grunden för ett hälsosamt och långt liv.
            </seg>
            <seg xml:id="i-f5488853fe4dfd87-0">
              Fru talman! Alla elever har rätt till en trygg studiemiljö. Att
              känna sig trygg är en förutsättning för att över huvud taget lära
              sig något. Mobbning, kränkningar eller diskriminering får inte
              förekomma. Ändå är det tyvärr många ungdomars vardag, och det
              leder ofta till psykiskt och fysiskt lidande. Skolpersonalen måste
              bli bättre på att se tecknen och ingripa.
            </seg>
            <seg xml:id="i-cee3882553d0a3f8-0">
              Skolverket har därför fått ett uppdrag att sammanställa och kartlägga
              forskningsbaserade metoder och åtgärder mot mobbning. Därefter
              ska man utforma en utbildningssatsning riktad till kommuner och
              skolor. 10 miljoner avsätts årligen fram till 2014 för en fortsatt
              kamp mot mobbning.
            </seg>
            <seg xml:id="i-db6bd17bf22cb500-0">
              Det förebyggande arbetet är dock minst lika viktigt. Skolorna
              måste aktivt arbeta med värdegrunden människors lika värde, respekt
              för varandra och empati. Detta är ett viktigt uppdrag som skolan
              har. Skolverket har därför fått ett regeringsuppdrag att stärka
              värdegrundsarbetet i skolorna, ett arbete som ska redovisas senast
              den sista mars nästa år.
            </seg>
            <seg xml:id="i-70acdf5703f53ce9-0">
              Fru talman! Det finns barn i vårt land som har en oerhört otrygg
              tillvaro. Det är barn som tillsammans med sina föräldrar har sökt
              sin tillflykt till Sverige och som lever i osäkerhet om de ska
              få stanna eller ej. Har de fått ett avslag ser föräldrarna ofta
              ingen annan utväg än att försöka gömma sig. Alternativet att återvända
              hem är nämligen värre än det okända Sverige med ett främmande
              språk och osäkra villkor de befinner sig i.
            </seg>
            <seg xml:id="i-1fe1dd4e9596e25c-0">
              I ungefär tio år har asylsökande barn och barn som beviljats
              tidsbegränsat uppehållstillstånd haft tillgång till utbildning
              inom det offentliga skolväsendet, förskoleverksamhet och skolbarnsomsorg
              på i huvudsak samma villkor som barn som är bosatta i Sverige.
            </seg>
            <seg xml:id="i-d63afef2588a7f42-0">
              Detsamma gäller barn som av andra skäl ansökt om uppehållstillstånd
              i Sverige och getts rätt att vistas här medan ansökan prövas.
              Men detta har inte gällt de barn som fått avslag på sin ansökan.
              Vi kristdemokrater har länge drivit att alla barn ska ha rätt
              till utbildning, och nu är ett regeringsförslag på gång. En utredning
              har i år kommit med förslag som ska ge såväl barnen och deras
              föräldrar som personal och beslutsfattare klara och tydliga regler
              att förhålla sig till. Detta medför ökad rättsäkerhet för den
              enskilde individen och att skollagens mål allas rätt till lika
              tillgång till utbildning samt rätt till en likvärdig utbildning
              kan uppnås. En sådan reglering leder till att den svenska lagstiftningen
              på ett bättre sätt överensstämmer med bestämmelserna i barnkonventionen
              och de intentioner som ligger till grund för barnkonventionen.
            </seg>
            <seg xml:id="i-58f948f29089bc50-0">
              Fru talman! Praktisk kompetens har ofta nedvärderats i utbildningsväsendet,
              och utbildningspolitiken har koncentrerats till att alla ska studera
              teoretiska ämnen på högskola. Men teori passar inte alla, vi har
              olika förmågor. Vissa är mer teoretiskt och andra är mer praktiskt
              lagda.
            </seg>
            <seg xml:id="i-86d3127d7988242e-0">
              Vi kristdemokrater har alltid värnat handens kunskap, de praktiska
              kunskaper som behövs i så stor omfattning och som kommer att behövas
              även i framtiden. Den nuvarande regeringens satsning på först
              en försöksverksamhet med gymnasial lärlingsutbildning och nu en
              reguljär utbildning i den nya gymnasieskolan innebär ett systemskifte
              ur många perspektiv. Eleverna får direkt kontakt med näringsliv
              och social verksamhet genom den arbetsplatsförlagda utbildningen.
              Målet är att skapa 30 000 lärlingsplatser under mandatperioden.
              Vad som är väsentligt är att det finns ett regelverk för lärlingarna
              på arbetsmarknaden och en anställningsform som är anpassad till
              lärlingssituationen.
            </seg>
            <seg xml:id="i-98f2f500480c79f8-0">
              Vi ser den gymnasiala lärlingsanställningen som en mycket viktig
              plattform för att få en fot på arbetsmarknaden. Vi har under alldeles
              för många år tillåtit alltför många dropouts från gymnasienivån.
              Nu får vi en utbildningsform som kan ge dessa elever yrkesintresse
              i stället för skoltrötthet, ointresse och skolk, kort sagt en
              grund för ett gott framtida yrkes- och vuxenliv.
            </seg>
            <seg xml:id="i-171ee070bc4c46b0-0">
              Det finns många saker i betänkandet att vara stolt över, och
              jag yrkar bifall till förslaget i detsamma.
            </seg>
          </u>
          <note type="speaker" xml:id="i-993f2ac1ee9d6959-0">
            Anf. 135 LOUISE MALMSTRÖM (S):
          </note>
          <u who="louise_malmstrom_970d93" xml:id="i-0e7e90ab60c384c6-0">
            <seg xml:id="i-20858f4937c011d1-0">
              Fru talman! För något år sedan hade vi i utbildningsutskottet
              en hearing om framtidens kunskap. Talare efter talare var uppe
              och redogjorde för utvecklingen i vår omvärld. Utbildningsgraden
              i världen ökar i rasande takt. Och det handlar inte främst om
              en utbildningsrevolution för analfabeter i fattiga länder som
              kommer att få grundläggande utbildning. Den största ökningen sker
              bland dem som skaffar sig relativt avancerad och högre utbildning.
            </seg>
            <seg xml:id="i-0bf27579b5de551c-0">
              Man skulle kanske kunna tro att en sådan utveckling i världen
              skapar utrymme för dem som vill konkurrera med mindre avancerade
              jobb, att det ökar efterfrågan på lågutbildad arbetskraft. Det
              gör den inte. Den här utvecklingen skapar en global kultur där
              bra utbildning knappast är en konkurrensfördel på arbetsmarknaden.
              Bra utbildning är snarare inträdesbiljetten för att över huvud
              taget kunna ta sig in på arbetsmarknaden. Ett ökat utbud av högutbildade
              ökar faktiskt efterfrågan på högutbildade.
            </seg>
            <seg xml:id="i-a7f45029501e752b-0">
              I det sammanhanget är det naturligtvis oerhört allvarligt när
              det trillar in internationella undersökningar som pekar på att
              basen i vårt utbildningssystem har försämrats. Utan en bra grund-
              och gymnasieskola och med ökad segregation missar vi många framtida
              toppstudenter. Det måste vi ta itu med genast. Vi behöver en bred
              allmänbildad bas, och vi behöver gott om utbildningsplatser i
              högre utbildning, både i yrkeshögskolan och i högskolan. Risken
              att vi överutbildar folket är minimal. Det är en myt som florerat
              länge nog. Det är alltid många gånger lättare att ta sig ut på
              arbetsmarknaden med utbildning i bagaget, och den långtidsarbetslöshet
              som biter sig fast i dagar som dessa när konjunkturen vänder uppåt
              bottnar alltför ofta i för låg utbildningsnivå. Dessutom vet vi
              att riskerna för ohälsa, kortare livslängd, maktlöshet, inskränkthet
              och så vidare minskar i takt med att du tillägnar dig studier,
              för att inte tala om den demokratiska resurs utbildningen ger.
            </seg>
            <seg xml:id="i-3888501a054f11ab-0">
              Fru talman! Det finns alltså många goda argument för att ha en
              hög ambitionsnivå när det gäller andelen högskoleutbildade i vårt
              land. Jag är glad och stolt över att vi under vår regeringstid
              byggde ut högskolan och faktiskt minskade snedrekryteringen dit.
              Jag tycker det var synd att inte den nuvarande regeringen fortsatte
              den utbyggnaden trots att de sökande blev fler, lågkonjunkturen
              svepte in över världen och länderna runt omkring oss byggde ut
              sina högskolor. Då hade många fler stått bättre rustade nu när
              det vänder, och vi skulle ha haft färre matchningsproblem på arbetsmarknaden.
              Faran är inte heller över än. Sedan regeringen fattade beslut
              om de 10 000 tillfälliga platserna har väl ungdomsarbetslösheten
              snarast ökat. Vore det inte lämpligt att permanenta de platserna?
              Ja, gärna några till.
            </seg>
            <seg xml:id="i-54fc8781680848a9-0">
              Det handlar inte om att alla måste läsa vidare, som det brukar
              låta i debatten. Men att inte släppa in dem som verkligen vill
              drabbar enskilda individer som inte får möjlighet att utnyttja
              sin fulla potential. Men det drabbar också vårt land och leder
              till sämre konkurrenskraft och färre jobb, vilket i sin tur drabbar
              välfärden.
            </seg>
            <seg xml:id="i-5809471aa6738743-0">
              Det allra största problemet just nu är dock kvaliteten i högskolan.
              De studenter som kommer in ägnar flera år åt, och lägger flera
              hundra tusen på, sin högskoleutbildning. Vad har de då för förväntningar
              när de tar sitt första kliv in på högskolan? Det är säkert olika,
              men det de definitivt har rätt till är en bra utbildning med ett
              rimligt antal undervisningstimmar. De har rätt till en utbildning
              med forskningsanknytning. De har rätt till bra villkor under studietiden
              så att de kan försörja sig, skaffa bostad, bli sjuka, skaffa barn.
              De har rätt till kontakt med arbetsmarknaden så att de kan få
              ett jobb efter avslutad utbildning. Allt detta kan inte garanteras
              i dag. Långvarig urholkning av resurserna kombinerat med att högskolorna
              får nya uppgifter leder obönhörligen till försämrad kvalitet.
            </seg>
            <seg xml:id="i-d218fb84871d262f-0">
              Därför vill vi investera ytterligare 200 miljoner för fler lärarledda
              timmar, 50 miljoner för karriär- och yrkesvägledning och 40 miljoner
              för praktikplatser. Vi har också förslag på åtgärder för studentbostäder,
              trygghet och ekonomiska villkor, men det faller som bekant under
              andra utgiftsområden.
            </seg>
            <seg xml:id="i-49668944f1228f5f-0">
              När det gäller forskningsanknytningen ser villkoren väldigt olika
              ut beroende på vilken högskola man studerar vid. Dessa olikheter
              förstärks sannolikt av det nya resursfördelningssystemet. Vi kan
              alla bli överens om att det är rätt att gynna kvalitet. Men det
              är inte alldeles enkelt att precisera vad som är kvalitet. Kanske
              är det inte bara de självständiga arbetena. Kanske är det utbildningars
              användbarhet, nytta, kritiskt tänkande och generella kunskaper
              som ger studenterna möjligheter att möta de utmaningar de ställs
              inför på framtidens arbetsmarknad. Som i alla mätsystem riskerar
              vi att hamna i ett läge där vi värderar det som är enkelt att
              mäta men missar att mäta det som är mest värdefullt.
            </seg>
            <seg xml:id="i-96cdf6891d44050c-0">
              Det är svårt att överblicka konsekvenserna av det nya resursfördelningssystemet.
              Grundutbildning, forskarutbildning och forskning kan inte heller
              isoleras från varandra. Vi motsätter oss ett system där universitet
              och högskolor delas upp i A- och B-lag där yngre högskolor blir
              ständiga förlorare, oavsett god kvalitet, vilket leder till sämre
              resurstilldelning enligt något slags svälta-räv-modell. I så fall
              är det mer rakryggat att stå för att man vill lägga ned dem direkt.
            </seg>
            <seg xml:id="i-0352af91f899bfea-0">
              Fru talman! Vi socialdemokrater vill se en öppen högskola och
              en forskningspolitik som samverkar mycket mer med det omgivande
              samhället. Branschprogrammen var ett sätt att nå den samverkan,
              och nu förväntar vi oss nya metoder för att utveckla forskningen
              tillsammans med näringslivet.
            </seg>
            <seg xml:id="i-3e3bcf4e71365bf2-0">
              Vi hoppas på att nästa forskningsproposition inte detaljstyr
              så mycket. Det är inget fel på att lyfta fram strategiska forskningsområden,
              men att precisera så som regeringen gjorde underminerar den akademiska
              friheten och har lett till att resurserna inte fullt ut utnyttjas.
              Ett antal högskolor sitter med miljardöverskott som de hade kunnat
              använda till annat men som nu är låsta.
            </seg>
            <seg xml:id="i-119ec02e1f7851d4-0">
              Avslutningsvis måste jag bara lyfta doktorandernas och de unga
              forskarnas villkor. Det spelar nämligen ingen roll hur mycket
              resurser man lägger på forskning om det inte finns några forskare
              som kan leva med de usla villkor som forskning ibland förutsätter.
            </seg>
            <seg xml:id="i-38f283beab7a90e8-0">
              Under vår regeringstid försökte vi förbättra dem genom särskilda
              anslag till meriteringstjänster och forskarskolor. Den nuvarande
              regeringen lovade i den senaste forskningspropositionen att det
              skulle lösa sig. Det har det inte gjort.
            </seg>
            <seg xml:id="i-bbc2844eb98fc705-0">
              Ungefär en tredjedel av doktoranderna saknar anställning. De
              går på stipendier eller utbildningsbidrag eller saknar ordentlig
              finansiering. De saknar därmed också tillgång till de sociala
              trygghetssystem och de förmåner som är norm på arbetsmarknaden.
              Det är inte acceptabelt. Forskarutbildningen måste vara ett attraktivt
              alternativ för dem som är bäst lämpade.
            </seg>
            <seg xml:id="i-e2728b1d0b9353ec-0">
              Bättre grundskole- och gymnasieutbildning för alla, resurser
              för ökad kvalitet i högskolan och bättre villkor för doktorander
              och unga forskare är alltså några julklappar som Högskolesverige
              borde få av riksdagen när vi röstar om budgeten nästa vecka.
            </seg>
            <seg xml:id="i-78acfc8e89ce2996-0">
              Jag yrkar därför bifall till den motion som vi socialdemokrater
              väckt tillsammans med Vänstern och Miljöpartiet.
            </seg>
          </u>
          <note type="speaker" xml:id="i-c43cfc1aa861ba00-0">
            Anf. 136 ROGER HADDAD (FP) replik:
          </note>
          <u who="roger_haddad_f79cd9" xml:id="i-ff737ed430fb86c6-0">
            <seg xml:id="i-b69202df27e8499a-0">
              Fru talman! Jag tänker inte ge mig in i den forskningspolitiska
              delen i Louise Malmströms anförande. Men hon nämnde initialt att
              vi i Alliansens inlägg såg en risk att överutbilda. Vi har ju
              hela tiden, en efter en, gått upp och sagt att våra resultat har
              gått ned, att vi tycker att det är allvarligt och att vi vill
              göra någonting åt det. Louise Malmström säger vidare att det inte
              handlar om att alla ska bli akademiker utan om att släppa in dem
              som vill.
            </seg>
            <seg xml:id="i-c6d71322cbed59c5-0">
              Då är naturligtvis min fråga till Louise Malmström: Anser du
              inte att kvaliteten i grund- och gymnasieskolan, alltså det vi
              levererar från grundskolan till gymnasiet och från gymnasiet till
              högskolan, är eftersatt? Och anser ni verkligen att vi med den
              nya gymnasiereformen sänker kraven? Det har vi också fått höra
              i debatten. Faktum är att vi skärper kraven för att komma in på
              gymnasiet för att elevernas kunskapsnivå ska höjas redan i gymnasiet.
            </seg>
            <seg xml:id="i-32574f99d84bd35b-0">
              När jag började på högskolan, 1998, pratade man om en gymnasifiering
              av högskolan. Jag har inte följt högskoledebatten så mycket sedan
              dess. Men det är klart att det här är långsiktiga eftersläpningar.
              Och vi ser att de som kommer till gymnasiet med dåliga förkunskaper
              hoppar av. Ändå står ni uppenbarligen upp för den gamla gymnasieskolan
              som har slagit ut så många i ungdomsarbetslöshet. Ni vill inte
              ha bättre studieförberedande program och ni vill inte ha lärlingsutbildningar.
              Och ni vill ha kravet att alla ska bli högskolebehöriga. I dag
              är det än så länge lätt att komma in på gymnasiet. Det är klart
              att det påverkar kvaliteten på högskolan.
            </seg>
          </u>
          <note type="speaker" xml:id="i-7b7c1258e6043317-0">
            Anf. 137 LOUISE MALMSTRÖM (S) replik:
          </note>
          <u who="louise_malmstrom_970d93" xml:id="i-0e7e90ab60c384c6-1">
            <seg xml:id="i-1d33412077ddff2a-0">
              Fru talman! Nu talade jag inte i första hand om gymnasieskolan,
              men jag kan göra det också. Och jag tror absolut att kvaliteten
              är eftersatt i både grund- och gymnasieskolan. Det vet vi, så
              det behöver vi inte tvista om. Vi har vår del av ansvaret, men
              ni har också en del av ansvaret. Och jag tror inte att det håller
              att skylla ifrån sig så värst mycket längre, för det finns många
              skolor som visar goda exempel på att man kan vända den här utvecklingen
              ganska snabbt, på ett eller två år.
            </seg>
            <seg xml:id="i-cd6a29c364d90e1b-0">
              När det gäller vilka som går vidare till gymnasieskolan och inte
              finns det väldigt många i dag som går en yrkesinriktad utbildning
              som tänker sig att de ska gå vidare till högskolan. De kommer
              att vara utestängda från den möjligheten i framtiden om de inte
              väljer extra kurser, och det kanske inte kan förväntas att man
              har den framförhållningen när man är i gymnasieåldern.
            </seg>
            <seg xml:id="i-312b74f3f44326f0-0">
              Det som jag framför allt ville lyfta fram var att man inte vill
              utöka antalet högskoleplatser trots att kullarna blir större,
              det vill säga att de som gick ut gymnasieskolan för något år sedan
              hade mycket mindre chans att komma in på högskolan än vad de hade
              som gick ut gymnasieskolan för fem år sedan.
            </seg>
          </u>
          <note type="speaker" xml:id="i-5d3736abd6f06721-0">
            Anf. 138 ROGER HADDAD (FP) replik:
          </note>
          <u who="roger_haddad_f79cd9" xml:id="i-ff737ed430fb86c6-1">
            <seg xml:id="i-bee79596e65ecdf8-0">
              Fru talman! I Louise Malmströms förra inlägg lät det som lite
              kritik mot att alla inte ska bli högskolebehöriga, att det minskar
              möjligheterna till övergångar till högskolan. Ja, vi är kritiska
              till dagens gymnasieskola. Man får inte glömma bort att det fortfarande
              är den socialdemokratiska lagstiftningen som gäller, och det är
              den som har levererat det här resultatet. Jag vill ändå påminna
              om det.
            </seg>
            <seg xml:id="i-e55b730dcbf6246b-0">
              Nästa höst sjösätter vi en ny gymnasiereform, och med den kommer
              kraven att bli högre. Självklart hoppas jag att det på sikt ska
              höja kunskapsnivån bland de ungdomar som sedan söker till högskolan.
            </seg>
            <seg xml:id="i-e7ace82e35c4ddfa-0">
              Louise Malmström sade samtidigt att man ska släppa in dem som
              vill. Det håller inte. Det är ju precis det vi har testat med
              gymnasiet. Nu vill man alltså släppa in dem som vill på högskolan.
              Ta lärarutbildningen! Det verkade ju som att vi var överens om
              att alla inte är lämpliga att bli lärare, att vi ska skärpa intagningskraven,
              att det ska vara lämplighetstester. Det var någon socialdemokrat
              som sade tidigare att det krävs ett visst urval för att verkligen
              vaska fram dem som absolut ska erbjudas plats i högskolan. Det
              kostar staten mycket pengar, och då vill vi naturligtvis ha ett
              bra utfall.
            </seg>
          </u>
          <note type="speaker" xml:id="i-e0e0eca5f641af84-0">
            Anf. 139 LOUISE MALMSTRÖM (S) replik:
          </note>
          <u who="louise_malmstrom_970d93" xml:id="i-0e7e90ab60c384c6-2">
            <seg xml:id="i-ef517cc58c2f72ee-0">
              Fru talman! Ni säger att ni ökar kraven i gymnasieskolan, Roger
              Haddad, men det är precis tvärtom. Ni tar ju bort kraven som ska
              leda till högskolebehörighet för en stor del av dem som kommer
              att gå i gymnasieskolan i framtiden.
            </seg>
            <seg xml:id="i-7cfab3ebf6fd55ab-0">
              Vi kan naturligtvis sänka kraven ytterligare. Vi kan sänka kraven
              till grundskolenivå, för då får vi ju igenom alla i gymnasieskolan.
              Vi tror inte på den vägen. Vi tror att framtidens arbetsmarknad
              kommer att kräva ökade kunskaper, inte en lägre nivå.
            </seg>
          </u>
          <note type="speaker" xml:id="i-30875d0a47830429-0">
            Anf. 140 BETTY MALMBERG (M):
          </note>
          <u who="betty_malmberg_f8f44c" xml:id="i-821359bf98dcea36-0">
            <seg xml:id="i-ee79e32c0b37a945-0">
              Fru talman! Reformerna på utbildningsområdet har varit omfattande
              de senaste åren. Trots finanskris och svåra förhållanden på arbetsmarknaden
              har regeringen jobbat offensivt och kunnat genomföra ökade satsningar
              för bättre kunskapsresultat och bättre tillväxt.
            </seg>
            <seg xml:id="i-0db6d43233ad07f6-0">
              Inom den högre utbildningen är det framför allt tre ledord som
              har varit vägledande för arbetet: kvalitet, frihet och kreativitet.
              Några av reformerna beslutades under förra mandatperioden men
              implementeras inte förrän de närmaste åren. Det gör det extra
              tacknämligt att regeringen fick fortsatt mandat av svenska folket.
              Nu får vi en chans att följa den medvetna och genomtänkta strategi
              som regeringen lagt fast. Den utvecklingen ska bli riktigt intressant
              och spännande att följa.
            </seg>
            <seg xml:id="i-25947d2b3cee5705-0">
              Jag nämnde att tre ledord har varit vägledande för arbetet. När
              det gäller kvalitet har det till exempel handlat om att skjuta
              till mer pengar för att kunna öka antalet lärarledda timmar, men
              också om att skärpa studenternas förkunskaper och att systematiskt
              följa upp lärosätenas resultat. Det sker också en skärpning genom
              att resultaten nu ska granskas tätare, och det är något som vi
              moderater tycker är bra.
            </seg>
            <seg xml:id="i-c3e562db31e31075-0">
              Mer pengar har alltså skjutits till. Men dess värre handlar det
              om otaliga år av försummelser på det här området. Det visar inte
              minst TCO:s rapport, som presenterades i dag, som pekar på att
              60 procent, alltså sex av tio av våra studenter, har färre än
              nio timmars lärarledd undervisning i veckan, och då pluggar de
              på heltid. Därför är det glädjande att regeringen har aviserat
              att vi ska öka anslagen på humsamområdet, för det är det område
              som är värst ute, år 2012 med 200 miljoner. Det innebär en ökning
              med 1 600 kronor per studieplats, och ökningen dubbleras från
              och med året därpå.
            </seg>
            <seg xml:id="i-f9eba7758e0ba335-0">
              För att uppnå god kvalitet gäller det också att studenterna får
              acceptabla förhållanden under den tid som de pluggar. Det måste
              därför bli ett välkommet tillskott när regeringen nästa år höjer
              såväl studiemedlen som fribeloppet. Bostadssituationen kommer
              också att kunna förbättras genom att vissa universitet på de stora
              studentorterna nu får chans att hyra ut bostäder till studenter.
            </seg>
            <seg xml:id="i-0d50baaaf8345be9-0">
              När det gäller frihetsbegreppet tänker jag på studenterna som
              sedan den 1 juli äntligen slipper kårobligatoriets bojor och som
              dessutom kommer att slippa utsättas för positiv särbehandling
              när de söker till en utbildning.
            </seg>
            <seg xml:id="i-ac01b966d4df046c-0">
              Också för lärosätena ökar friheten. Mycket handlar om den inre
              organisationen och att tidigare regleringar av densamma nu plockas
              bort från högskolelag och förordningstext. Men regeringen går
              också vidare. Från och med nästa år kommer till exempel holdingbolagen,
              som förvaltas av universitet och högskolor, att kunna ta emot
              donationer, samtidigt som de nu också får möjlighet att föra över
              eventuella vinster till lärosätena och på så sätt bidra till kostnaderna
              för undervisning, forskning eller innovation.
            </seg>
            <seg xml:id="i-1dfa00ad13e841dc-0">
              Forskning är ytterligare ett område som har fått rejäla tillskott.
              Bara initialsatsningen, alltså den första satsningen 2009, var
              större än de medel som den röda regeringen tillförde under hela
              förra forskningsperioden.
            </seg>
            <seg xml:id="i-aecbce83c25febe9-0">
              Utbetalningar sker enligt den strategi som lades fast i programmet,
              vilket innebär att det för 2011 kommer att anslås 500 miljoner.
            </seg>
            <seg xml:id="i-5b1faa3a71dd6b97-0">
              Kopplingen som görs till innovation är också viktig, och jag
              konstaterar med glädje att vi i dag kan tala friare om att forskning
              inte måste bestå av grundforskning allena. Lärosätena har också
              ett ansvar för att forskning ska komma till nytta, vilket har
              skrivits in i högskolelagen.
            </seg>
            <seg xml:id="i-1fd7e841afad029a-0">
              Sverige är ett av de länder som satsar mest på forskning, men
              vi är dåliga på att tjäna pengar på den. Stora förhoppningar för
              framtiden finns därför nu inte bara på de innovationscentrum som
              har inrättats på flera universitet och högskolor utan också på
              de spetsutbildningar i entreprenörskap som ska startas för att
              inte tala om de stora satsningar som görs i forskningsinfrastruktur,
              såsom Sci Life Lab, ESS och Max IV.
            </seg>
            <seg xml:id="i-763ebada75926941-0">
              Det, fru talman, var en exposé över vad som har gjorts och vad
              som väntas inom den högre utbildningen och forskningen under nästa
              år. Imponerande är bara förnamnet.
            </seg>
            <seg xml:id="i-ccddd5e8f6fdd517-0">
              Var har vi då vår opposition? Hur ser deras visioner ut för högre
              utbildning och forskning? Det är inte så lätt att veta. Den gemensamma
              motion som De rödgröna har mäktat med och som behandlas i betänkandet
              lämnar mycket övrigt att önska. Ordet forskning nämns i några
              svepande ordalag, och då det kommer till högre utbildning är det
              samma gamla visa fler platser på bekostnad av kvalitet.
            </seg>
            <seg xml:id="i-15648e4631302bbb-0">
              Det läggs förvisso fram ett förslag på en kvalitetssatsning som
              är i paritet med regeringens, men eftersom De rödgröna samtidigt
              vill öka antalet platser i den nya högskolan blir det färre kronor
              per studieplats. Dessutom har deras beräknade kostnad för de nya
              platserna lagts på en nivå som är i genomsnitt 20 000 kronor lägre
              än den som regeringen brukar räkna med. Det innebär att de extra
              platserna framför allt kommer att skapas inom humsamområdet trots
              att vi vet att de studenterna har svårast att hitta jobb och att
              det stora behovet finns inom de dyrare teknik- och vårdutbildningarna.
            </seg>
            <seg xml:id="i-7d222361e01e1280-0">
              Att klä denna magra budget med budskapet att man vill förbättra
              utbildningen vid högskolan genom satsningar på kvalitet och bättre
              karriär- och yrkesvägledning är inte trovärdigt.
            </seg>
            <seg xml:id="i-e4dcf188c64a1a85-0">
              Förra mandatperioden kritiserade De rödgröna ofta regeringen
              för att göra för lite och för sent. Då fanns det alltid pengar
              till att toppa regeringens bud. Kanske har verkligheten hunnit
              i kapp dem, för just den kritiken har tystnat.
            </seg>
            <seg xml:id="i-456ccdf7a7228b5a-0">
              Men precis som tidigare år saknar De rödgröna egna visioner och
              konstruktiva förslag. Hur ska Sverige möta framtiden? Hur ska
              Sverige klara generationsväxlingen då 40-talisterna ska ersättas
              med ny kompetent och kreativ arbetskraft? Hur ska Sverige möta
              den internationella konkurrensen? Frågorna till De rödgröna är
              många och viktiga, fru talman. Jag hoppas att debatten kan räta
              ut en del av frågetecknen.
            </seg>
          </u>
          <note xml:id="i-dffff2c0c1829873-0">
            Fru talman! Jag yrkar bifall till utskottets förslag.
          </note>
          <note xml:id="i-3e4a5605440b49f7-0">
            I detta anförande instämde Michael Svensson (M).
          </note>
          <note type="speaker" xml:id="i-2a319f43f5e09d7e-0">
            Anf. 141 JABAR AMIN (MP) replik:
          </note>
          <u who="jabar_amin_8e5175" xml:id="i-64916497645f8c3d-3">
            <seg xml:id="i-4d0dab577821397f-0">
              Fru talman! Imponerande är bara förnamnet, sade Betty Malmberg
              nyss om Alliansens högskolepolitik. Det är häpnadsväckande att
              ni i ljuset av det som har kommit fram i dag och de senaste dagarna
              över huvud taget kan tala om kvalitet.
            </seg>
            <seg xml:id="i-8ff86fc21f9d133d-0">
              I dag offentliggjorde TCO en undersökning där det framgår att
              60 procent av våra studenter på universiteten har undervisning
              mindre än nio timmar per vecka. Över en tredjedel av våra studenter
              har undervisning mindre än sex timmar per vecka. Det har naggat
              kvaliteten rejält i kanten.
            </seg>
            <seg xml:id="i-9b96843d98ba07d0-0">
              För några dagar sedan skrev professor Henrik Oscarsson vid Göteborgs
              universitet att de bristande medlen lett till att de lärarledda
              timmarna på universiteten bara blir färre och färre.
            </seg>
            <seg xml:id="i-39d9f2e35e66cffb-0">
              Min fråga blir därför: Är blind leder blind Alliansens högskoleparoll?
            </seg>
          </u>
          <note type="speaker" xml:id="i-caa50e029b22cd0f-0">
            Anf. 142 BETTY MALMBERG (M) replik:
          </note>
          <u who="betty_malmberg_f8f44c" xml:id="i-821359bf98dcea36-1">
            <seg xml:id="i-d31c851ffbbca175-0">
              Fru talman! Jabar Amin tar upp en viktig fråga. Jag vet inte
              om han lyssnade till mitt anförande, men jag nämnde precis de
              siffror han också nämnde. Detta är givetvis helt oacceptabelt.
              Den lärarledda tiden har dess värre minskat ytterligare.
            </seg>
            <seg xml:id="i-f69b371c59746f6b-0">
              Mycket av det som Jabar Amin tar upp faller tillbaka på den tidigare
              regeringen. Han tog till och med upp i sitt anförande att högskolan
              och studieplatserna är underfinansierade, och därför är kvaliteten
              dålig. Det är precis detta som är bekymret. Den okontrollerade
              ökning av antalet studieplatser som Jabar Amins parti var med
              och röstade igenom har medfört att kvaliteten under årens lopp
              har urholkats. Så ser verkligheten ut, Jabar Amin, och det måste
              Miljöpartiet ta ansvar för.
            </seg>
            <seg xml:id="i-ae33cc588d7c2e15-0">
              I det förslag som De rödgröna lägger fram hamnar budgeten på
              122 miljoner. Det innebär en lägre beräkning av kostnaden för
              studieplatserna än regeringens. Man har gått på Vänsterpartiets
              förslag; Socialdemokraterna hade föreslagit 265 miljoner för samma
              antal platser.
            </seg>
            <seg xml:id="i-c70b16d18173d0ac-0">
              Jag känner mig stolt för att vi gör reformer som skruvar i systemen
              och gör bättre och rättning. Vi har skjutit till medel.
            </seg>
            <seg xml:id="i-c93a3881286f3aba-0">
              Hur anser Jabar Amin att Sverige ska möta framtiden? Och hur
              vill Jabar Amin se till att vi får bättre kvalitet i högskolan?
            </seg>
          </u>
          <note type="speaker" xml:id="i-e35a92402bb893d5-0">
            Anf. 143 JABAR AMIN (MP) replik:
          </note>
          <u who="jabar_amin_8e5175" xml:id="i-64916497645f8c3d-4">
            <seg xml:id="i-bcf65b71855b7b17-0">
              Fru talman! Miljöpartiet kan sannerligen inte ta ansvar för er
              misslyckade högskolepolitik, Betty Malmberg. Det är i dag som
              TCO redovisar att universiteten inte kan ha lärarledda lektioner
              i den omfattning som krävs för att säkerställa kvaliteten. Det
              är ni som har haft makten i drygt fyra år, inte vi. Det är ni
              som har bestämt över budgeten de senaste fyra åren. Det är ni
              som har ansvaret för att våra studenter vid universiteten inte
              har lärarledda lektioner och att kvaliteten inte kan säkerställas.
            </seg>
            <seg xml:id="i-00f398dc0ea9f8ff-0">
              Anledningen till att jag tar upp detta är att du i ditt anförande
              betonade kvaliteten, Betty Malmberg. Nu kommer olika rapporter
              som säger att kvaliteten är för låg. Det är i dag som våra studenter
              inte kan få lektioner. Du kan inte skylla det på den socialdemokratiska
              regering som satt för fem år sedan. Och även då kritiserade Miljöpartiet
              den förda politiken.
            </seg>
          </u>
          <note type="speaker" xml:id="i-b1868d6707effdfe-0">
            Anf. 144 BETTY MALMBERG (M) replik:
          </note>
          <u who="betty_malmberg_f8f44c" xml:id="i-821359bf98dcea36-2">
            <seg xml:id="i-aea2009b6dba391a-0">
              Fru talman! Först konstaterar jag att Miljöpartiet som här representeras
              av Jabar Amin inte svarar på mina frågor. Förmodligen har man
              ingen vision om hur man ska skapa en ökad kvalitet i högskolan.
              Det är olyckligt.
            </seg>
            <seg xml:id="i-3e1fb86cd9da9926-0">
              Jabar Amin är nog tämligen ensam om att se att all problematik
              landar i knäet på den borgerliga regeringen. Jag var själv på
              konferensen i dag och deltog i debatten och hörde de andra debattörerna.
              De flesta där inser att det handlar om otillräckliga resurser
              under en 15-årsperiod. Det är inte något som man kan reparera
              som en quick fix. Det finns inget super glue som gör att vi helt
              plötsligt har lagat allt. En politik som hela tiden har strävat
              mot att kvantitet är viktigare än kvalitet kan vi inte reparera
              hur gärna vi än velat. Vi har tillfört medel. Vi har gjort satsningar.
              Vi gjorde det redan i den första budgeten sedan vi tillträdde.
              I alla de fyra budgetpropositioner som vi har lagt fram står det
              att vi är bekymrade över den lärarledda tiden. Vi har uppmärksammat
              problemet. Vi har börjat åtgärda, men vi kan inte ta hur stora
              kliv som helst. Vi har tagit små steg. Det handlar också om, vilket
              kommer fram i rapporten, att lärosätena har möjlighet att föra
              över resurser till bland annat humsamområdet som är det som har
              de stora problemen. Det hoppas jag att lärosätena kommer att göra.
            </seg>
          </u>
          <note type="speaker" xml:id="i-625b039dafa13855-0">
            Anf. 145 LOUISE MALMSTRÖM (S) replik:
          </note>
          <u who="louise_malmstrom_970d93" xml:id="i-0e7e90ab60c384c6-3">
            <seg xml:id="i-f0945f95020279c8-0">
              Fru talman! I ditt inledningsanförande, Betty Malmberg, nämnde
              du själv TCO-rapporten och antalet minskade undervisningstimmar.
              Läget har försämrats sedan förra året. Ni har också bidragit till
              att ge universitet och högskolor ökade uppgifter. Konsekvensen
              av avskaffandet av kårobligatoriet är ett tydligt exempel på det.
              Om du tycker att det är oacceptabelt, varför vill du då vänta
              till 2013 innan du reglerar detta?
            </seg>
            <seg xml:id="i-966f3f595dac7651-0">
              Ni brukar säga att fler utbildningsplatser hotar kvaliteten och
              att kvantitet står mot kvalitet. Därför stoppade ni utbyggnaden.
              Jag tror inte att det nödvändigtvis måste vara så. Hur reagerar
              du när du inser att ni varken lyckas med kvaliteten eller kvantiteten?
            </seg>
            <seg xml:id="i-295f6c7f3ae6365a-0">
              Jag undrar också varför du ironiserar över våra satsningar på
              studie- och yrkesvägledning och praktikplatser. Studenterna ropar
              efter det. Har de fel?
            </seg>
          </u>
          <note type="speaker" xml:id="i-95d63892337dd7d1-0">
            Anf. 146 BETTY MALMBERG (M) replik:
          </note>
          <u who="betty_malmberg_f8f44c" xml:id="i-821359bf98dcea36-3">
            <seg xml:id="i-f880ac640ee60d42-0">
              Fru talman! Det var många frågor. Jag ska beta av dem.
            </seg>
            <seg xml:id="i-72b90e1a9ed907a2-0">
              Jag vill först säga att jag tyckte att det var roligt att höra
              Louise Malmström i debatten. Det var en frisk fläkt.
            </seg>
            <seg xml:id="i-e30ce5067172730e-0">
              Jag delar naturligtvis hennes oro. Det har jag, precis som mina
              allianskolleger, framfört många gånger. Det är självklart ett
              bekymmer med den utbildning som våra elever har med sig från grundutbildningen
              via gymnasiet. Vi kan ändå säga att vi balanserar och står för
              en kvalitetslinje när det kommer till högre utbildning. När det
              gäller de 10 000 extra platser som vi tillförde i en svår situation
              på arbetsmarknaden fick varje lärosäte säga att man kunde garantera
              kvaliteten i den utbildning som man bedrev och att man var villig
              att åta sig ett visst antal platser. Man gjorde det med öppna
              ögon. Man sade att man kunde garantera kvaliteten. På de premisserna
              att lärosätena godkände att de åtog sig detta kunde vi öka kvantiteten.
              Våra budgettillskott börjar redan 2012, inte 2013. Vi styr mer
              mot humsamområdet.
            </seg>
            <seg xml:id="i-585305e4da7188a2-0">
              Louise Malmström talade också om behovet av praktik. Det är naturligtvis
              vällovligt, men jag vill hävda att man slår in öppna dörrar i
              det här läget. Om ni googlar på de olika lärosätenas hemsidor
              får ni se att det görs otroligt mycket. Linköpings universitet,
              som Louise Malmström och jag känner till väl, har egna cv-granskningar.
              Man har egna karriärvägledningar och karriärcentrum.
            </seg>
          </u>
          <note type="speaker" xml:id="i-4475489589fbd314-0">
            Anf. 147 LOUISE MALMSTRÖM (S) replik:
          </note>
          <u who="louise_malmstrom_970d93" xml:id="i-0e7e90ab60c384c6-4">
            <seg xml:id="i-78d7a2ac3ed20378-0">
              Fru talman! Vi har betydligt mer resurser till utbildningskvalitet
              än ni, Betty Malmberg. Ni har också röstat ned rödgröna förslag
              om höjd studentpeng i flera år. Dessutom minskar ni antalet platser
              med 10 000 till år 2012. Du lyssnade ju på mitt anförande. Delar
              inte du den bild som gavs i utskottet förra året av hur framtidens
              kunskap ser ut och att det behövs fler högskoleutbildade för att
              kunna konkurrera på den globala marknaden? Vi kan naturligtvis
              ägna mycket tid åt att bråka om vems fel det är och vilka beslut
              som har lett till vilken urholkning i systemet, men jag är mer
              intresserad av att prata om framtiden och vad som är de framtida
              utmaningarna. Därför är jag intresserad av att veta om du delar
              den bilden.
            </seg>
          </u>
          <note type="speaker" xml:id="i-d1838d2b8f030128-0">
            Anf. 148 BETTY MALMBERG (M) replik:
          </note>
          <u who="betty_malmberg_f8f44c" xml:id="i-821359bf98dcea36-4">
            <seg xml:id="i-490122ab9784a69b-0">
              Fru talman! Jag kan naturligtvis dela den bilden. Vi ska självklart
              se framåt. Jag kan förstå att Socialdemokraterna väljer att göra
              det och sätter på skygglapparna bakåt. Jag delar din vision, Louise
              Malmström. Jag håller med om att utbildning är en konkurrensfaktor
              och att utbildning är en dörröppnare till mycket i samhället.
            </seg>
            <seg xml:id="i-d91b141f7d3ed598-0">
              Jag har lite svårt att acceptera oppositionens förslag när de
              ser ut som förra året då vi hade satsat 1 miljard på forskningen
              och oppositionen var tvungen att säga att man lade ytterligare
              1 miljon för att det skulle bli så mycket bättre. Sådana toppningar
              gör man i opposition. Vi gör våra satsningar när vi sitter i majoritet,
              och vi genomför en politik när vi sitter i majoritet. Du kan fråga
              din kollega som var med på konferensen, men jag vill hävda att
              universitet och högskolor ser vår politik som att det händer något
              positivt.
            </seg>
            <seg xml:id="i-d263d01310d2b996-0">
              Jag håller med om kunskapsbilden och visionen, men jag kan inte
              dela Louise Malmströms idé om att vi ska släppa in dem som verkligen
              vill plugga. Vi måste ha en lägsta ribba för att man ska nå upp
              till en viss kvalitet. Jag har tittat på De rödgrönas hemsida.
              Man kan undra hur De rödgröna ser på behovet av kvalitet i akademisk
              utbildning. Ni tar upp att den borgerliga regeringen har gjort
              det svårare att komma in på högskolan. Man tar upp meritpoäng
              och 25:4-regeln. Faktum är att reell kompetens kan ersätta 25:4-regeln
              och gör det i dag på högskolorna. Vi måste ha en lägsta ribba
              för att kvaliteten på högskolan ska bli bra.
            </seg>
          </u>
          <note type="speaker" xml:id="i-4751ea1bc5318ffb-0">
            Anf. 149 NINA LUNDSTRÖM (FP):
          </note>
          <u who="nina_lundstrom_9605bf" next="cont" xml:id="i-08b3c25415fb4344-0"/>
          <note xml:id="i-4db4820f5a1763d9-0">
            Fru talman! Jag yrkar bifall till förslaget i betänkandet och
            avslag på samtliga motioner.
          </note>
          <u who="nina_lundstrom_9605bf" prev="cont" xml:id="i-d7b68cdde8da918e-0">
            <seg xml:id="i-6b4e68de5852d22d-0">
              Globaliseringen ger nya möjligheter om vi ser dem och nyttjar
              dem. Visst är konkurrensförhållandena förändrade och det ställer
              oss inför nya utmaningar. Sveriges möjligheter att hävda sig är
              beroende av ett utbildningsväsen av god kvalitet. Vår tids stora
              utmaningar möts bäst med mer kunskap. Utbildning är också viktig
              ur ett individperspektiv. Människor växer med kunskap. Genom att
              ge alla tillgång till bra utbildning och kunskap ger vi alla möjligheter.
              Genom god utbildning och kunskap skapas möjligheter till arbete
              och egen försörjning. Klassresan börjar i klassrummet.
            </seg>
            <seg xml:id="i-b08b80882dd0927b-0">
              Regeringens proposition vad gäller utgiftsområde 16, Utbildning
              och universitetsforskning, innebär en investering i kunskapsnationen
              Sverige. I debatten om ramar och anslag vill jag påtala att det
              är ungefär 54 ½ miljarder kronor som satsas.
            </seg>
            <seg xml:id="i-50ad1a482978cda9-0">
              Jag ska göra några axplock.
            </seg>
            <seg xml:id="i-52c6af12b19765bb-0">
              Vi tillför 5 900 platser inom vuxenlärlingssystemet och sammantaget
              10 000 platser i yrkesvux från 2010 till 2011. Vi gör satsningar
              för arbetslösa 2024-åringar genom kompletteringsmöjlighet för
              dem som saknar fullständiga gymnasiebetyg inom kommunal vuxenutbildning.
              Det är ungefär 1 750 platser. Vi satsar 566 miljoner kronor på
              lärlingsstatsbidrag mellan 2011 och 2014 för att stimulera kommuner
              att bedriva lärlingsutbildning inom gymnasial vuxenutbildning.
              Kraftfulla satsningar på högre utbildning och forskning fortsätter
              liksom arbetet med att öka lärosätenas självständighet.
            </seg>
            <seg xml:id="i-5f731d0a4d2bd776-0">
              5 miljarder kommer att ha satsats på forskning från 2008 och
              fram till 2012. Under 2011 sker ytterligare strategiska satsningar
              och satsningar till lärosätenas direkta forskningsanslag. Anslagen
              för forskning och forskarutbildning föreslås öka med 464 miljoner
              kronor för 2011.
            </seg>
            <seg xml:id="i-c75fa2df87bb9b50-0">
              Riktade kvalitetssatsningar sker för utbildningar inom samhällsvetenskap
              och humaniora 2012. Ersättningsbeloppen per helårsstudent ökar.
            </seg>
            <seg xml:id="i-058ee1e15dca7bf0-0">
              Kvalitetspremier införs 2013 för de utbildningar på grundnivå
              och avancerad nivå som får det högsta omdömet i Högskoleverkets
              utvärderingar. Fullt utbyggt år 2015 innebär den kvalitetsbaserade
              resurstilldelningen 295 miljoner kronor. Vi behöver också påminna
              om de 10 000 nya platserna inom universitet och högskolor.
            </seg>
            <seg xml:id="i-f9138ac30c6c2a1e-0">
              Men som tidigare talare har varit inne på är det viktigt att
              framhålla att en utbyggnad av antalet platser ska ske med bibehållen
              kvalitet eller ökad kvalitet. Hur ska man möta detta? Ska vi avstå
              från att mäta kvalitet? Det kan man nästan tro när man lyssnar
              till oppositionen. Kvalitetsmätningar kan vara komplicerade, men
              vi måste anta den utmaningen.
            </seg>
            <seg xml:id="i-1960f10a2bd462a5-0">
              Fru talman! Jag skulle också lite grann vilja beröra andra aspekter.
            </seg>
            <seg xml:id="i-4d8e8f1e0b9b43c3-0">
              Studievägledningen har varit uppe tidigare i diskussionerna.
              Regeringen har i regleringsbrev för 2009 angett mål till universitet
              och högskolor som inkluderar förbättrad information och vägledning
              vid lärosätena. Återrapportering om arbetet ska ske i samband
              med årsredovisningen för 2012.
            </seg>
            <seg xml:id="i-9c7331edd0df228f-0">
              Sedan finns det också principiella frågor där vi har olika synsätt
              och där vi inte är överens över blockgränsen.
            </seg>
            <seg xml:id="i-d2a18c9fffa75085-0">
              I ett av De rödgrönas motionsyrkanden föreslås att Högskoleverket
              ska bemyndigas att fördela platser inom högskolan. Utskottsmajoriteten
              anser att den rådande ordningen inte bör ändras vad gäller resursfördelningssystemet
              som riksdagen beslutat om och som bygger på vissa kända principer
              där varje universitet och högskola tilldelas anslag för grundläggande
              högskoleutbildning. Därmed avstyrker vi motionsförslaget.
            </seg>
            <seg xml:id="i-ba80c3862954c45e-0">
              Fru talman! Åren 2011 och 2012 blir två av de mest reformintensiva
              åren i svensk utbildningshistoria. Det är väsentliga förändringar.
              Men det dröjer innan resultaten av alla satsningar kan utläsas.
              De elever som gör nationella prov i årskurs 3 våren 2011 lämnar
              gymnasieskolan först 2020.
            </seg>
            <seg xml:id="i-98c7a3f56f5b539b-0">
              Det krävs långsiktighet och fokus för att höja resultaten. Det
              handlar om en vision om kunskapsnationen Sverige. Trots allt reformarbete
              och alla satsningar visar debatten här att man kanske aldrig kan
              bli nöjd i ett långsiktigt arbete. Jag noterar dock att det över
              blockgränsen finns gemensamma ambitioner även om vi inte är överens
              om allt.
            </seg>
            <seg xml:id="i-0bf4ae021fdf7f9b-0">
              Men oavsett otåligheten som kan komma till uttryck bör man få
              vara stolt över alla dessa betydande satsningar som alliansregeringen
              har gjort och gör. Det säger jag inte bara som ledamot i utskottet
              och som riksdagsledamot för Folkpartiet. Jag vill verkligen framhålla
              hur viktiga utbildnings- och bildningsfrågorna är. De är högt
              prioriterade. Därutöver är jag också förälder och ser utbildningens
              betydelse även ur detta perspektiv.
            </seg>
            <seg xml:id="i-779503f47322c5c1-0">
              Att satsa på våra barn och ungdomar är en satsning på framtiden.
              Utbildning och bildning är en viktig nyckel.
            </seg>
          </u>
          <note type="speaker" xml:id="i-6e55269280216f2f-0">
            Anf. 150 LOUISE MALMSTRÖM (S) replik:
          </note>
          <u who="louise_malmstrom_970d93" xml:id="i-0e7e90ab60c384c6-5">
            <seg xml:id="i-2906e22551647162-0">
              Fru talman! Jag skulle vilja ställa en fråga till Nina Lundström.
              Det efterlystes lite framtidsvisioner tidigare från Betty Malmbergs
              sida. Jag tänkte därför passa på att fråga hur ni funderar kring
              framtidens forskare. Jag tycker naturligtvis att det är bra med
              satsningar på forskning. Men det är omöjligt att utveckla svensk
              forskning utan duktiga forskare. Därför är det förvånande att
              den borgerliga majoriteten talar så lite om deras förutsättningar
              och villkor. Ni lovade att deras förutsättningar skulle förbättras
              i och med att ni lade fram denna forskningsproposition. Då satt
              inte du, Nina Lundström, i utskottet. Jag ska därför inte ställa
              dig till svars för just det. Men jag vill gärna höra hur ni resonerar
              för att skapa förutsättningar för att rekrytera framtidens forskare.
            </seg>
          </u>
          <note type="speaker" xml:id="i-d73cdf720862b122-0">
            Anf. 151 NINA LUNDSTRÖM (FP) replik:
          </note>
          <u who="nina_lundstrom_9605bf" xml:id="i-d1e022f425c43e91-0">
            <seg xml:id="i-3298de26e9292f40-0">
              Fru talman! Detta är en oerhört viktig fråga. Som jag inledde
              med att säga är forskningen en del av globaliseringens utmaningar,
              det vill säga att vi ska rusta Sverige också för det globala samhället.
            </seg>
            <seg xml:id="i-09acd72e6cd2a5a8-0">
              Jag vill där påminna om regeringens satsningar. Jag nämnde i
              mitt anförande att det från 2008 till 2012 handlar om 5 miljarder.
              Vi är väldigt måna om att se till att kvaliteten höjs. Vi har
              också kvalitetspremier och mycket annat kvalitetsarbete inom denna
              sektor.
            </seg>
            <seg xml:id="i-03281dc3b9bceb88-0">
              Men det är en sak som fascinerar mig lite grann i denna debatt.
              Jag har verkligen försökt, precis som tidigare talare från Alliansen
              har varit inne på, att lusläsa De rödgrönas motion, och jag hittar
              ingenstans några pengar eller tydliga satsningar från De rödgrönas
              sida.
            </seg>
            <seg xml:id="i-27baacda2597eb0a-0">
              Jag skulle gärna vilja ställa en motfråga när jag har räknat
              upp några av de satsningar som vi vill göra. Vad vill De rödgröna
              och Socialdemokraterna göra? Var är era satsningar? Möjligtvis
              har jag inte hittat dem i motionen. Jag skulle gärna vilja ha
              ett förtydligande där.
            </seg>
          </u>
          <note type="speaker" xml:id="i-9eb8d10bb53f4bdd-0">
            Anf. 152 LOUISE MALMSTRÖM (S) replik:
          </note>
          <u who="louise_malmstrom_970d93" xml:id="i-0e7e90ab60c384c6-6">
            <seg xml:id="i-f6ba03aa917f71dc-0">
              Fru talman! Socialdemokratiska regeringar har gjort flera insatser
              för att förbättra doktorandernas situation. När vi hade regeringsmakten
              hade vi bland annat dessa doktorandutbildningar, och vi gjorde
              även andra satsningar.
            </seg>
            <seg xml:id="i-288c3e479a2a010b-0">
              Men vi tycker också att man kunde ha avsatt en del av de resurser
              som tillfördes i forskningspropositionen och specialstyrt dem
              för att förbättra unga forskares villkor. Det viktigaste skälet
              till det är naturligtvis principen om att alla som utför ett arbete
              har rätt till goda trygghetssystem.
            </seg>
            <seg xml:id="i-4bab9058d0e51322-0">
              Svensk forskning kommer att försvagas om inte forskarutbildning
              och akademisk karriär efter disputation är ett möjligt och attraktivt
              alternativ för våra mest lovande studenter. Då blir vi utan. Jag
              tycker att det är synd att ni inte gör mer. När vi var hos Sveriges
              Universitetslärarförbund häromdagen hörde vi hur betydelsefullt
              detta är.
            </seg>
          </u>
          <note type="speaker" xml:id="i-badea6d065f4638e-0">
            Anf. 153 NINA LUNDSTRÖM (FP) replik:
          </note>
          <u who="nina_lundstrom_9605bf" xml:id="i-d1e022f425c43e91-1">
            <seg xml:id="i-e4772247a04a582d-0">
              Fru talman! Satsningarna på kvalitet och möjligheter inom forskningen
              är högprioriterade av regeringen. Jag vill upprepa att regeringen
              har gjort stora satsningar finansiellt. När det gäller kvalitetsfrågorna
              pekar vi ut riktningen för hur kvalitetsarbetet kan förstärkas.
            </seg>
            <seg xml:id="i-6833ee0dd6a3004a-0">
              Det som jag inte riktigt kan fånga upp här är vad oppositionen
              och socialdemokratin står för. Å ena sidan hörde jag i Louise
              Malmströms anförande att det var problematiskt att mäta kvalitet.
              Det skulle man kanske inte göra för att det fanns mängder av mätproblem
              och mycket annat.
            </seg>
            <seg xml:id="i-b7c9f12e2b7ad1f2-0">
              Vi står upp för en politik där vi ändå ska försöka. Vi måste
              hitta metoder för att kunna mäta. Regeringen har också föreslagit,
              vilket utskottet ställer sig bakom, att man ska ta fram möjligheter
              att få anslag utifrån den kvalitetsutveckling som finns.
            </seg>
            <seg xml:id="i-48b108836f8f41ca-0">
              Jag tycker att det är lovvärt av oppositionen att vi gemensamt
              kraftsamlar kring vikten av att lyfta fram dessa frågor eftersom
              de är viktiga för Sveriges framtid.
            </seg>
            <seg xml:id="i-00e6aaab8afa0216-0">
              Jag hör kritik om att det görs för lite och för sent, eller för
              mycket och för fort, men jag efterlyser vad som är alternativet.
              Vi hörde också på en annan föredragning i veckan att det påtalades
              att det har skett väsentliga förändringar inom högre utbildning
              och forskning. Det är ett mycket starkt reformtryck, och det välkomnades
              också. Jag tar tacksamt emot kritik. Men vad är alternativet,
              för det går inte att utläsa finansiellt eller inriktningsmässigt
              från er motion?
            </seg>
          </u>
          <note type="speaker" xml:id="i-953c8375f431d0f8-0">
            Anf. 154 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-2cd2feaaa8de76d9-0">
            <seg xml:id="i-abd5006d9f0310ea-0">
              Fru talman! Att Sverige ska konkurrera med kunskap och utbildning
              är något som man hör från de mest skilda håll och med skilda syften.
              Jag och Centerpartiet ställer upp på detta. En väl utbildad befolkning
              och en forskning i internationell framkant har varit, är och kommer
              att vara en vital faktor för Sveriges utveckling.
            </seg>
            <seg xml:id="i-a9d1d6fc8a436a03-0">
              En process som jag tror kommer att vara definierande för svensk
              högre utbildning på sikt är den resa som vi är inne på nu, resan
              mot mer självständiga, mer autonoma, svenska lärosäten, universitet
              och högskolor.
            </seg>
            <seg xml:id="i-4ad4b6943090383d-0">
              Vi i Centerpartiet är federalister. Det innebär att vi anser
              att beslut ska fattas på lägsta effektiva nivå, allra helst vid
              köksbordet. Ja, köksbordet är kanske inte bästa nivån för beslut
              om prioriteringar och satsningar gällande högre utbildning. Mötesborden
              vid respektive lärosäte är däremot lämpliga ställen. Därför ställer
              vi oss helhjärtat bakom den process som vi initierat och som vi
              genomför genom att just ge svenska lärosäten mer makt över den
              egna verksamheten. Det finns all anledning att fortsätta att utveckla
              de här bitarna.
            </seg>
            <seg xml:id="i-5cc5f757701792de-0">
              Jag måste nästan resa ett frågetecken gentemot oppositionen.
              Vad tycker ni egentligen om autonoma lärosäten och den processen?
              Vid en närmare undersökning av er gemensamma budget, av en budget
              från dem som tidigare, kan man kanske säga, kallade sig för De
              rödgröna den icke sverigedemokratiska delen av oppositionen ser
              man att det är ganska mycket detaljstyrning. Det är 40 miljoner
              mer till praktik i högskolan, och det är 50 miljoner till yrkesvägledning.
              Jag säger alls inte att det är dåligt. Men hur vet man att det
              är exakt vad som behövs? Är det inte bättre att generellt stärka
              svenska lärosäten och att sedan inom vissa ramar låta dem själva
              bestämma, i autonomins namn?
            </seg>
            <seg xml:id="i-7f16efc5e4fbdedd-0">
              En annan aspekt på det underifrånperspektiv som präglar centerpartistisk
              politik när denna är som bäst är det jag nu tänker betona, nämligen
              behovet av att tillhandahålla studenterna effektiva och transparenta
              utvärderingar och rankningar av våra lärosäten. En blivande student
              ska självklart så upplyst som möjligt kunna fatta beslut om var
              han eller hon ska tillbringa x år av sitt liv.
            </seg>
            <seg xml:id="i-9ede9c896a6f00d6-0">
              Ett annat område som jag vill peka på och där vi måste utveckla
              politiken framåt gäller kopplingen mellan lärosäten och näringsliv
              matchningen mot arbetsmarknaden.
            </seg>
            <seg xml:id="i-2ddc8957d6283f67-0">
              Lyssnar man till företrädare för det svenska näringslivet hör
              man att de ofta och gärna lyfter fram problemet med att kunna
              rekrytera rätt kompetens som det kanske största hindret för tillväxt.
              Detta måste vi ta på allvar, och detta måste vi möta men inte
              främst genom att styra människors val av utbildning utan genom
              att bli bättre på att informera om vilka utbildningar som leder
              till jobb. Det kan med fördel kopplas till den ökade transparens
              som jag tidigare varit inne på.
            </seg>
            <seg xml:id="i-c540885adf612490-0">
              Det är inte bara efter examen som det behövs en bättre utbildning
              som motsvarar såväl näringslivets som studenternas behov. Jag
              tror att alla parter tjänar på ett bättre samarbete mellan lärosäten
              och det omgivande samhället. Ett förslag som jag nu här i kammaren
              skulle vilja göra lite reklam för är det som vi lyfte fram i valrörelsen
              om möjligheten att ha studentmedarbetare. Att hitta modeller för
              hur man under studiernas gång kan ha en praktikplats eller ett
              arbete i näringslivet skulle nog gynna både studenten och arbetsplatsen.
              Helt plötsligt är alla vinnare!
            </seg>
            <seg xml:id="i-679a73dfcc3a353c-0">
              Fru talman! Ett av de beslut om den högre utbildningen som tidigare
              kanske vållat mest diskussion är beslutet om införandet av studieavgifter
              för utomeuropeiska studenter. Det har inte alltid varit lätt att
              ta den debatten. Vi har en klimatdebatt där det ofta är så att
              ökade offentliga utgifter, eller i alla fall bibehållna offentliga
              utgifter, är det eftersträvansvärda och det goda.
            </seg>
            <seg xml:id="i-af0d8111b2fd34b4-0">
              I söndags i Svenska Dagbladet var en artikel publicerad om den
              här reformen. I ärlighetens namn ska jag säga att artikeln hade
              en lite negativ ton. Men om man bakom ton och ordalag kollar vad
              de intervjuade faktiskt säger då märker man att det finns all
              anledning att med tillförsikt se på hur reformen om några år kommer
              att te sig.
            </seg>
            <seg xml:id="i-a8ad5c33eade2fcb-0">
              En representant för ett svenskt lärosäte sade: Visst, nu kommer
              det att bli svårare att rekrytera utländska studenter. Sedan var
              det en uppräkning av vad som blir nödvändigt: Nu kommer vi att
              vara tvungna att jobba med marknadsföring. Vi måste sätta upp
              nya hemsidor och bli bättre på att kommunicera med studenterna
              och helt enkelt konkurrera med lärosäten världen över. På sikt
              finns målsättningen att ha lika många studenter som när det var
              gratis. Mellan raderna framgår att man tidigare inte behövde göra
              allt det där. Man behövde kanske inte anstränga sig lika mycket.
              Studenterna kom i alla fall eftersom det var gratis.
            </seg>
            <seg xml:id="i-6b45391dbdae787e-0">
              Jag är övertygad om att denna reform, om än inledningsvis kanske
              lite smärtsam, på sikt kommer att visa sig vara bra för svensk
              högre utbildning och resultera i bättre studiemiljöer såväl för
              internationella som för svenska studenter i Sverige.
            </seg>
            <seg xml:id="i-fef5250a0a2bb7b9-0">
              Fru talman! Som jag inledde med är forskningen vital för Sveriges
              utveckling. Därför är det inte annat än fantastiskt att Alliansen
              år 2012 jämfört med år 2008 kommer att ha ökat resurserna till
              forskning med 5 miljarder. Att vi nu ökar resurserna med 500 miljoner
              för det kommande budgetåret är mycket bra. Det är också i enlighet
              med vad som tidigare aviserats i forsknings- och innovationspropositionen.
            </seg>
            <seg xml:id="i-c63fd6c3ce5ba94c-0">
              Men det räcker inte med bara forskning. Ett väl fungerande system
              för kunskapsöverföring mellan lärosäten och näringsliv är en av
              grunderna för att de forskningsbaserade innovationerna ska kunna
              komma fram och utvecklas. Detta har också bäring på det jag tidigare
              nämnt i anförandet. Lärosätena har en tydlig uppgift. De ska,
              måste, verka för att forskningsresultaten vid respektive högskola
              och universitet kommer till nytta. Innovationskontoret är ett
              mycket bra sätt att stärka det arbetet. Vi i Centerpartiet ser
              gärna en möjlighet till fler innovationskontor än vi hittills
              har beslutat om.
            </seg>
            <seg xml:id="i-166a1e8ecf2d1ccb-0">
              Avslutningsvis kan jag konstatera att vi angående frågorna om
              forskning och utbildning är på rätt spår, men inte bara det: Vi
              är också på väg åt rätt håll. Det gör att jag med viss glädje
              kan yrka bifall till utskottets förslag i betänkandet.
            </seg>
          </u>
          <note type="speaker" xml:id="i-3c5f3365266dbfe8-0">
            Anf. 155 JABAR AMIN (MP) replik:
          </note>
          <u who="jabar_amin_8e5175" xml:id="i-64916497645f8c3d-5">
            <seg xml:id="i-7f2ae45643479d6c-0">
              Fru talman! Den senaste PISA-undersökningen, som flera gånger
              nämnts här, visar också på en tydlig utveckling mot segregation.
              De som inte hamnar på rätt skola kommer efter. Därmed ser vi en
              ökad segregation i samhället. Skillnaden framgår mellan skolor
              med elever som presterar bäst och skolor med elever som ligger
              efter.
            </seg>
            <seg xml:id="i-632b08d17aa5389b-0">
              I kommentarerna till undersökningen har utbildningsminister Jan
              Björklund inte sett den segregationen som ett problem som kräver
              åtgärder. Min fråga till Emil Källström och Centerpartiet blir
              därför om ni håller med utbildningsminister Björklund om att segregationen
              inte är ett problem som kräver åtgärder.
            </seg>
          </u>
          <note type="speaker" xml:id="i-2e010713ec986b8f-0">
            Anf. 156 EMIL KÄLLSTRÖM (C) replik:
          </note>
          <u who="emil_kallstrom_82c898" xml:id="i-2cd2feaaa8de76d9-1">
            <seg xml:id="i-8ad090ed8d2f8b00-0">
              Fru talman! Jag trodde att Jabar Amin begärde replik för att
              svara på några av de frågor jag ställde i anförandet, exempelvis
              om synen på lärosätenas autonomi, så än en gång frågar jag hur
              Jabar Amin ser på just denna.
            </seg>
            <seg xml:id="i-f14e168d410f6716-0">
              Angående segregationen kan jag säga att du, Jabar Amin, lyfter
              fram en annan, mycket viktig frågeställning. Jag är helt övertygad
              om att Jan Björklund aldrig har sagt att segregationen är ett
              oviktigt problem i det svenska samhället. Så är det inte alls.
              Men problematiken är mycket större än att bara gälla utbildningsväsendet.
            </seg>
            <seg xml:id="i-21d3c524f3ccb7d0-0">
              Vad PISA-undersökningen visar är väl att det inte alls är så
              enkelt som att anledningen är segregation. Alla blir ju sämre.
              Hade segregationen varit problemet skulle väl de som har turen
              att ha rätt föräldrar eller som har turen att bo i rätt område
              ha blivit bättre av att ha turen att studera tillsammans med andra
              högpresterande och så vidare. Men alla blir, som sagt, sämre både
              de bästa och de sämsta så det är absolut en viktig uppgift i politiken
              att motverka och bryta segregationen. Men jag tror att det är
              att göra det för enkelt för sig om man bara ser detta som problemet
              på utbildningssidan.
            </seg>
          </u>
          <note type="speaker" xml:id="i-21ab79b51917b96c-0">
            Anf. 157 JABAR AMIN (MP) replik:
          </note>
          <u who="jabar_amin_8e5175" xml:id="i-64916497645f8c3d-6">
            <seg xml:id="i-e75e0eabdee04cad-0">
              Fru talman! Jag uppskattar att du, Emil Källström om jag förstått
              dig rätt här säger att frågan är viktig och att det handlar om
              ett problem som kräver åtgärder. Jag hoppas att du och de andra
              i Centerpartiet utifrån detta kan tillrättalägga vad ministern
              i den regering där Centern sitter med har sagt. Jag hoppas alltså
              att du agerar i den andan, det vill säga utifrån att det finns
              ett problem som kräver åtgärder.
            </seg>
          </u>
          <note type="speaker" xml:id="i-a1582f4316178798-0">
            Anf. 158 EMIL KÄLLSTRÖM (C) replik:
          </note>
          <u who="emil_kallstrom_82c898" xml:id="i-2cd2feaaa8de76d9-2">
            <seg xml:id="i-8d922eafcc19de8a-0">
              Fru talman! Ännu en gång blev det inget svar om lärosätenas autonomi.
            </seg>
            <seg xml:id="i-d271e3beb89486c0-0">
              För vilken regering som helst är det väl självklart att jobba
              med att ge människor möjligheter att bryta sig ur ett utanförskap
              och så vidare. Jag upplever att alliansregeringen i fyra år har
              jobbat med det. Vi är mycket tacksamma för det och för att regeringen
              får fortsätta med det i ytterligare fyra år.
            </seg>
            <seg xml:id="i-9a4939cacf714cbd-0">
              Jag tror att vi angående mycket i nämnda problematik har samma
              uppfattning om problembild och delvis till och med om lösningar.
            </seg>
          </u>
          <note type="speaker" xml:id="i-173e4fc9e7f1b9a9-0">
            Anf. 159 YVONNE ANDERSSON (KD):
          </note>
          <u who="yvonne_andersson_3ac6f9" xml:id="i-6e3c18fb8971d33f-0">
            <seg xml:id="i-09151f261afd2136-0">
              Fru talman! Som sista talare har man ett val. Valet handlar om
              att endera gå upp och hålla det anförande som jag har planerat
              och som handlar om ett stort bifall till propositionen och avslag
              på motionen och sedan berätta om allt bra vi har gjort. Ett annat
              sätt att använda tiden är att uppmärksamma vad det är som inte
              har sagts i en urviktig debatt en av de viktigaste för vårt land.
              Vad är det vi kan uppmärksamma som möjligtvis kan leda till missuppfattningar
              om människor lyssnar på debatten?
            </seg>
            <seg xml:id="i-e8c0a24b83e8d6b4-0">
              Det jag saknar i debatten, fru talman, är helhetsperspektivet.
              Socialdemokraternas Louise Malmström var uppe här och sade att
              vi är tveksamma till kunskapsutvecklingen och att vi är tveksamma
              till att alla ska få del av den stora kunskapen det som är lyckan
              för varje liv. Då måste jag gå fram och säga: Vi har för första
              gången i historien i det här landet genomfört och uppmärksammat
              reformer som förändrar hela den långa processen från förskolan
              ända upp till forskningen, om man får göra det enkelt för sig.
              Därutöver handlar det om anknytning till arbetslivet, lärlingsplatser,
              innovation och så vidare. Detta har Alliansen bidragit med på
              fyra år och tre månader. Det är reformer som vi skulle kunna lägga
              efter varandra. Det har aldrig hänt i historien, kära lyssnare,
              att någon någonsin har gjort detta arbete.
            </seg>
            <seg xml:id="i-d8239a4abc0950a3-0">
              Ni vet att jag är snabb med att berömma Socialdemokraterna för
              flera årtiondens mycket god utbildningspolitik. Men sedan gick
              det lite grann i stöpet på 80-talet när man bröt sönder mycket
              av det man redan hade gjort. Jag tror egentligen inte att man
              nedmonterade något medvetet, men det var ett evigt lapptäcke.
              Ni som har sytt lapptäcken för det har vi väl alla gjort, i alla
              fall jag vet mycket väl att det går till en gräns där lapparna
              inte stämmer överens. Det blir helt enkelt galet åt vilket håll
              man än går. Så blev det för Socialdemokraternas politik, som stöttades
              av Vänstern och framför allt Miljöpartiet.
            </seg>
            <seg xml:id="i-be14d40c9180ed07-0">
              Ni stöttade detta, och det blev helsnett där i slutet. Den medicinska
              kliniska forskningen som hade fungerat så att vi var världsbäst
              inom vissa områden gick åt skogen. Man bröt ned det som vi brukar
              kalla från-ax-till-limpa-forskningen där vi hade grundforskning
              hela vägen till kliniskt prövbar forskning på 80-talet.
            </seg>
            <seg xml:id="i-8ea715b6a5008c18-0">
              Nu, mina vänner, hände det saker när vi kom till makten! Det
              har gjort att man i det senaste numret av Forskning &amp; Medicin
              kan läsa om ny satsning på klinisk forskning. Nu börjar vi bygga
              upp helheten. Teknik, klimat och medicin blev de tre viktigaste
              strategiska områdena och förändringarna när vi antog vår forskningsproposition.
              Vi satsade jättemycket på det.
            </seg>
            <seg xml:id="i-cdd07c15f4cae583-0">
              Men då har vi inte ensidigt satsat på forskning. Vi har visat
              på hur man lägger om förskolan, hur man går vidare så att grundskolan
              blir en medveten kunskapssatsning utan att man förnekar den viktiga
              fostrande uppgiften. Och, fru talman, sedan går vi vidare till
              gymnasieskolan. Där erkänner vi alla människors lika värde och
              olika begåvning. Det gör att vi startar en plats också för de
              elever som inte nödvändigtvis vill gå en akademisk utbildning
              utan hittar sin plats i ett yrkessamhälle. Vi tar ett grepp på
              det samhälle vi vill ha, och i vårt framtida samhälle behöver
              vi rörmokare och svetsare. Vi behöver alla, och alla har samma
              värde. Men alla behöver en utbildning, och man får då en yrkesutbildning
              eller en yrkesförberedande utbildning.
            </seg>
            <seg xml:id="i-fde844993cc1ca55-0">
              Sedan har vi akademin. Visst kan vi sitta här, och visst kan
              Miljöpartiet tala om det urusla antalet lärarledda lektioner.
              Javisst, men vem tog bort undervisningstimmarna? Vem tog bort
              och gröpte ur hela utbildningen på humsamområdet i slutet av 80-talet
              och 90-talet? Vad är det vi håller på att reparera? Jo, vi håller
              på att göra en kvalitetssatsning. Nu har vi tyckt att eftersom
              inte ens socialdemokratiska politiker hade förstånd och vett att
              inte gröpa ur undervisningen på humsamområdet låter vi lärosätena
              själva bestämma hur mycket lärarledda lektioner det ska vara.
              Sedan mäter vi kvaliteten, och det har Högskoleverket fått i uppdrag.
              Då har vi så många kriterier vi kan hitta på just precis nu.
            </seg>
            <seg xml:id="i-f4235e421ea139e7-0">
              Är inte detta bra? Hur kan någon tycka att det är galet att göra
              allt i rätt tid och med ordning och reda så att man får ordentliga
              förändringar som ger möjligheter till ett riktigt bra utbildningssystem
              med innovationer?
            </seg>
            <seg xml:id="i-77d03a1be3f46763-0">
              Vi tänker på hela landet, och vi tänker på framtiden. Det gäller
              kommande generationer. Då kan väl inte svenska folket livnära
              sig på att klippa varandras hår och laga varandras mat? Vi måste
              i stället se till att vi befinner oss som en kunskapsnation längst
              fram på den globala kunskapsmarknaden. Där ska vi verkligen bli
              efterfrågade.
            </seg>
            <seg xml:id="i-1dce1a8a8a3883b7-0">
              Därför har vi byggt detta med en stark innovationsmöjlighet och
              med en stark möjlighet att vidareutveckla den kunskap vi har och
              bygga på ny kunskap. Där har vi tagit ett stort steg framåt, och
              det ska vi vara glada för. Jag yrkar bifall till propositionen.
            </seg>
          </u>
          <note xml:id="i-5e62af8215932804-2">
            Överläggningen var härmed avslutad.
          </note>
          <note xml:id="i-6bbedd552090ad0b-0">
            17 § Allmän miljö- och naturvård
          </note>
          <note xml:id="i-44ecae42c975e2e3-7">
            Föredrogs
          </note>
          <note type="speaker" xml:id="i-c22ed75dc00bed12-0">
            Anf. 160 MATILDA ERNKRANS (S):
          </note>
          <u who="matilda_ernkrans_117869" xml:id="i-98ab8ed181d6f9e3-0">
            <seg xml:id="i-3f052ff28a2fd87e-0">
              Fru talman! Förra veckan befann jag mig i Cancún, Mexiko, på
              klimattoppmöte. Innan jag åkte dit fick jag en del frågor om vad
              jag skulle dit och göra egentligen. Jag fick en del bekymrade
              blickar, och man undrade om det där var någonting att åka på.
              Det kom fram en del oförståelse när det gäller vad som faktiskt
              stod på agendan. Jag fick också kommentaren att det där är ju
              bara ett gäng män i kostym som sitter och förhandlar och inte
              kommer fram till någonting.
            </seg>
            <seg xml:id="i-0c73df1bbd02bfb0-0">
              Jag försökte då hävda, och gör så fortfarande, att mitt och vårt
              engagemang inom socialdemokratin för ett offensivt klimatarbete
              bygger på så enkla saker som att det faktiskt handlar om din och
              min framtid. Jag är själv småbarnsförälder, så jag brukar dra
              parallellen att jag tror att föräldrar och småbarn i Sverige i
              dag tycker att det är fullt tillräckligt att dra på ungarna galonisar
              i oktober och mars. Jag tror att man vill slippa galonisarna i
              december, januari och februari.
            </seg>
            <seg xml:id="i-02cf57dbd9318eae-0">
              Det är det vi står inför. Om jordens uppvärmning fortsätter som
              den gör nu betyder det att där det är torrt kommer det att bli
              ännu torrare och där det faller nederbörd kommer det att falla
              ännu mer nederbörd. Och det kommer inte att komma som snö, som
              vi har sett nu här i Sverige, utan det kommer att komma som regn.
              Jag är som sagt fullständigt övertygad om att föräldrar och småbarn
              vill slippa de där galonbyxorna.
            </seg>
            <seg xml:id="i-df3a106b2cac84d3-0">
              Jag är också fullständigt övertygad om att vi skulle klara av
              galonbyxorna, men faktum är att redan i dag lever över två miljoner
              människor i direkta konsekvenser av klimatförändringarna. Enligt
              Världshälsoorganisationen har vi fem miljoner sjukdomsdrabbade
              runt om i vår värld på grund av klimatförändringarna. Vi har 150
              000 dödsfall. Det finns barn runt om i världen som kämpar varje
              dag för sin överlevnad av orsaker som vi har varit med och skapat.
              Därför bär vi ett extra ansvar för att minska utsläppen. Vi bär
              också ett ansvar för klimatförändringarna.
            </seg>
            <seg xml:id="i-e5013b56c7ed602c-0">
              För ett par dagar sedan satt jag i kongressalen i Cancún i Mexiko.
              Jag lyssnade till hur världens ledare applåderade den nya uppgörelsen
              om klimatet. Sveriges miljöminister var naturligtvis också på
              plats. Den som lyssnar på miljöministern här i kväll i den här
              debatten kommer nog att märka att vi drar ganska skilda slutsatser
              av det mötet.
            </seg>
            <seg xml:id="i-2cbb2a6614278dea-0">
              Miljöministern kommer att säga att klimatförhandlingarna är på
              rätt köl igen och att mötet i Cancún är ett steg på vägen mot
              en bindande överenskommelse. Jag förstår om miljöministern väljer
              att beskriva den här överenskommelsen på det sättet eftersom den
              svenska regeringen är i stort behov av att rehabilitera sig efter
              det katastrofala klimatmötet i Köpenhamn förra året.
            </seg>
            <seg xml:id="i-9a8e9f0a46f13ac8-0">
              Men så positiv är inte min bild. Det var med dubbla känslor som
              jag hörde jublet och applåderna. Det är naturligtvis bra att vi
              fortsätter att diskutera Kyotoprotokollet inom FN:s ram. Det är
              bra att inte också Cancúnmötet kollapsade som mötet i Köpenhamn
              gjorde. Jag vet att många har slitit hårt för att göra gott, och
              man lyckades till slut. Det är viktigt för alla oss som tror på
              internationella överenskommelser. Det är bra att tilltron hos
              världens länder verkar öka.
            </seg>
            <seg xml:id="i-b89c7c78ea9a2294-0">
              Men ribban ligger alldeles för lågt. Vi kan inte fortsätta att
              diskutera minskade utsläpp på så låga nivåer att de i praktiken
              innebär en global temperaturhöjning på 34 grader. Vår planet tål
              inte en högre ökning än kanske 2 grader, om ens det. Vi får inte
              nöja oss med det enkla faktumet att förhandlingarna genomfördes
              och, för att citera miljöministern, FN-skutan kom på rätt köl
              igen. Cancún Agreement riskerar att bli ett papper som räddar
              ansiktet på de statschefer och miljöministrar som fanns på plats,
              men för vår gemensamma framtid är papperet helt otillräckligt.
              Jag har sagt, och fortsätter att säga, att ingen av oss kunde
              resa hem från det mötet och se våra barn i ögonen, för vi hade
              inte räddat deras framtid.
            </seg>
            <seg xml:id="i-0ec208cd74053e23-0">
              Fru talman! Det var helt enkelt ett stort steg i Cancún men ett
              pyttesteg för klimatet. Jag har faktiskt väldigt liten förståelse
              för att det ska vara så svårt att fixa nya gröna jobb och göra
              befintliga jobb grönare och att det ska vara så svårt att rädda
              vår framtid. Det borde vara någonting som kunde engagera mer.
              Det borde vara betydligt mer spännande än att lägga miljarder
              på miljarder på kraschade banker under finanskriser. Det vore
              kanske ett vettigt sätt att hantera just detta.
            </seg>
            <seg xml:id="i-e8f579864075f4aa-0">
              De framsteg som gjordes i Mexiko handlar om att skapa en global
              klimatfond som bidrar till att stärka utvecklingsländerna i deras
              klimatanpassning, att skydda regnskogen och att införa ett hållbart
              skogsbruk. Kvar finns fortfarande den avgörande frågan om Kyotoprotokollets
              fortsättning efter 2012 och avsaknaden av ett globalt rättsligt
              bindande avtal för utsläppsminskningar.
            </seg>
            <seg xml:id="i-16081e700bada894-0">
              I brist på konkreta åtgärder vänder man nu sina blickar mot Durban
              i Sydafrika. Där hålls nästa klimatmöte i december 2011. Förhoppningen
              växer att mötet i Cancún, tillsammans med tidigare möten i Köpenhamn,
              Poznan, Bali och Montreal, trots allt bidragit till ytterligare
              några byggstenar i den globala miljöplattformen som är så nödvändig.
              Men mycket återstår att göra.
            </seg>
            <seg xml:id="i-2b352bbe2a6b8e7c-0">
              EU måste ta ett större ansvar och bygga bättre relationer med
              ett antal länder. EU har också ett stort ansvar att minska sina
              utsläpp med 30 procent till år 2020 oavsett vad andra länder gör.
              Klimatfinansieringen behöver lösas bättre. EU lägger drygt 7 miljarder
              euro på att hantera effekterna av klimatförändringarna. Samtidigt
              läggs 85 miljarder euro på att rädda bankerna på Irland. Det tål
              att tänka på.
            </seg>
            <seg xml:id="i-f09ac709092f492b-0">
              Ansvaret för penga- och tekniköverföringen vilar tungt på de
              rika länderna som länge har släppt ut växthusgaser. Det här är
              en viktig punkt för alla de länder som nu utan egen förskyllan
              drabbas hårt av klimatförändringarna.
            </seg>
            <seg xml:id="i-603063d7a2e76808-0">
              Fru talman! Nu måste vi tänka globalt men agera lokalt. Vi måste
              jobba vidare på den internationella arenan men också visa och
              ta ansvar på hemmaplan. Här har den svenska regeringen och miljöminister
              Andreas Carlgren en hel del kvar att göra.
            </seg>
            <seg xml:id="i-3ca678a7a1f8b9e2-0">
              I den här debatten kommer miljöministern säkert att nämna att
              Sverige nu rekordminskar sina utsläpp. Det tål också att tänka
              på. Under andra halvan av 2008 och under hela 2009 gick svensk
              ekonomi igenom en historisk nedgång. Bnp föll med 4,9 procent
              2009. Nedgången var extremt stor inom skogsindustrin och bilindustrin.
              Det är två av de tyngsta utsläppssektorerna. Att totalutsläppen
              minskar är därför helt logiskt. Allt annat hade varit sensationellt.
              Dessutom var ju manegen krattad när Andreas Carlgren kom till
              makten. Redan 2006 kunde Sverige visa att tillväxt och ökade utsläpp
              inte nödvändigtvis går hand i hand. Då hade utsläppen minskat
              med 8 procent samtidigt som bnp hade ökat med 30 procent. Sverige
              är ett av få länder som har lyckats med detta. Det handlade om
              ett långsiktigt miljöarbete som drevs av de socialdemokratiska
              ministrarna Anna Lindh, Kjell Larsson och Lena Sommestad.
            </seg>
            <seg xml:id="i-16b5bc94fce7fa9f-0">
              Den nuvarande regeringen beskriver gärna olika politikområden,
              till exempel skolpolitiken, som en trög Atlantångare som är svår
              att ställa om till rätt kurs. I fråga om klimatet är liknelsen
              faktiskt relevant. Trots att den borgerliga regeringen har vidtagit
              ett flertal negativa åtgärder, som till exempel att ta bort stödet
              till klimatinvesteringsprogrammen, tuffar vår Atlantångare vidare
              på den kurs som vi socialdemokrater en gång satte mot lägre utsläpp.
            </seg>
            <seg xml:id="i-9a1ae07c8cc15985-0">
              I en kommentar till de minskade utsläppen säger miljöministern
              att världen behöver förebilder och att Sverige ska ta den rollen.
              Det är en intressant formulering av en miljöminister som nu är
              inne på sitt femte år ska ta. Vi har haft den rollen, Andreas
              Carlgren. Vi var en gång förebild. Den dåvarande socialdemokratiska
              regeringen hade inte draghjälp av finanskris och allvarlig lågkonjunktur.
              Världens utvecklingsländer pratade då väl om oss, och världens
              miljöorganisationer såg oss som en ljuspunkt i arbetet.
            </seg>
            <seg xml:id="i-dae34215c6092fce-0">
              Fru talman! Det duger inte att räkna hem utsläppsminskningar
              som frukten av finanskrisens effekter. Det duger inte att ta bort
              skatten på handelsgödsel och därmed också ta bort ett effektivt
              styrinstrument för minskad övergödning. Det duger inte att ta
              bort de klimatinvesteringsprogram som effektivt bidragit till
              kommuners och företags lokala miljöomställningsarbete och minskat
              koldioxidutsläppen med 2 miljoner ton årligen. Det duger inte
              att blunda för transportsektorns utsläpp. Det går inte att glädjas
              åt överenskommelser om biologiskt mångfald på internationell nivå,
              som den i Nagoya, och samtidigt på hemmaplan minska pengarna till
              biologisk mångfald. Det duger inte att på hemmaplan plocka bort
              förbudet mot deka-BDE, ett bromerat flamskyddsmedel, och detta
              trots att Kemikalieinspektionen, utifrån försiktighetsprincipen
              och baserat på de osäkerheter som rör riskerna vid användning
              av det här medlet, kommit fram till att man skulle förhindra ytterligare
              tillförsel av deka-BDE till miljön. Det duger inte att dra ett
              förbud mot bisfenol A, till exempel i nappflaskor, i långbänk.
              Det har EU-parlamentet förbjudit nu.
            </seg>
            <seg xml:id="i-e9c4ab2b851d452b-0">
              Vi socialdemokrater menar tillsammans med De rödgröna att det
              är viktigt att gå före. Vi menar att vi har visat att det går
              att kombinera god tillväxt med ett offensivt klimatarbete. Därför
              har vi mer ambitiösa åtaganden när det gäller Sveriges utsläppsminskningar
              och EU:s utsläppsminskningar. Vi prioriterar biologisk mångfald,
              inte bara i ord utan också i kronor och ören. Vi lägger mer pengar
              till Kemikalieinspektionen. Vi menar att förbudet mot deka-BDE
              borde ha varit kvar. Vi har länge påtalat att det behövs ett förbud
              mot bisfenol A i nappflaskor och andra livsmedelsförpackningar
              som har direktkontakt med mat. Vi driver försiktighetsprincipen.
            </seg>
            <seg xml:id="i-9a98360218572146-0">
              Vi hade gärna sett vårt Sverige formas. Där hade vi haft en högre
              ambition när det gäller satsningar på nya gröna jobb och på att
              göra befintliga jobb grönare. Det hade varit en historisk satsning
              på infrastruktur, kollektivtrafik och klimatavdrag vid renovering,
              om- och tillbyggnad. Vi hade gärna sett en nystart av de effektiva
              klimatinvesteringsprogrammen, och vi lägger nya pengar till detta.
              Vi hade tagit ansvar för att minska övergödningen genom att återinföra
              skatten på handelsgödsel. Vi hade gärna velat minska utsläppen
              från biltrafiken genom ett tillfälligt stöd till förnyelse av
              tunga fordon för att påskynda omställningen. Och vi hade också
              gärna velat föreslå stöd till efterkonvertering av bilar och en
              satsning på utbyggnad av biogasmackar.
            </seg>
            <seg xml:id="i-a85dc54235651674-0">
              Vi socialdemokrater, tillsammans med Vänsterpartiet och Miljöpartiet,
              har en större budget än regeringen på det här utgiftsområdet,
              men våra ramar röstas ned av en borgerlig minoritet i kammaren.
              Vi beskriver därför i ett särskilt yttrande hur vi skulle ha velat
              forma framtidens Sverige, men tyvärr kommer det att stanna vid
              det.
            </seg>
            <seg xml:id="i-005148e2fefe6f85-0">
              Som jag sade deltog jag för några dagar sedan, i ljuvlig högsommarvärme,
              i klimatmötet i Mexiko. Hemma i Sverige är novembertemperaturen
              enligt SMHI den lägsta på 15 år. Då kanske det är förståeligt
              att många inte känner att 2010 kommer att vara det varmaste året
              någonsin globalt sett. Isarna smälter, Pakistan har drabbats av
              en katastrofal översvämning och Ryssland av torka. Det har varit
              ett år som tagit Sverige lite närmare en blötare framtid och våra
              barn lite längre från att återigen få uppleva en vit jul. Den
              har tagit föräldrar och barn lite närmare galonisar, inte bara
              i oktober och mars och utan också i december, januari och februari.
              Jag tror att de vill slippa det. Det har varit ett år som dömt
              hundratusentals barn i världen till ytterligare ett år med kamp
              för överlevnad, ett år som skulle ha behövt ett jättekliv i Cancún
              och en regering som vågat omfamna äventyret att offensivt ställa
              om Sverige, helt enkelt för att det är något som vi alla skulle
              tjäna på.
            </seg>
            <seg xml:id="i-485c1cbd10f77b24-0">
              Jag vill avsluta med att säga att jag vet att jag överskridigt
              min anmälda talartid, men det här är ett oerhört engagerande ämne.
            </seg>
          </u>
          <note type="speaker" xml:id="i-96a0f331da7bc03d-0">
            Anf. 161 ÅSA ROMSON (MP):
          </note>
          <u who="asa_romson_f891ec" xml:id="i-d6e709e556bb6c9b-0">
            <seg xml:id="i-1a412e316818beb5-0">
              Fru talman! Jag tänkte börja i en lite annan ända, nämligen i
              att 2010 är året för biologiskt mångfald. Jag vet att miljöministern,
              som nu är med oss, var mycket nöjd med de förhandlingar som man
              lyckades genomföra på den internationella nivån i Nagoya i Japan
              tidigare i höst. Det var många som gladdes åt de besluten på internationell
              nivå, för biologisk mångfald är inte bara en fråga om våra arter
              utanför knuten här hemma. Det är också fråga om ett ekosystem
              som ska fungera över hela jorden. Därför behövs internationell
              samordning och diskussion.
            </seg>
            <seg xml:id="i-9adaaa40010a7c78-0">
              Det kräver naturligtvis starka åtaganden för att den biologiska
              mångfalden också i vårt land ska stärkas. Den har utsatts för
              många prövningar och utsätts alltjämt för stark påfrestning. Inte
              minst utarmas våra skogslandskap, huvuddelen av det svenska landskapet,
              fortfarande i stor utsträckning. De åtgärder för skogen som är
              den största budgetposten i den budget som vi nu diskuterar har
              hittills inte alls räckt för att bättra på statistiken. Snarare
              jobbar vi mot en allt större uppgift. Kanske borde fler diskutera
              och jag hoppas att vi återkommer i den här församlingen hur vi
              kan ställa om den grundläggande användningen av skogsresursen
              på ett sådant sätt att det bättre gagnar biologisk mångfald.
            </seg>
            <seg xml:id="i-ac303ad5fcb3e557-0">
              Jag skulle vilja framföra mitt djupaste beklagande över att var
              fjärde avverkning i Sverige inte ens når upp till de miniminivåer
              som vi har i vår skogslagstiftning. Dessa nivåer är satta just
              med tanke på att det frivilliga åtagandet från skogsägare i Sverige
              också ska bidra till biologisk mångfald. Det är ett system som
              år efter år inte visar sig fungera. Det tycker jag att den sittande
              regeringen, som nu är inne på sitt femte år, borde ta till sig
              och göra någonting åt. Det är anmärkningsvärt att man kan delta
              i de internationella förhandlingarna och slå sig för bröstet utan
              att ha redovisat på hemmaplan.
            </seg>
            <seg xml:id="i-aa01e71e6a4f9699-0">
              Det finns mycket att göra när det gäller skogen. Det handlar
              om många olika arter. Vi står inför ytterligare en vinter med
              jakt på varg, en art som är starkt hotad i Sverige. Vi vet att
              situationen för ålen ser tämligen dyster ut och att åtgärder saknas
              på den reella kartan. Vi skulle kunna ta upp vilken art som helst,
              det finns många, men då skulle talartiden snabbt rinna i väg.
            </seg>
            <seg xml:id="i-7ad7e059707d2591-0">
              Det jag vill komma till är att den biologiska mångfalden, det
              politiska området liksom andra miljöpolitiska områden, behöver
              en styrning och ett system så att man kan jobba långsiktigt, att
              man kan jobba på även i tider när frågorna inte står högst på
              dagordningen. Vi vet att det i dessa tider med bombdåd i Helsingfors
              och annat finns litet medieutrymme för hur ålens reproduktionscykel
              ser ut. Det är ingenting konstigt med det, men vi måste i ett
              välfärdsland som Sverige mäkta med att ha ett system som kan leverera
              ett skydd för de grundläggande ekosystemen som vi ju alla är beroende
              av även i dessa tider.
            </seg>
            <seg xml:id="i-1197f84404221710-0">
              Det av oss i Sverige utvecklade miljömålssystemet har blivit
              internationellt prisat. Det är ett system som under den förra
              mandatperioden och hittills under denna mandatperiod riskerar
              att försvagas. Jag tror att anledningen är att det faktiskt levererade
              obekväma förslag på mål och åtgärder. Det är beklagligt att vi
              går ifrån ett sådant system utan att veta vart vi ska gå i stället.
            </seg>
            <seg xml:id="i-b2dd524e2af13ef0-0">
              Låt mig ta ett exempel som jag vet att regeringen nu har börjat
              visa visst intresse för, nämligen kemikalieområdet. Vi har haft
              ett miljömålssystem på det området och ett miljömålsråd som levererat
              förslag till en strategi med åtgärder på det kemikaliepolitiska
              området. Det var en strategi för giftfria och resurssnåla kretslopp
              som var oerhört väl utarbetad. Flera myndigheter var involverade
              och där fanns ett antal viktiga åtgärder, inte minst hur Sverige
              skulle agera och vara starkare i EU eftersom kemikaliepolitiken
              är så starkt EU-reglerad.
            </seg>
            <seg xml:id="i-0b22d8365852db57-0">
              Det arbetet med miljömålssystemets försvagning läggandet i långbänk,
              omstrukturering, tappandet av delmål har man lagt i byrålådan.
              Nu kommer regeringen i stället och säger att vi under den här
              mandatperioden också ska fokusera på kemikalier och ta fram en
              handlingsplan. Jamen, tjenare, det fanns ju en hel strategi, det
              fanns en åtgärdslista. Man kan börja där i stället för att slå
              sig för bröstet och säga att man nu ska ta fram en handlingsplan.
              Men visst, vi välkomnar en handlingsplan för kemikalier. Vi har
              i motioner och i det gemensamma särskilda yttrandet från den rödgröna
              sidan poängterat att det finns många sätt för Sverige att gå före
              på kemikalieområdet.
            </seg>
            <seg xml:id="i-766d3feda7563aad-0">
              Det fanns några områden som regeringen pekade ut som prioriterade
              under förra mandatperioden och som man fortsätter att jobba hårt
              med, säger man. Det är klimatområdet och havsområdet. Klimatområdet
              är fortsatt ett oerhört viktigt område, och liksom föregående
              talare är även jag nyligen hemkommen från mötet i Cancún i Mexiko.
              Utan att göra alltför djuplodande analyser kan man konstatera
              att förhandlingstaktiken på det mötet var att vi inte enbart kan
              använda den internationella arenan som den enda klimatpolitiska
              åtgärden. Då skulle man inte komma särskilt mycket framåt på det
              här området. I stället måste vi agera parallellt här hemma, resolut
              och konkret, och vi måste säkerställa att vi kan visa för andra
              hur man kan minska klimatutsläppen på ett mycket tydligare sätt.
            </seg>
            <seg xml:id="i-4eea6a73d2719e0e-0">
              Jag menar att det är helt fel att sätta de klimatpolitiska målen
              i Sverige utifrån idén om att de åtgärder vi kan vidta här är
              tillfyllest, att vi inte behöver göra någonting ytterligare, åtminstone
              inte under den kommande mandatperioden, vilket sades i regeringsförklaringen,
              och att om vi ska göra något ytterligare ska vi stärka insatserna
              utomlands.
            </seg>
            <seg xml:id="i-b15d620fe73abcb0-0">
              Vi borde sätta klimatmålen i Sverige utifrån vad mer Sverige
              kan göra. Och Sverige kan göra mycket, mycket mer. Städerna, kommunerna,
              företagen i Sverige kan göra mycket mer, men de får inte incitament,
              inspiration eller ett mål att jobba mot med en regering som sätter
              målen efter vilka åtgärder man inte vill vidta.
            </seg>
            <seg xml:id="i-289eb522ae060e5f-0">
              Vi har i det rödgröna förslaget till budget, vilket föregående
              talare tog upp, ganska mycket mer i form av klimatpolitiskt agerande.
              Det gäller investeringar i järnvägar för att få bort transportsektorns
              ständigt ökande utsläpp, miljösmarta investeringar i miljonprogrammen,
              investeringar som skapar bra samspel mellan kommuner och företag
              och sätter i gång exempelvis biogasanläggningar genom Klimp:en
              och liknande.
            </seg>
            <seg xml:id="i-ec0a14cd3440f41e-0">
              Det finns mycket att göra som inte görs. Varje beslut som fattas
              i den här kammaren som innebär att man inte tar vara på möjligheten
              att göra en klimatsatsning måste vara ett beslut i fel riktning
              med tanke på den situation som i dag råder på jorden, med den
              ökning av växthusgaser som vi står inför. Det måste vara billigare
              att göra det nu än att skjuta på det till senare. Jag vet att
              Miljöpartiet inte är överens med alla partier i denna kammare
              om att det är så, men det är vår uppfattning att det är betydligt
              smidigare och bättre för samhället. Det innebär mindre mänskligt
              lidande om man fattar dessa beslut nu än om de fattas senare.
            </seg>
            <seg xml:id="i-7bb0c60c16c2048a-0">
              När det gäller havet hoppas jag att vi får diskutera den stora
              lösningen med ett handelssystem för kväve och fosfor som har föreslagits
              från regeringen under ett antal år. Jag har fortfarande inte sett
              något resultat av det. Jag undrar om man tror att man kan komma
              fram den vägen.
            </seg>
            <seg xml:id="i-e3d9cad381a5538e-0">
              Avslutningsvis var förra mandatperioden den första perioden där
              miljöpolitiken inte flyttade fram sina positioner i Sverige. Budgeten
              ger inte någon bild av att den här perioden kommer att bli annorlunda,
              vilket vi beklagar. Jag instämmer i de två särskilda yttranden
              som Miljöpartiet för fram i detta betänkande.
            </seg>
          </u>
          <note xml:id="i-4855a246c1be7c8f-0">
            I detta anförande instämde Stina Bergström och Kew Nordqvist
            (båda MP).
          </note>
          <note type="speaker" xml:id="i-398057319e21ea2b-0">
            Anf. 162 JOSEF FRANSSON (SD):
          </note>
          <u who="josef_fransson_b32cdd" xml:id="i-64b051060cc828a0-0">
            <seg xml:id="i-86df79ee4987778a-0">
              Fru talman! Vår budgetmotion på det här utgiftsområdet har redan
              fallit. Därför tänkte jag använda tiden till att tala lite om
              min syn på klimatet i miljödebatten och de brister jag ser i detsamma.
            </seg>
            <seg xml:id="i-7269a845cc4106ec-0">
              Inte minst tänker jag nämna lite grann om de panikåtgärder som
              jag tycker präglar den svenska miljödebatten. Man föreslår ofta
              åtgärder som är ogenomtänkta och förhastade där kostnaderna helt
              enkelt inte står i rimlig proportion till miljönyttan.
            </seg>
            <seg xml:id="i-25194eea57e08f65-0">
              Som exempel kan man nämna att politiker föreslagit att man till
              exempel ska använda skattemedel för att konvertera begagnade bilar
              till att köras på etanol. Det räcker alltså inte att införa höga
              kraftfulla miljökrav på nyproducerade bilar. Samma förfarande
              har jag sett när man vill förbjuda användandet av marina tvåtaktsmotorer
              trots att de sedan flera år är förbjudna i handeln.
            </seg>
            <seg xml:id="i-0522ff27ee3a092c-0">
              Ett annat exempel är den planerade utbyggnaden av vindkraften
              och övertron på vindkraften som ersättande energikälla. Det är
              något jag gärna återkommer till längre fram, men jag tänkte ändå
              ta upp det inledningsvis.
            </seg>
            <seg xml:id="i-4a205402a362fdf3-0">
              Ytterligare ett exempel som är intressant i sammanhanget är de
              föreslagna satsningar från visst politiskt håll på höghastighetståg
              som åtminstone enligt min mening är resultatet av panik och förhastade
              slutsatser snarare än rationell slutledning. Kostnaderna står
              helt enkelt inte i proportion till nyttan. I stället riskerar
              detta att tränga undan infrastruktursatsningar som är välbehövliga.
              Missuppfatta mig inte här. Jag har ingenting emot höghastighetståg
              som sådana. Det är bara kostnaden jag anmärker på.
            </seg>
            <seg xml:id="i-ea96e18534978992-0">
              Varje felsatsning oavsett vilket område det gäller får en undanträngningseffekt
              för mer effektiva och lönsamma projekt. Många gånger känner jag
              att det är en bäst-i-klassen-politik som kostar orimligt mycket
              pengar för de svenska skattebetalarna och inte leder till det
              önskade resultatet.
            </seg>
            <seg xml:id="i-0cb4d444c75d0e41-0">
              Fru talman! Miljöpolitik går enligt min mening inte att skilja
              från energipolitiken och den ekonomiska tillväxten. Min uppfattning
              är att allt går hand i hand när det gäller ekonomisk utveckling.
              Det tycker jag ibland försvinner i debatten. Jag tänker då framför
              allt i ett globalt perspektiv.
            </seg>
            <seg xml:id="i-eed62d514bd2338d-0">
              I det globala perspektivet har vi brist på livsmedel. Människor
              svälter. Större delen av all odlingsbar mark på vårt klot är redan
              uppodlad. Den moraliska ambitionen måste ändå vara att utrota
              världssvälten.
            </seg>
            <seg xml:id="i-bb701db22069995b-0">
              Jag tror att den enda lösningen för framtiden kommer att vara
              tygla universums krafter. Då talar jag kanske om kärnkraft, och
              kanske både tredje eller fjärde generationen, som väldigt intressant.
              Det handlar kanske till och med om fusionskraft i framtiden.
            </seg>
            <seg xml:id="i-2e08742c40e72cd0-0">
              Det handlar också om genteknik. För mig är det förvånande att
              många så slentrianmässigt reagerar med taggarna utåt när man talar
              om GMO. All GMO-teknik måste givetvis bedömas från fall till fall.
              Men i grunden ser jag ingen större skillnad på den artificiella
              förädling av livsmedel som vi människor har ägnat oss åt i hundratals
              år jämfört med den förädling som sker i laboratorium. Att vi är
              försiktiga är en annan sak. Det är viktigt, och det är naturligtvis
              någonting vi ska vara.
            </seg>
            <seg xml:id="i-b98fc72e27db8ae2-0">
              Vi har otroligt stora utmaningar i att få mat för dagen till
              jordens alla invånare. Det gäller inte minst med den ständigt
              närvarande och snabbt tilltagande befolkningsökningen. Det är
              ungefär tio Sverige per år, 80100 invånare netto, som jordens
              befolkning ökar med. Då förstår man att det är väldigt stora utmaningar
              som vi har framför oss.
            </seg>
            <seg xml:id="i-5920e17f788cf3b6-0">
              Jag hoppas att Sverige ska vara ett föregångsland när det gäller
              att avveckla beroendet av fossila bränslen. Det finns många skäl
              till det. Det gäller inte minst den osäkra tillgången på energi.
              Ca 60 procent av jordens energitillförsel sker i dag i form av
              fossila bränslen. I en situation där efterfrågan kraftigt överstiger
              utbudet kan hela världsekonomin i värsta fall kollapsa.
            </seg>
            <seg xml:id="i-34aee59a40e4c896-0">
              I Sverige har vi lite lägre beroende. Det ligger på ungefär 33
              procent av vår energitillförsel. Vi ligger helt klart lite före
              resten av världen. Men vi har ännu stora utmaningar om vi ska
              nå målet att bli ett samhälle fritt från fossila bränslen.
            </seg>
            <seg xml:id="i-11e832622230f0ec-0">
              Jag ska säga några ord om etanolsatsningarna som jag har en del
              åsikter om. Det är min uppfattning att grödor och odlingsbar mark
              inte ska användas till energiframställning. Det är en orimlig
              ordning så länge vi har människor som svälter. Då är det bättre
              att satsa på andra energiformer.
            </seg>
            <seg xml:id="i-b1a98a8583020e7c-0">
              Jag tror att framtidens bilar kommer att gå på el eller åtminstone
              delvis på el. Det är den bästa vägen att satsa på. Man får naturligtvis
              inte stänga några dörrar här. Det händer väldigt mycket i forskningen
              hela tiden.
            </seg>
            <seg xml:id="i-1a83f9b2bf11429b-0">
              Jag tänkte också tala lite om energieffektivisering, den inhemska
              marknaden och att göra insatser när det gäller energitillförseln.
              Det är min övertygelse att steg nr 1 är effektivisering. Det är
              i första hand där vi ska satsa våra resurser och kanske framför
              allt när det gäller uppvärmning av våra hus.
            </seg>
            <seg xml:id="i-ff9604b5f5f94a05-0">
              Det finns ganska mycket att göra med relativt enkla medel. Då
              talar jag inte om sådant som lågenergilampor som i uppvärmda hus
              blir nära ett nollsummespel. Det handlar om värmepumpar, frånluftsväxlare,
              utbyten av gamla fönster och bättre isolering. Där har vi många
              terawattimmar att spara.
            </seg>
            <seg xml:id="i-2e80e9d75633145a-0">
              Jag tänker bara på min bostad, min övernattningslägenhet här
              i Helsingfors. Där har jag utöver de vanliga elementen en 800
              watts elradiator som går på full fart för att man ska uppnå någon
              form av behaglig temperatur. Samtidigt har jag fönster som är
              högst omoderna där det är extrema värmeläckage som jag uppfattar
              det. Skulle man satsa på sådana saker och byta ut till moderna
              fönster kan man ta bort elradiatorn och kanske räkna hem det på
              1015 år eller något liknande.
            </seg>
            <seg xml:id="i-3ba6a34e7e808161-0">
              Fru talman! Jag ska även säga några ord om vindkraften. När det
              gäller vindkraften, som jag nämnde lite grann i inledningen, är
              planeringsramen en utbyggnad av vindkraft till 30 terawattimmar.
              Det tycker jag är en mycket stor felsatsning. Jag tror vi måste
              börja tala om att drömmarna om vindkraften har nått vägs ände,
              åtminstone med den teknik vi har i dag.
            </seg>
            <seg xml:id="i-09f6f7ed0cc60d0c-0">
              Det finns många skäl till det och många argument där. Det är
              en dyr och ineffektiv energikälla i förhållande till många andra
              eftersom den kräver stora subventioner för att bära sig. Jag skulle
              också vilja peka på att det blir allt svårare att få kommuner
              och människor att vilja ha vindkraft i sina kommuner. Det är fullt
              förståeligt.
            </seg>
            <seg xml:id="i-8d39083b5498e140-0">
              Det mest intressanta är kanske att en storskalig utbyggnad av
              vindkraft kräver stora investeringar i elnätet när det gäller
              reglerkraften. Det behövs en kraftig utbyggnad av reglerkraften,
              det vill säga vattenkraften, med kanske upp till 35 procent. Det
              motsvarar sex till tio nya vattenkraftverk av det större slaget.
            </seg>
            <seg xml:id="i-260f404fb1fe9d33-0">
              Nu har jag gått igenom det jag hade tänkt säga. Jag tänker nämna
              de viktigaste insatserna. Det är energibesparingar, inte minst
              för att ta tillvara på restvärme. Det är att bygga ut kärnkraften
              för att driva framtidens bilar. Det är att forska och investera
              i utvinning av biobränsle, men inte konkurrera i livsmedelssektorn.
            </seg>
          </u>
          <note type="speaker" xml:id="i-faf9ac8841e6abdf-0">
            Anf. 163 MATILDA ERNKRANS (S) replik:
          </note>
          <u who="matilda_ernkrans_117869" xml:id="i-98ab8ed181d6f9e3-1">
            <seg xml:id="i-f130b8d9e8137016-0">
              Fru talman! Sverigedemokraterna skriver i sitt särskilda yttrande:
              Även om det ännu återstår saker att göra här hemma, går det i
              många fall att göra mycket mer för samma, eller mindre, resurser
              i andra delar av världen.
            </seg>
            <seg xml:id="i-ddd2741a7d1eb537-0">
              Samtidigt är det så att det är de rika industriländerna som fortfarande
              lämnar störst fotavtryck när vi tittar på koldioxidutsläpp. Om
              vi plockar in alla växthusgaser blir det ännu större fotavtryck.
              Det är dessutom vi som har försatt världen i dessa rådande klimatförändringar.
              Av denna anledning skulle jag vilja ställa en första fråga till
              Sverigedemokraterna om hur de faktiskt tycker att vi ska hantera
              koldioxidutsläppen. Hur ska vi få ner dessa utsläpp här i de rika
              industriländerna?
            </seg>
            <seg xml:id="i-314acb06097f6679-0">
              Dessutom har vi någonting som heter Kyotoprotokollet, och det
              är ett åtagande för de rikare länderna som länge har släppt ut
              växthusgaser. Det handlar om deras ansvar att aktivt betala tillbaka,
              både i utsläppsminskningar och i tekniköverföringar. Jag tycker
              att det skulle vara spännande att höra vad Sverigedemokraterna
              anser om Kyotoprotokollet.
            </seg>
            <seg xml:id="i-309d151c65f79dce-0">
              Jag tror att jag hinner med en sista fråga. Sverigedemokraterna
              tar upp att man inte gillar att vi ska efterkonvertera bilar.
              Då blir en ganska självklar följdfråga om det betyder att det
              för Sverigedemokraternas del framför allt är människor med tjocka
              plånböcker som ska kunna göra klimatsmarta val i Sverige.
            </seg>
          </u>
          <note type="speaker" xml:id="i-fb81c03e42efbfb9-0">
            Anf. 164 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-64b051060cc828a0-1">
            <seg xml:id="i-83b94c237732c1d4-0">
              Fru talman! Jag får se om jag kommer ihåg frågorna.
            </seg>
            <seg xml:id="i-fca633fe1d7e316b-0">
              Vi börjar med bilarna. Min fasta uppfattning är att det är en
              investering som är felriktad. Jag är övertygad om att man kan
              satsa dessa pengar betydligt smartare. Det är väl helt enkelt
              så. Jag tror att vi om vi har höga miljökrav på de bilar som kommer
              ut på marknaden, vilket också till stor del sker i dag, kommer
              väldigt långt. Sådana saker får ta sin tid. Det finns betydligt
              bättre sätt att investera dessa pengar; det är min uppfattning.
            </seg>
            <seg xml:id="i-0690c28c7be1e879-0">
              När det gäller vårt ansvar vet jag inte om det fanns någon motsättning
              mellan detta och det jag sade om att jag vill sträva efter ett
              samhälle där vi gör oss fria från beroende av fossila bränslen.
              Jag vet inte riktigt vad motsättningen var där. Du får gärna upprepa
              frågan på ett annat sätt, Matilda Ernkrans.
            </seg>
          </u>
          <note type="speaker" xml:id="i-b0aa3b867c7a3230-0">
            Anf. 165 MATILDA ERNKRANS (S) replik:
          </note>
          <u who="matilda_ernkrans_117869" xml:id="i-98ab8ed181d6f9e3-2">
            <seg xml:id="i-782024889f0e7948-0">
              Fru talman! Det finns ett antal saker man kan fortsätta att fundera
              på, men om vi tar svaret när det gäller efterkonvertering av bilar
              tolkar jag det som att Sverigedemokraterna tycker att det är tillräckligt
              att det kommer ut nya miljösmarta bilar på marknaden. De som har
              cash i plånboken får betala för dem, och de som är lite fattigare
              får helt enkelt vänta lite. De som har en mindre plånbok ska inte
              kunna göra klimatsmarta val i ert Sverige.
            </seg>
            <seg xml:id="i-0d862b0bd1d68816-0">
              När det gäller det du säger om att ni vill plocka bort fossila
              bränslen, Josef Fransson, har jag fortfarande inte riktigt förstått
              vad som är Sverigedemokraternas konkreta förslag. Man kan recensera
              den politik som har varit och som har förts i detta land, men
              vad är era förslag för att få ett fossilfritt Sverige?
            </seg>
            <seg xml:id="i-92ef14c666fa328c-0">
              Om vi nu pratar om ansvaret är det fortfarande de rika i-länderna
              som släpper ut mest växthusgaser. Vi har en liten nätt fråga däri,
              och det är frågan hur Sverigedemokraterna tycker att Sverige ska
              hantera överskottet av utsläppsrätter. Det är en sådan fråga som
              har direkt påverkan på hur mycket värt det har varit att svenskarna
              faktiskt har ansträngt sig och bytt ut glödlampor till lågenergilampor
              och så vidare.
            </seg>
            <seg xml:id="i-b93f14e87982a09e-0">
              Det skulle alltså vara intressant att få en diskussion från Sverigedemokraterna
              om hur man ser på detta. Hur ska Sverige hantera sitt överskott
              av utsläppsrätter? Du svarade heller inte på frågan om Kyotoprotokollet
              och vad ni anser om det.
            </seg>
          </u>
          <note type="speaker" xml:id="i-93a0372c069e9169-0">
            Anf. 166 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-64b051060cc828a0-2">
            <seg xml:id="i-742a11ba6ba68de8-0">
              Fru talman! Vi börjar med bilarna igen. Jag vet inte om det spelar
              någon roll om man pekar på en viss invånare och säger att just
              den personen ska göra en specifik miljöinsats och måste åka runt
              i en miljöanpassad bil. Det blir väl så att säga en helhet.
            </seg>
            <seg xml:id="i-0838c7918e8a7f42-0">
              När det gäller lågenergilampor och så vidare är det ganska intressant.
              Om vi har ett eluppvärmt hus det är kanske framför allt det jag
              tänker på kanske det inte spelar så stor ifall värmen kommer från
              en glödlampa eller ifall värmen kommer från en elradiator. Det
              blir i någon mening ett nollsummespel. Jag tror alltså att man
              många gånger har en övertro på vissa satsningar, så att säga.
            </seg>
            <seg xml:id="i-a48b8ac1c02001a8-0">
              När det gäller vår politik ska jag ödmjukt erkänna att vi, precis
              som du vet, är nykomlingar här. Detta är kanske ett område där
              vi har lite bakläxa att göra; det kan jag ödmjukt erkänna. Detta
              är inte någon av våra profilfrågor, men jag får väl lova att återkomma
              till nästa år. Då ska vi vara betydligt bredare i denna politik.
            </seg>
          </u>
          <note type="speaker" xml:id="i-02f13b2b9bc85dd6-0">
            Anf. 167 JENS HOLM (V):
          </note>
          <u who="jens_holm_9bd66a" xml:id="i-2df82edecf7b978a-0">
            <seg xml:id="i-7567aea8cb7422dc-0">
              Fru talman! Visst kan det vara svårt att mitt i denna vargavinter
              tro att det här året troligen kommer att gå till historien som
              det hetaste året någonsin sedan man började mäta temperaturer.
              Om man lever på den södra delen av halvklotet och i den fattiga
              delen av världen är dock extrem torka, översvämningar och andra
              extrema väderfenomen en realitet.
            </seg>
            <seg xml:id="i-a655fbd3c6691e32-0">
              Det är i den fattiga delen av världen den största delen av de
              350 000 människor som dör i förtid som en direkt följd av klimatförändringarna
              lever. Detta konstaterades i en rapport från Spanien häromveckan.
              Det är också de fattiga människornas livsbetingelser, deras liv,
              som äventyras på grund av vår livsstil och våra utsläpp. Klimatförändringarna
              är alltså ett område som manar oss att skynda på. Vi behöver skrida
              till handling här och nu.
            </seg>
            <seg xml:id="i-dde84380421ba4ba-0">
              Klimatförhandlingarna i Cancún slutade visserligen inte med det
              totala sammanbrott som flera hade befarat det finns fortfarande
              möjlighet att uppnå ett avtal som ersätter Kyoto efter 2012. Toppmötet
              beslutade också att inrätta en fond för klimatet, och det inger
              ett visst hopp.
            </seg>
            <seg xml:id="i-83ecb9c274a6d70d-0">
              Annars får man dock söka länge för att hitta något positivt från
              toppmötet. Klimatfonden kommer sannolikt att till stor del finansieras
              med pengar från det ordinarie biståndet, på precis samma sätt
              som den borgerliga regeringen ger sitt klimatbistånd, och ett
              avtal om Kyotos efterträdare skulle ha varit klart redan i fjol
              i Köpenhamn. Nu blir det fortsatta förhandlingar och fortsatt
              långbänk.
            </seg>
            <seg xml:id="i-b9819e088eafe548-0">
              Jag konstaterar att makthavarna i Bryssel, Washington, Helsingfors
              och de andra rika ländernas huvudstäder har långt kvar för att
              upprätta ett förtroende för klimatförhandlingarna. Stora summor
              pengar måste överföras till utvecklingsländerna. De fattiga länderna
              måste kunna ta del av den senaste klimattekniken utan dyra licenser.
              Sist men inte minst behövs kraftfulla åtgärder för att få ned
              i-världens stora utsläpp. Världen har inte råd med ännu en halvmesyr
              på klimatmötet i Sydafrika nästa år.
            </seg>
            <seg xml:id="i-7ba10f167896bf97-0">
              Det hoppfulla är att det finns otroligt mycket vi kan göra för
              att minska våra utsläpp. Ja, vi kan bara viljan finns. Låt mig
              ta några konkreta exempel på vad Vänsterpartiet vill göra, ofta
              i samarbete med Socialdemokraterna och Miljöpartiet.
            </seg>
            <seg xml:id="i-c868e2cccf5fd8bd-0">
              Vi vill minska utsläppen med minst 40 procent till 2020, men
              till skillnad från regeringen vill vi göra alla dessa minskningar
              på hemmaplan. Vi vill inrätta ett klimatbistånd som ska vara frikopplat
              från våra nationella minskningsambitioner, och med detta bistånd
              ska vi kunna hjälpa de fattigaste länderna att både ställa om
              sina samhällen och direkt anpassa sig till klimatförändringarna.
            </seg>
            <seg xml:id="i-264b422fcda4f436-0">
              I vårt rödgröna särskilda yttrande i detta betänkande föreslår
              vi inrättandet av ett klimatinvesteringsprogram. Från detta investeringsprogram
              ska kommuner, landsting och småföretag kunna få finansiering till
              effektiva klimatsatsningar. Det kan till exempel handla om att
              energieffektivisera och att bygga ut biogasen, en fortsatt satsning
              på fjärrvärme, att underlätta för cykling och satsa på klimatinformation
              till medborgarna.
            </seg>
            <seg xml:id="i-9047c643b75fe941-0">
              Det tidigare klimatinvesteringsprogrammet var troligen Sveriges
              genom tiderna största investeringsfond för klimatet. Tack vare
              klimatinvesteringsprogrammet minskade utsläppen med drygt 1 miljon
              ton varje år, och märk väl: Detta är projekt som fortsätter att
              leverera utsläppsminskningar i samma storleksordning. Trots detta
              har den borgerliga regeringen valt att skrota denna framgångsrika
              investeringsfond.
            </seg>
            <seg xml:id="i-9d454495f3373a5b-0">
              Låt mig bara säga en sak till om klimatinvesteringsprogrammet,
              Klimp:en. I förrgår gick miljöminister Andreas Carlgren ut med
              ett pressmeddelande och talade om en rekordminskning av de svenska
              utsläppen. Under 2009 minskade utsläppen med hela 3,5 miljoner
              ton sannerligen en rätt imponerande siffra. Men Carlgren borde
              tacka oss rödgröna för den bedriften. Av dessa 3,5 miljoner ton
              i utsläppsminskningar kommer nästan en tredjedel, ungefär 1 miljon
              ton, från klimatinvesteringsprogrammet. Det är åtgärder som Carlgren
              ännu inte hunnit avskaffa som levererar de stora utsläppsminskningarna.
            </seg>
            <seg xml:id="i-b0fad639ee7212c9-0">
              Jag uppmanar alla borgerliga ledamöter: Varför inte sätta klimatets
              bästa i förgrunden och låta Klimp:en leva vidare även efter 2012,
              då klimatinvesteringsprogrammet till slut löper ut? Vi rödgröna
              har ett konkret förslag som ni gärna får stödja.
            </seg>
            <seg xml:id="i-c167c9a03f00babc-0">
              Vid sidan av klimatinvesteringsprogrammet är det sannolikt koldioxidskatten
              som är det effektivaste styrmedlet för att få ned utsläppen. Därför
              väljer vi rödgröna att höja den, så att minskningarna kan bli
              större. Dessutom drar vi in viktiga ekonomiska resurser till klimatarbetet.
              Det här är allt enligt principen att det är förorenaren som ska
              betala. Det är synd att regeringen, som säger sig dela den uppfattningen,
              inte kommer att föreslå en enda höjning av koldioxidskatten under
              denna mandatperiod. Eller har jag fel? Miljöministern får gärna
              korrigera mig i så fall.
            </seg>
            <seg xml:id="i-fe30ddfdfd96d867-0">
              Av hushållens utsläpp kommer en fjärdedel från maten. Köttindustrin
              är här den stora klimatboven. Enligt FN-organet FAO kommer hela
              18 procent av världens totala klimatutsläpp från animalieproduktionen.
              Vänsterpartiet vill därför verka för en minskad köttkonsumtion.
              Vi har lagt fram en motion som handlar om detta, där vi föreslår
              att EU ska avskaffa sina köttsubventioner, vi vill ha mer vegetariskt
              i den offentliga upphandlingen, vi vill ha informationssatsningar
              vad gäller vegetarisk mat och vegetariska dagar i offentliga inrättningar.
            </seg>
            <seg xml:id="i-5fff297a1c5bcb00-0">
              Vad gör då vår regering för klimatet? Ja, låt mig citera statsminister
              Fredrik Reinfeldt från regeringsförklaringen den 5 oktober i år:
            </seg>
            <seg xml:id="i-5aba7dc10dacc214-0">
              Regeringens bedömning är att redan vidtagna och aviserade åtgärder
              för de närmaste åren räcker för att nå målet. När han talar om
              målet menar han regeringens minskningsmål på 40 procent. Inga
              nya klimatåtgärder, med andra ord! Så talar en statsminister som
              skjuter över ansvaret till andra, en statsminister som har sträckt
              upp fingret upp i luften och känt att nu blåser det inga klimatvindar
              längre, så han släpper frågan. Fredrik Reinfeldt är en statsminister
              som har drabbats av klimatpassivitet.
            </seg>
            <seg xml:id="i-b80b00aa81565efd-0">
              Om man inte aviserar några nya klimatåtgärder, ja, då blir det
              självklart nedskärningar på miljö- och klimatområdet. Det är just
              därför den borgerliga regeringen kommer att skära ned på det utgiftsområde
              som vi just nu diskuterar. Under den här mandatperioden handlar
              det om nedskärningar på nästan 1 miljard kronor. Man börjar redan
              nästa år med minskningar på 116 miljoner kronor.
            </seg>
            <seg xml:id="i-ebd02bc7a316465a-0">
              Och regeringen behöver inte avisera nya åtgärder på klimatområdet
              när man kan tillgodoräkna sig stora utsläppsminskningar i form
              av uppköp av billiga utsläppskrediter, Clean Development Mechanism,
              CDM, brukar det kallas. CDM-verksamheten har kritiserats från
              allt från forskningsinstitut till miljöorganisationer och från
              utvecklingsländerna. Den svenska CDM-verksamheten granskas just
              nu av Riksrevisionen. Jag säger inte att det alltid är fel att
              använda CDM för att minska utsläppen. I mycket begränsad omfattning
              och väl övervakat kan det vara acceptabelt. Men när merparten
              av regeringens projekt går till världens största diktatur, Kina,
              och när det här har blivit den bärande delen i regeringens klimatpolitik
              är det någonting som är fel. Regeringen har aviserat i sin klimatproposition
              att ungefär en tredjedel av minskningarna, 6,5 miljoner ton, ska
              ske i form av CDM-projekt.
            </seg>
            <seg xml:id="i-1a5357523f784688-0">
              Nu visar en ny utsläppsstatistik att minskningarna i Sverige
              går fortare än väntat. Då tycker man att regeringen borde dra
              ned på användningen av CDM-projekt. Det är precis vad miljöministern
              svarade mig på en skriftlig fråga. Samtidigt slår de borgerliga
              partierna fast i sitt så kallade jobbmanifest att klimatinvesteringarna
              i andra länder ska utökas. Det är dags att miljöministern ger
              ett konkret besked. Ska det bli mer eller mindre av CDM?
            </seg>
            <seg xml:id="i-2ebcf66f1fd03322-0">
              Det är dags att bryta den klimatpassivitet som den här regeringen
              står för. Några konkreta förslag på hur den passiviteten kan övervinnas
              har vi rödgröna formulerat i vårt särskilda yttrande, och några
              av dem har jag tagit upp i det här anförandet.
            </seg>
          </u>
          <note xml:id="i-8abe78a24e70dceb-0">
            I detta anförande instämde Kew Nordqvist (MP).
          </note>
          <note type="speaker" xml:id="i-bdcb5b2a5799b626-0">
            Anf. 168 LARS HJÄLMERED (M):
          </note>
          <u who="lars_hjalmered_274051" xml:id="i-745b830012fd43f0-0">
            <seg xml:id="i-ef45378407fdb6fd-0">
              Fru talman! Jag ska börja med att yrka bifall till utskottets
              förslag i betänkandet.
            </seg>
            <seg xml:id="i-70f385533d80879f-0">
              Nu har vi att debattera utgiftsområde 20 i statsbudgeten som
              handlar om allmän miljö- och naturvård, lite drygt 5 miljarder
              kronor. Det är väldigt mycket pengar. Men det stannar egentligen
              inte vid detta område, utan det finns andra områden i statens
              budget som har miljökoppling och miljörelevans genom pengar men
              också politiskt, till exempel internationell handel, utveckling
              och bistånd, forskning, för att ge några exempel. Att verka för
              handel och i synnerhet för frihandel är någonting som genererar
              utveckling i olika delar av världen. Biståndet är klimatsäkrat,
              och forskningen har en särskild roll i att det lägger en grund
              för en borgerlig miljöpolitik när det gäller att förstå vår värld
              och förstå de utmaningar vi står inför och utgör en bärande del
              i lösningar för att ta sig an de viktiga klimatutmaningarna och
              andra miljöutmaningar vi står inför.
            </seg>
            <seg xml:id="i-aab71b2f128c29b1-0">
              Därför är det glädjande att se att med den forskningssatsning
              som riksdagen har fattat beslut om sker det historiskt stora resurstillskott
              under ett antal år. Sverige har under de senaste åren av ekonomisk
              oro haft förmågan att prioritera miljöfrågorna med ordentliga
              satsningar. Bland annat har pengarna till biologisk mångfald ökat
              med ungefär 30 procent under förra mandatperioden relativt mandatperioden
              tidigare. Det är någonting som fortsatt kommer att gälla.
            </seg>
            <seg xml:id="i-6f3ae155313e161d-0">
              Att göra forskningssatsningar och prioritering av miljöfrågorna
              är ingenting som bara händer och sker, fru talman, utan jag skulle
              säga att det tydligt hänger ihop med att ha ordning och reda på
              statens finanser och ha en jobblinje. Det är egentligen det som
              gör att man kan prioritera på det sätt Alliansen gör. Också inom
              miljöpolitiken, det är viktigt att säga, är det några områden
              som är särskilt viktiga. Från Alliansens sida lyfts ett par områden
              fram klimat, gifter i vardagen, biologisk mångfald och havsmiljö
              som särskilt viktiga utmaningar som kräver insatser. När det gäller
              gifterna ska en nationell handlingsplan tas fram för att identifiera,
              begränsa och fasa ut farliga kemikalier.
            </seg>
            <seg xml:id="i-a84205cf47b5e8d4-0">
              När det gäller biologisk mångfald skulle jag vilja säga några
              ord om detta område och om skog. Vi ser från Alliansens sida att
              naturreservat, nationalparker och biotopskyddsområden är självklara
              och viktiga inslag i detta arbete. Trots de viktiga roller de
              här instrumenten har ska man vara ärlig och säga att det i sig
              är otillräckligt. Det måste kombineras med andra insatser för
              att vi långsiktigt ska kunna värna den biologiska mångfalden.
              Frivilliga skydd genom avtal och i grunden ett hållbart skogsbruk
              i Sverige är avgörande för att vi ska ha ett långsiktigt skydd
              och kunna värna den biologiska mångfalden, helt enkelt ta till
              vara enskilda människors och enskilda skogsägares intressen. Man
              får inte glömma bort att det man äger är någonting man vårdar
              och förvaltar. Hade svaret, fru talman, varit att statligt ägande
              hade varit den enda lösningen för skogspolitiken hade politiken
              varit ganska enkel. Nu är det inte riktigt så. Det finns länder
              som har provat den vägen och knappast är något föredöme för vare
              sig biologisk mångfald eller andra miljöfrågor. Därför tycker
              jag att vi politiker har att se att de avsättningar, viktiga sådana,
              som har skett för att leva upp till miljömålet om levande skogar
              måste skötas, att det inte bara är sifferexercis om ett antal
              hektar utan faktiskt någonting som sköts. Återigen är det viktigt
              att detta kombineras med insatser där enskilda människor tillåts
              ta och tar ett enskilt ansvar för långsiktigt skogsbruk.
            </seg>
            <seg xml:id="i-8796593589e08556-0">
              När det gäller havsmiljön kan vi konstatera att det är en av
              våra riktigt stora och svåra miljöutmaningar. Det är skälet till
              att Alliansen efter tillträdet hösten 2006 lyfte och gav havsmiljöfrågorna
              den prioritet de verkligen förtjänar. De har gått från att vara
              en otydlig budgetpost till en miljardsatsning och en lång räcka
              av konkreta åtgärder med marina reservat, marin nationalpark,
              vattenvårdssatsningar, musselodlingar, förbud mot utsläpp av toalettavfall,
              förvaltningsplaner för olika fiskarter. Listan kan göras lång
              på saker som har gjorts, som görs och som vi fortsatt vill göra
              för att konkret kunna göra skillnad i havsmiljöpolitiken.
            </seg>
            <seg xml:id="i-4c93300f0102ad39-0">
              Klimatet, fru talman, har redan kommit upp lite grann i debatten,
              det FN-toppmöte som för en knapp vecka sedan avslutades i mexikanska
              Cancún.
            </seg>
            <seg xml:id="i-81bf15dbb2fbae3a-0">
              Då kan man ställa sig frågan: Hur ska man förhålla sig till utgången
              av det här mötet? Mitt svar är att det är bra men otillräckligt.
              Det är bra att löften om minskade utsläpp, som diskuterades på
              förra toppmötet i Köpenhamn, nu lyfts in i FN-systemet. Det är
              bra att man bekräftar tvågradersmålet. Det är bra att man ska
              titta på om det är möjligt att ha ett mål på en och en halv grads
              temperaturökning. Det är bra att det inrättas en grön fond, att
              det kommer till åtgärder mot skogsskövling och att man får en
              bättre kontroll på de faktiska utsläppen. Men det är också otillräckligt.
              Det är otillräckligt att världen inte är vid en bred, global och
              rättsligt bindande överenskommelse, för det är just en sådan överenskommelse
              som är Sveriges och Alliansens prioritet. Det är dithän vi strävar.
              Att det är otillräckligt gör att vi måste göra hemläxan och fortsätta
              att arbeta med klimatfrågorna i Sverige, tillsammans med kollegerna
              i Europa och i andra delar av världen och i en kombination av
              detta. Där kan vi se att Sverige har världens kanske mest ambitiösa
              klimat- och energipolitik.
            </seg>
            <seg xml:id="i-85f2a9265bd4c7f1-0">
              Det som är lite viktigt att se är att det är en kombination av
              att göra det lätta i en mening, fru talman, det vill säga sätta
              upp högt ställda mål, och kombinera det med det lite svårare,
              nämligen att koppla detta till konkreta åtgärder.
            </seg>
            <seg xml:id="i-15a8778e4910248d-0">
              Nationellt har vi många utmaningar. En av dem när det gäller
              klimatet handlar om transportsektorn, att bland mycket annat steg
              för steg försöka nå visionen om en fossiloberoende fordonsflotta
              till 2030. Där har vi vissa styrmedel på plats i dag med bränsleskatter,
              med skattefrihet för miljöklassade fordon under fem års tid.
            </seg>
            <seg xml:id="i-f4094653a04210b6-0">
              Ett viktigt fundament är också den fordonsrelevanta forskningen.
              Det läggs uppemot 500 miljoner skattekronor varje år på fordonsrelevant
              forskning, nya material, nya bränslen och en hel del andra saker
              parat med att det kommer till lika mycket pengar som näringslivet
              är med och skjuter till för detta.
            </seg>
            <seg xml:id="i-f3a7991288a162e5-0">
              Jag tror att det är viktigt utifrån de styrmedel vi använder
              att den EU-lagstiftning och annat som finns kring vad en bil eller
              lastbil får släppa ut kombineras med forskning och utveckling
              och att vi är med och bidrar politiskt och även näringslivet.
              Då kan man få fram ny teknologi som kan vara med och bidra till
              en omställning, för det tar kanske 15 år att byta ut en hel fordonsflotta
              i ett land som Sverige.
            </seg>
            <seg xml:id="i-63da7df84a8de2de-0">
              På EU-nivå tycker jag att det viktigaste är att fortsätta driva
              på och försöka lyfta från 20 till 30 procents reduktion av växthusgasutsläppen,
              som är Sveriges tydliga prioritet.
            </seg>
            <seg xml:id="i-92a343b2bd33e78d-0">
              Sedan kommer vi in på arbetet i andra delar av världen. Jag kan
              förstå att det finns en liten politisk kontrovers om detta, men
              jag skulle vilja säga att i det korta perspektivet handlar det
              bland annat om att se till att Sverige lever upp till de åtaganden
              vi har. Vid det toppmöte som var i Köpenhamn för ett år sedan
              skrev Sverige under att fram till och med 2012 avsätta ungefär
              8 miljarder kronor till effektiv och konkret klimathjälp i andra
              delar av världen. Och jag tycker att det är viktigt att vi verkligen
              levererar det vi har kommit överens om och sagt att vi ska göra.
              Bolivia, Burkina Faso och Mali är tre exempel på länder som i
              denna stund får konkret och effektiv klimathjälp av Sverige, vilket
              jag tycker är jättebra.
            </seg>
            <seg xml:id="i-8e64fc68f268b243-0">
              För att avrunda, fru talman, skulle jag vilja säga att grunden
              för vår politik generellt handlar om ordning och reda i statsfinanserna.
              Det ligger som ett fundament för förmågan att ha en offensiv miljöpolitik,
              och en offensiv miljöpolitik har vi verkligen med prioritet på
              klimat, havsmiljö och ett antal andra frågor. Med den här prioriteringen
              kan vi se att Alliansen steg för steg tydligt gör effektiv nytta
              i miljöpolitiken. Det är pang för pengarna och en äkta miljöpolitik.
            </seg>
          </u>
          <note xml:id="i-3dc64627c3450a80-0">
            I detta anförande instämde Christer Akej (M).
          </note>
          <note type="speaker" xml:id="i-d3d37962f3345d74-0">
            Anf. 169 ÅSA ROMSON (MP) replik:
          </note>
          <u who="asa_romson_f891ec" xml:id="i-d6e709e556bb6c9b-1">
            <seg xml:id="i-33ded8ddbdb6ce31-0">
              Fru talman! Jag har två eller tre frågor apropå Lars Hjälmereds
              anförande. Den första gäller kemikaliepolitiken.
            </seg>
            <seg xml:id="i-ec14d19b9f909b5b-0">
              Lars Hjälmered är nöjd med att regeringen lägger fram en budget
              där man säger att man ska ta fram en handlingsplan för att identifiera
              åtgärder på området. Då är bara min korta fråga: Varför skrotar
              man Miljömålsrådets strategi och åtgärdsförslag? Varför fördröjer
              man det här arbetet, och varför säger man nu att det är prioriterat?
              Under förra mandatperioden var det ju så oprioriterat att vi var
              ett av de länder i EU som inte tog fram särskilt många ämnen på
              kemikalielistan, utan länder som Norge var mer aktiva i det arbetet.
            </seg>
            <seg xml:id="i-f7040738c6bb1c16-0">
              Den andra frågan gäller skogspolitiken. Du säger att det är viktigt
              med privat ägande och ordning och reda i finanserna bland annat.
              Då undrar jag hur det går ihop med den reform som ni precis nyligen
              har genomfört som innebär att man ersätter skogsägare med 125
              procent av värdet på deras skog när man skyddar den. Det blir
              både dyrt för staten när man ska skydda skog och väldigt dåliga
              incitament för markägaren att behålla skogen i privat ägo.
            </seg>
            <seg xml:id="i-afaf0885940791cb-0">
              Min sista fråga när det gäller skogen handlar om skogsavverkningarna.
              Är du nöjd med att nästan en fjärdedel av skogsavverkningarna
              inte ens når upp till minimikraven i skogslagstiftningen? Om inte,
              vad är det för åtgärder som du skulle vilja se från regeringen
              för att åtgärda det? Det kan ju inte vara en ordning som stämmer
              överens med de åtaganden som Sverige nu har gjort när det gäller
              biologisk mångfald att vi inte ens när vi avverkar skog kan nå
              upp till våra egna lagkrav.
            </seg>
          </u>
          <note type="speaker" xml:id="i-c71996103bbd417e-0">
            Anf. 170 LARS HJÄLMERED (M) replik:
          </note>
          <u who="lars_hjalmered_274051" xml:id="i-745b830012fd43f0-1">
            <seg xml:id="i-222f58687ab3400c-0">
              Fru talman! När det gäller avverkningen är inriktningen, liksom
              i skogsbruket i stort, att vi ska ha ett långsiktigt hållbart
              skogsbruk. Där vet jag att det pågår en dialog mellan miljö- och
              landsbygdsministrarna och branschen för att i olika steg kunna
              gå mot ett långsiktigt hållbart skogsbruk.
            </seg>
            <seg xml:id="i-0794c791278e1561-0">
              När det gäller att man ska kunna få 125 procent i ersättning
              för avsättning handlar det om att värna den privata äganderätten.
              Låt oss här vara tydliga och säga att det finns högt ställda mål
              utifrån miljökvalitetsmålet om levande skogar. Det handlar om
              att nödvändiga avsättningar ska göras för att kunna värna en biologisk
              mångfald, och där har stora framsteg gjorts. Det är någonting
              som verkligen har gått i stå under en lång rad av år fram till
              2006. Miljöpartiet pratade mycket men kunde ju inte leverera på
              det området. Där har Alliansen ökat takten fullkomligt.
            </seg>
            <seg xml:id="i-88af0235be74f62f-0">
              Det som jag ser som viktigt nu är att de avsättningar som faktiskt
              har gjorts verkligen sköts på ett bra sätt kombinerat med att
              enskilda skogsägare förmås att ta ett ansvar. Då kan jag tycka
              att om staten är intresserad av din skog ska du ha en ordentlig
              ersättning som markägare, så att man verkligen värnar den privata
              äganderätten i denna del.
            </seg>
            <seg xml:id="i-7d86c589c2ded7f5-0">
              När det gäller kemikalierna ska det tas fram en nationell handlingsplan.
              Därutöver finns det en miljömålsberedning, en parlamentariskt
              sammansatt beredning som jobbar på regeringens uppdrag, som till
              regeringen i närtid ska komma med förslag. Där diskuteras ett
              etappmål för giftfri miljö och därutöver en strategi på området
              kring gifter och läkemedel. Så jag tycker ändå att det tas omhand
              på ett väldigt klokt och ansvarsfullt sätt.
            </seg>
            <seg xml:id="i-119eb8712fd87a91-0">
              Låt mig som avslutning, fru talman, ställa en fråga till Åsa
              Romson. Du var med och fattade beslut för en vecka sedan om att
              dra ned anslagen till Regeringskansliet med 300 miljoner kronor,
              något som kan komma att drabba många delar av Regeringskansliet,
              bland annat Miljömålsberedningen. Hur ser du på det beslutet?
            </seg>
          </u>
          <note type="speaker" xml:id="i-64045f4f43d5887e-0">
            Anf. 171 ÅSA ROMSON (MP) replik:
          </note>
          <u who="asa_romson_f891ec" xml:id="i-d6e709e556bb6c9b-2">
            <seg xml:id="i-109c9b9ad9f0fe4c-0">
              Fru talman! Att det blir en dialog med skogsägarna är jättebra,
              men det har ju pågått i flera år. Att minimikraven i skogsskyddsreglerna
              är så lågt ställda är därför att man sade att utöver det behövs
              ett ytterligare skydd och ett ytterligare värnande om biologisk
              mångfald. Men det tar vi i hand på i Sverige att man sköter den
              frivilliga vägen. Jag menar att den strategin måste omvärderas.
              Det är inte att vara ansvarsfull att se hur den biologiska mångfalden
              i skogen minskar och hur avverkningarna inte sköts och sedan ligga
              på latsidan och säga: Vi tänker inte tänker vidta några regelförändringar,
              utan vi ska ha en dialog in i evigheten om hur det här ska hanteras.
            </seg>
            <seg xml:id="i-6b921838e05bcfb3-0">
              När det gäller avsättningarna och överkompensationer för expropriering
              är det roligt att höra att Moderaternas miljöpolitiska talesperson
              försvarar beslutet så ihärdigt med tanke på att bakgrunden väl
              egentligen handlar om en ganska snabb remiss från Justitiedepartementet,
              där miljöjuristerna aldrig fick en chans att titta på att lagparagraferna
              i exproprieringslagen också skulle spilla över på miljöbalkens
              regler. Det var, såvitt jag vet, inte full medvetenhet om det
              när man gjorde det. Konsekvenserna av det kommer att bli ganska
              negativa på miljötillståndet i skogen.
            </seg>
            <seg xml:id="i-8f77cdd13010cc55-0">
              Det är intressant att notera att du säger att man kommer tillbaka
              i närtid med en handlingsplan på det kemikaliepolitiska området.
              Det förutsätter jag med tanke på att man i princip redan har en
              åtgärdslista i backspegeln från Miljömålsrådet. Jag hoppas att
              man drar nytta av den. Men att ni drar frågan i denna långbänk
              är ändå oförsvarligt genom att det nedmonterar det miljömålssystem
              som vi har i Sverige.
            </seg>
            <seg xml:id="i-50bc1f98487f5881-0">
              Att dra ned 300 miljoner på Regeringskansliet tror jag är fullt
              acceptabelt med tanke på de överskott som Regeringskansliet har
              haft de senaste åren. Att i det finansiella läge som vi har i
              Sverige inte dra ned på verksamheter som berör politikens eget
              och närmaste område vore oansvarigt.
            </seg>
          </u>
          <note type="speaker" xml:id="i-30e4334da7c107f0-0">
            Anf. 172 LARS HJÄLMERED (M) replik:
          </note>
          <u who="lars_hjalmered_274051" next="cont" xml:id="i-a6daf191639e3e35-0">
            <seg xml:id="i-863c570201b281bd-0">
              Fru talman! Diskussionen om Regeringskansliets budget ska inte
              vara någon huvudpunkt, men låt oss konstatera att det fattades
              beslut utan grund. Det innebär att 300 kronor ska tas någonstans
              ifrån i Regeringskansliet. Det kan handla om personal och beskickningar
              i andra länder, men olika utredningar kan också drabbas. Man ska
              vara medveten om detta beroende på hur det hela utvecklas framåt.
              Det var därför jag valde att lyfta upp detta, herr talman.
            </seg>
            <seg xml:id="i-f812be619a29118b-0">
              När det gäller kemikalierna så är inriktningen nationella handlingsplaner.
              Därutöver får vi se vad som händer ned betänkandet från Miljömålsberedningen.
              Vi har dock konstaterat att det finns ett ordentligt underlag
              för att i närtid kunna få ett etappmål på plats. Där har vi konkreta
              förslag. Det tycker jag är mycket bra.
            </seg>
            <seg xml:id="i-bc8a8d496aa89d49-0">
              Vad gäller skydd av värdefull natur skedde det inte så mycket
              avsättning av skog som målen var satta till. Det var mycket miljöprat
              tidigare. Efter 2006 har det varit en fördubblad takt på avsättningarna.
              Budgeten till biologisk mångfald har ökat med 30 procent. Det
              handlar om att Alliansen har gått från ord till handling på detta
              politiska område, vilket är viktigt.
            </seg>
            <seg xml:id="i-3f37e90b91278c5e-0">
              Vi hörde Åsa Romson tala om högt ställda klimatmål. Det är den
              enkla biten. Ni har dock inte förslag på hur ni gram för gram
              och krona för krona ska leverera det ni säger. Där blir det problematiskt.
            </seg>
            <seg xml:id="i-9fecacf39cb3924e-0">
              Vi har det tydligt inom skogspolitiken med utökad budget och
              ökad takt i avsättningarna. Det är något som är viktigt med att
              para med de enskilda skogsägarnas ansvar. Det är en huvudpunkt
              för att få en långsiktighet i skogsbruket i Sverige.
            </seg>
          </u>
          <note xml:id="i-dc7783d8133314fb-0">
            Anf. 173 ANITA BRODÉN (FP):
          </note>
          <u who="lars_hjalmered_274051" prev="cont" xml:id="i-b5c203e77d7881ff-0">
            <seg xml:id="i-2b05f0c18f4f91f3-0">
              Herr talman! Jag vill börja med att utrycka min uppskattning
              över att miljöministern åter deltar i en kammardebatt. Vi har
              redan ett antal gånger i dag och i kväll fått höra den välkända
              oppositionsfrasen för lite och för sent. Jag väljer därför att
              påminna om de ansträngningar och satsningar som regeringen gör
              på området och också peka på några viktiga budgetprioriteringar.
            </seg>
            <seg xml:id="i-23d69b7e261bb172-0">
              Folkpartiet är som bekant en stor tillskyndare av EU. Vi ser
              värdet av internationella avtal, och därför backar vi på alla
              sätt och vis upp de miljöansträngningar som sker på dessa olika
              arenor.
            </seg>
            <seg xml:id="i-3b40912b3799049f-0">
              För några månader deltog Sverige i Nagoyamötet, vilket redan
              nämnts här i kväll. Mötet handlade om att stoppa utarmningen av
              den biologiska mångfalden. För allas kännedom vill jag understryka
              Sveriges och miljöministerns viktiga roll i förhandlingarnas slutskede.
              Det ledde till en framgång och en seger för miljön.
            </seg>
            <seg xml:id="i-98225e5e716c2f60-0">
              Där togs beslut bland annat om att 17 procent av land- och vattenområden
              och 10 procent av kust och marina områden ska skyddas fram till
              2020. Det togs också beslut om att hindra avskogningen. I första
              hand gäller det en halvering och om möjligt ett stopp för avskogningen.
              Man beslutade också om ett stopp för överfiske, och ekosystemtjänsterna
              lyftes fram. Man beslutade sist men inte minst att anta regler
              för genetiska resurser. Det var ett genombrott.
            </seg>
            <seg xml:id="i-89dc130b8200ea80-0">
              Vi har i dag också hört om det nyligen avslutade klimatmötet
              i Cancún. Där medverkade Sverige också på ett positivt sätt som
              ordförande i en av de fem arbetsgrupperna och också som en viktig
              förhandlingspartner. Där togs steg för att gå vidare, och det
              ingjuter hopp. Kyoto kan komma att förlängas, vilket innebär ökade
              ambitionsmöjligheter, och den gröna fonden inrättades för att
              nämna några saker.
            </seg>
            <seg xml:id="i-a8e07795e22d2770-0">
              Herr talman! Miljöbudgeten ligger på drygt 5 miljarder kronor.
              Utöver klimatområdet sker en kraftfull satsning på biologisk mångfald,
              havsmiljö och giftfri miljö. Samtliga är liberala hjärtefrågor.
            </seg>
            <seg xml:id="i-f81539962293c505-0">
              Jag vill också påminna om att utöver statsbudgeten lägger kommuner,
              näringsliv och hushåll stora resurser på miljöförbättrande åtgärder.
            </seg>
            <seg xml:id="i-59b3d5c85b099394-0">
              Under den gånga mandatperioden höjdes budgeten från 15 till 20
              miljarder kronor. Mellan 2003 och 2006 satsade den S-märkta regeringen
              15 miljarder kronor. Mellan 2007 och 2010 satsade vi 20 miljarder
              kronor.
            </seg>
            <seg xml:id="i-556faf55e79c3a2d-0">
              Herr talman! En stor av del av den biologiska mångfalden finns
              i våra skogar. Det är därför positivt att regeringen genom statliga
              Sveaskog kan komma att ta igen tio års försening när det gäller
              målet för skogsskydd.
            </seg>
            <seg xml:id="i-892c95e173f61d8a-0">
              Värdefulla områden med hög kvalitet ska skyddas. Men vi ska också
              inse att man kan bruka en skog på ett hållbart sätt. 1,8 miljarder
              satsas på den biologiska mångfalden. Det har tydliggjorts genom
              det nya anslaget Skydd av värdefull natur.
            </seg>
            <seg xml:id="i-41f5005ad3cb01fd-0">
              Östersjön kan inte vänta. Det är en slogan och en uppmaning som
              Folkpartiet under ett antal år fört fram och som backas upp av
              hela Alliansen. Regeringen inledde under förra mandatperioden
              en kraftfull satsning på havsmiljön. Runt om i landet pågår eller
              har initierats 600 projekt för renare hav och sjöar. Vi ser att
              det finns fler havsområden och sjöar som inte kan vänta längre,
              och därför är detta akut. Havsmiljösatsningen förnyas med en ny
              miljard för denna mandatperiod.
            </seg>
            <seg xml:id="i-8e4fc1ac920479e1-0">
              Som ordförande i Helcom kommer Sverige att få axla rollen som
              nyckelaktör för att fullfölja Östersjöländernas arbete med nationella
              planer för att rädda Östersjön.
            </seg>
            <seg xml:id="i-3909b36db4251651-0">
              En ny havsmiljömyndighet är i vardande för ett samlat grepp.
              Det är något som Folkpartiet drivit och emotser med glädje. Den
              kommer att placeras i Göteborg, och verksamheten startar i juli.
            </seg>
            <seg xml:id="i-a587fb43e6284756-0">
              Regeringen gör, precis som vi nyss hörde, en särskild satsning
              på giftfri miljö och kommer därför att ta fram den nationella
              handlingsplanen för att fasa ut farliga kemikalier. Det är positivt.
              100 miljoner kronor tillförs under innevarande mandatperiod. Med
              fokus på att få en giftfri miljö stärker vi och förtydligar detta
              viktiga arbete.
            </seg>
            <seg xml:id="i-f3b9d1aae65d9b0a-0">
              Läkemedelsverket har helt nyligen redovisat ett regeringsuppdrag
              gällande möjligheterna att skärpa miljökraven vid tillverkning
              av läkemedel, och det är ett nytt och viktigt instrument.
            </seg>
            <seg xml:id="i-8d6003e91281f19a-0">
              Syftet med satsningen är att intensifiera arbetet med att identifiera,
              begränsa och fasa ut farliga kemikalier. Genom de extra medlen
              visar vi att Sverige är drivande när det gäller en effektiv kemikaliepolitik
              nationellt, internationellt och givetvis inom EU.
            </seg>
            <seg xml:id="i-bbfa9cd654fc2fb6-0">
              Herr talman! Jag anser att det vore klädsamt om oppositionen
              vid något enda tillfälle kunde vara så pass rakryggad att man
              kunde erkänna de satsningar som faktiskt görs. Alliansregeringen
              arbetar på område efter område. Jag tänkte exemplifiera med några
              områden.
            </seg>
            <seg xml:id="i-2510f9f8c3f61f23-0">
              En nyligen publicerad utredning gav vid handen att strandskyddsreglerna
              faktiskt inneburit den skärpning som alliansregeringen satsade
              på och förutsåg genom det beslut vi tog. Det var vårt syfte, och
              så ser det också ut att ha blivit.
            </seg>
            <seg xml:id="i-031330cb18df2ce6-0">
              Den satsning som sker på kemikalieområdet är en viktig uppföljning
              och fortsättning på Reach. Det är viktigt att vi kan påpeka att
              vi jobbar aktivt med detta.
            </seg>
            <seg xml:id="i-ce4edc26de7547c3-0">
              Under förra mandatperioden genomförde regeringen den historiskt
              största satsningen på forskning och innovation någonsin. Där har
              vi särskilt utpekat miljö- och klimatområdet som ett viktigt område.
            </seg>
            <seg xml:id="i-ef00b4c2608fdf1f-0">
              Nya grepp har tagits vad gäller skydd av naturen. Sveaskogslösningen
              har jag nämnt. Det finns också Kometprojekt. Vi har inrättat en
              marin nationalpark, och vi har intensifierat de internationella
              avtalen. Jag skulle vilja säga att vi har lyckats betydligt bättre
              på de här områdena än den tidigare regeringen.
            </seg>
            <seg xml:id="i-e1727197779afe5f-0">
              Miljarden på havsmiljöåtgärderna har jag redan nämnt. Utöver
              det finns det mycket medel inom landsbygdsprogrammet för att finansiera
              åtgärder mot övergödning av våra hav.
            </seg>
            <seg xml:id="i-a27e2a85d6faf619-0">
              Miljömålsberedningen har nämnts. Jag är övertygad om att det
              är ett bra grepp. Vi kommer ganska snart att få se konkreta åtgärder
              och etappmål.
            </seg>
            <seg xml:id="i-7f6a6d05deb40bff-0">
              Herr talman! Sammanfattningsvis ser vi att regeringen återigen
              visar prov på hög ambition. Man kan presentera strategiska och
              viktiga lösningar för framtiden i en stark budget som vilar på
              en god ekonomi. Folkpartiet är naturligtvis berett att fortsätta
              detta viktiga arbete i alliansregeringen och alldeles särskilt
              slå vakt om den biologiska mångfalden och om havsmiljön där vi
              inte minst värnar om Östersjön och Västerhavet och den giftfria
              miljön. I ett sådant arbete krävs kraftfulla nationella åtaganden
              och ett starkt och trovärdigt arbete inom EU och internationellt.
            </seg>
          </u>
          <note xml:id="i-434bd45f0dde814f-0">
            Med det yrkar jag bifall till förslaget i betänkandet och avslag
            på samtliga motioner.
          </note>
          <note type="speaker" xml:id="i-cc423ed9ef77e991-0">
            Anf. 174 JENS HOLM (V) replik:
          </note>
          <u who="jens_holm_9bd66a" next="cont" xml:id="i-81731d2e72a99644-0">
            <seg xml:id="i-f0de09a7c5e9cc98-0">
              Herr talman! Anita Brodén undrade om vi rödgröna någon gång kunde
              säga något positivt om regeringens miljöpolitik. Det är jag beredd
              att göra den dag jag får se kemikaliestrategin till exempel. Jag
              har väntat i drygt fyra år på att regeringen ska presentera något
              konkret. Såvitt jag vet kommer det något ganska snart. Det låter
              bra, men jag tycker att fyra år är alldeles för lång tid. När
              det gäller kemikaliearbetet känns det som om det går åt fel håll
              när man nu tillåter ett farligt miljögift som deka-BDE som tidigare
              har varit förbjudet. Naturskyddsföreningen konstaterade att med
              den här regeringen går miljöarbetet bakåt för första gången någonsin.
              Låt oss se om jag kan risa eller rosa kemikaliestrategin när den
              kommer.
            </seg>
            <seg xml:id="i-0eed3d36dcd070e5-0">
              Anita Brodén nämnde att det anslås mer pengar till miljön. När
              ekonomin växer är det ju inte så konstigt att det blir mer pengar
              till alla potter. Låt oss läsa vad det står i budgetpropositionen.
              Där står det att anslagen för utgiftsområde 20 kommer att minskas
              successivt. För nästa år minskar man med 116 miljoner kronor,
              för 2012 minskar man med 47 miljoner kronor, för 2013 minskar
              man med 490 miljoner kronor och för 2014 minskar man med 418 miljoner
              kronor. Det är drygt 1 miljard i nedskärningar.
            </seg>
          </u>
          <note xml:id="i-63511ce66a73a62f-0">
            Anf. 175 ANITA BRODÉN (FP) replik:
          </note>
          <u who="jens_holm_9bd66a" prev="cont" xml:id="i-8e2fdf07e8945164-0">
            <seg xml:id="i-3ca79f7504db1df9-0">
              Herr talman! Jag börjar med frågan om kemikalier. Reach ligger
              till grund och kemikaliefrågan har alltid varit aktuell. Den fortsätter
              vi att driva. Nu jobbar vi vidare för att få etappmål och en strategi
              för att visa att detta är ett av de prioriterade områdena.
            </seg>
            <seg xml:id="i-43fa5eb8189f23f5-0">
              När det gäller deka-BDE handlar det om att det var en strategisk
              lösning om vi får gehör för detta inom EU. Jag tror att Jens Holm
              är medveten om att det är det som ligger bakom.
            </seg>
            <seg xml:id="i-8544d8ace1221b6b-0">
              Det var positivt att höra att vi genom den nya ekonomin får pengar
              till alla potter. Det är just det vi jobbar för, att använda medlen
              till olika ändamål. Det är inte så konstigt att vi minskar i budgeten
              på ett par områden. När projektet Hållbara städer avslutas är
              det väl naturligt att pengarna till det också är avslutade i budgeten.
              En viktig del som är avslutad är en skredriskinventering i västra
              Sverige, runt Lilla Edet. I förra budgeten fanns det pengar till
              det. Det är inte konstigt utan fullt naturligt.
            </seg>
          </u>
          <note type="speaker" xml:id="i-f96a645cfd9b7486-0">
            Anf. 176 JENS HOLM (V) replik:
          </note>
          <u who="jens_holm_9bd66a" next="cont" xml:id="i-81731d2e72a99644-1">
            <seg xml:id="i-a2e3e204e75bc926-0">
              Herr talman! När det gäller ett annat farligt ämne, bisfenol
              A, säger miljöministern att han är beredd att gå före och föreslå
              ett nationellt förbud om inte EU inför ett EU-förbud. När det
              gäller deka-BDE är man inte beredd att ta den striden utan tillåter
              ett miljögift som tidigare var förbjudet. Det vittnar om en inte
              särskilt hög ambition hos regeringen på kemikalieområdet.
            </seg>
            <seg xml:id="i-24adaac892a2d7fb-0">
              När det gäller anslagen konstaterar jag fortfarande att det är
              nedskärningar med drygt 1 miljard kronor. Om man skrotar viktiga
              miljöprojekt sparar man naturligtvis pengar i budgeten, men poängen
              med politik är väl inte att man ska lägga ned miljöprojekt. Man
              ska väl låta dem leva ut och utveckla fler miljöprojekt så att
              vi kan lösa dessa viktiga frågor. Då behöver man mer pengar, inte
              1 miljard mindre.
            </seg>
          </u>
          <note xml:id="i-6d7b8ef73771c8ef-0">
            Anf. 177 ANITA BRODÉN (FP) replik:
          </note>
          <u who="jens_holm_9bd66a" prev="cont" xml:id="i-8e2fdf07e8945164-1">
            <seg xml:id="i-b4f55165226fe163-0">
              Herr talman! Poängen med miljöpolitik är att vi ska använda våra
              medel så effektivt som möjligt. Vi ska se till att åtgärda det
              som är nödvändigt. Det är givet att vi alla vill jobba för en
              ren och giftfri miljö.
            </seg>
            <seg xml:id="i-aabcdc6b45ec4e05-0">
              När det gäller bisfenol handlar det mycket om barn så vi har
              inte tid att vänta. Som du säger är vi beredda att gå före, men
              vi driver givetvis detta inom EU. När det gäller deka-BDE tror
              jag att miljöministern kan beskriva den bedömning som gjordes.
            </seg>
            <seg xml:id="i-118774c3782a8a5c-0">
              Jag vill nämna något som pekar på hur vi effektivt kan använda
              medel och där vi konstigt nog får kritik. Vi använder nu Sveaskog
              som utbytesskog. Om vi hade köpt vid avsättningar på den gängse
              marknaden, som den tidigare regeringen gjorde, hade avsättningarna
              kostat ca 10 miljarder kronor. I stället använder vi drygt 200
              miljoner varje år under tio år för att ersätta. En matematiker
              kan snabbt räkna ut att statskassan tjänar rejält med pengar.
              Det visar att vi använder medlen på ett seriöst sätt. Vi räknar
              och ser till att det blir optimalt för invånarna så att vi kan
              få fler projekt och göra fler satsningar.
            </seg>
            <seg xml:id="i-b5192807633a96b7-0">
              Den stora skillnaden mellan våra politiska partier är att vi
              har en tilltro till samarbetet inom den europeiska gemenskapen.
              Det är den stora skillnaden. Vi tycker att det är viktigt att
              göra gemensamma satsningar i första hand. Då kommer vi mycket
              längre.
            </seg>
          </u>
          <note type="speaker" xml:id="i-f89fbf2b035def30-0">
            Anf. 178 MATILDA ERNKRANS (S) replik:
          </note>
          <u who="matilda_ernkrans_117869" next="cont" xml:id="i-889113d2370d1f39-0">
            <seg xml:id="i-a48408de877bdfac-0">
              Herr talman! Anita Brodén verkar tämligen nöjd med sakernas tillstånd.
              Jag vill påminna om en del av det jag sade i mitt huvudanförande,
              nämligen att mycket tyder på att 2010 kommer att bli det varmaste
              året någonsin globalt sett. Inget beslut som tagits hittills är
              tillräckligt för att ändra den utvecklingen. Tvärtom. Därför vill
              jag ställa en fråga till Anita Brodén. Den handlar om det överskott
              av utsläppsrätter som Sverige har. Finansminister Borg har sagt
              att han tycker att de utsläppsrätterna ska säljas. Det skulle
              innebära att mycket av det miljöarbete som vi har uträttat i Sverige
              skulle vara förgäves, och klimatet behöver definitivt inte att
              utsläppsrätterna säljs.
            </seg>
            <seg xml:id="i-4a7fbf57bcdae7ef-0">
              Vad är Folkpartiets syn? Anser ni att överskottet av svenska
              utsläppsrätter ska säljas?
            </seg>
          </u>
          <note xml:id="i-3251b69d2710503b-0">
            Anf. 179 ANITA BRODÉN (FP) replik:
          </note>
          <u who="matilda_ernkrans_117869" prev="cont" xml:id="i-e109794c4bf392e0-0">
            <seg xml:id="i-d6d760a111aadc9b-0">
              Herr talman! Jag vill först kommentera det som Matilda Ernkrans
              sade om att jag är tämligen nöjd med sakernas tillstånd. Som engagerad
              miljöpolitiker kan jag inte vara nöjd med det jag ser. Klimatuppvärmningen
              och klimatförändringen började för ett antal år sedan.
            </seg>
            <seg xml:id="i-f3383872909f3a8d-0">
              Det är självklart att jag ser allvarligt på den frågan. Jag kan
              vara nöjd med där tycker jag att vi kan få sträcka på oss att
              Sverige under många år har gjort ett bra arbete. Där skulle jag
              även vilja ge kredit till den tidigare socialdemokratiska regeringen
              som också gjorde många bra saker. Men jag skulle ändå vilja säga
              att vi verkligen har tagit den stafettpinnen på bästa sätt och
              accelererat farten. Inför klimatförhandlingarna i Köpenhamn gjordes
              det ett oerhört fotarbete. Det skedde i Nagoya, och det har fortsatt
              i Cancún. Jag utgår från att vi kommer att fortsätta intensifiera
              detta arbete. Vi använder nya redskap och nya verktyg. Vi jobbar
              internationellt och inom EU. Vi tror att företagen och det civila
              samhället kan vara med på ett helt annat sätt. Det är den första
              delen.
            </seg>
            <seg xml:id="i-1884fb25d048cabb-0">
              Men jag känner en stor oro. Jag har också barn och barnbarn.
              Inför kommande generationer känner jag att det är min uppgift
              att göra allt som jag förmår som politiker.
            </seg>
            <seg xml:id="i-8f8f6d0b8d3711cf-0">
              När det gäller den andra delen om överskottet av utsläppsrätter
              har vi inte presenterat ett gemensamt beslut. Det förs en diskussion
              om denna fråga, och den var mycket aktuell för några månader sedan.
              Men jag kan inte här direkt säga något om detta. I detta läge
              handlar det inte om antingen eller, utan här kan det handla om
              att hitta en lösning. Det viktigaste är att medlen används till
              miljöåtgärder.
            </seg>
          </u>
          <note type="speaker" xml:id="i-2c035b13809b3e30-0">
            Anf. 180 MATILDA ERNKRANS (S) replik:
          </note>
          <u who="matilda_ernkrans_117869" next="cont" xml:id="i-889113d2370d1f39-1">
            <seg xml:id="i-1377350ba03a4cc1-0">
              Herr talman! Det är en sak att använda vackra ord och försöka
              förstå hur en utveckling ser ut, vad man gör och så vidare. Det
              måste ändå kännas lite problematiskt för Anita Brodén och den
              borgerliga regeringen att exempelvis svenska miljöorganisationer
              inte har förstått hur bra denna regering är på sitt miljöarbete.
              Samtidigt blir det ganska speciellt när jag ställer en specifik
              fråga om något som faktiskt har stor effekt på hur klimatet kommer
              att påverkas om man ska sälja det svenska överskottet av utsläppsrätter
              eller inte. Om man säljer det kommer utsläpp att ske någon annanstans
              i världen, och det tål inte klimatet. Det torde därför vara ganska
              enkelt att svara nej på den frågan, att utsläppsrätterna inte
              ska säljas utan ska annulleras eller skrivas av.
            </seg>
            <seg xml:id="i-08a98a99f98ff019-0">
              Anita Brodén säger att hon inte riktigt kan svara på det utan
              att detta är någonting som tål att tänkas på. Jag tycker faktiskt
              inte att det tål att tänkas på speciellt mycket.
            </seg>
            <seg xml:id="i-50f22d5d59edfbaf-0">
              Om man inser att vi går mot det varmaste året någonsin globalt
              sett och att planeten inte tål en ökad uppvärmning utan tvärtom
              måste utsläppen minska. Då kan inte Sverige hålla på att sälja
              sina överskott av utsläppsrätter. Då bidrar man i helt fel riktning.
            </seg>
            <seg xml:id="i-8234b2eb8e6c811a-0">
              Jag trodde att Folkpartiet hade en linje i dessa frågor. Men
              uppenbarligen har man inte det. Anita Brodén har en sista replik
              för att utveckla hur det kan vara miljömässigt riktigt att sälja
              ett överskott av utsläppsrätter när världen ser ut som den gör,
              och hon hävdar att hon har förstått att världen ser ut som den
              gör.
            </seg>
          </u>
          <note xml:id="i-06d404d72b1ec439-0">
            Anf. 181 ANITA BRODÉN (FP) replik:
          </note>
          <u who="matilda_ernkrans_117869" prev="cont" xml:id="i-e109794c4bf392e0-1">
            <seg xml:id="i-3c6cb2beb435383e-0">
              Herr talman! När det gäller vackra ord känner jag att vi går
              från ord till handling. Det är väl det som är skillnaden mellan
              oss. När vi talar om och sätter ett mål för hur mycket koldioxidutsläppen
              ska minska talar vi om kilo för kilo, ton för ton hur det ska
              gå till.
            </seg>
            <seg xml:id="i-7e839449ea514981-0">
              Oppositionen har ett högre mål, men man kan inte precisera hur
              man tänker komma dithän. Det är skillnaden. Det är bra med vackra
              ord. Men att gå från ord till handling är vår linje.
            </seg>
            <seg xml:id="i-efa55aa7e6ffdc51-0">
              Svenska miljöorganisationer och vi har olika roller. En miljöorganisation
              ska kritisera och ha synpunkter på olika saker. Självklart ska
              man vara en pådrivare. Det är en miljöorganisations roll.
            </seg>
            <seg xml:id="i-662174e7ab3f82f8-0">
              Men jag kan också konstatera att vi i många stycken när vi jobbar
              med biologisk mångfald, de lyckade överenskommelserna med Sveaskog,
              många satsningar på havsmiljön och när vi tar upp kemikaliefrågor
              och tar ett steg till där också har miljöorganisationer som är
              med på banan och som också ser hur vi kan arbeta framgångsrikt
              internationellt, från Nagoya. Jag hoppas att många från oppositionen
              också läser vad miljöorganisationerna skrev och hade för synpunkter.
              De tyckte att det var en oerhört lyckad konferens och framför
              allt ett lyckat resultat.
            </seg>
            <seg xml:id="i-e4bd2c0e649115ba-0">
              Slutligen när det gäller överskottet av utsläppsrätter. Jag ber
              att få återkomma om detta från hela Alliansen. Vi jobbar fram
              en gemensam syn, och den kommer vi sedan att kunna meddela. Lite
              av skillnaden mellan oppositionen och Alliansen är att vi jobbar
              mycket internt, och sedan kommer vi fram till en väl genomtänkt
              ståndpunkt.
            </seg>
          </u>
          <note type="speaker" xml:id="i-f109b5e6fe0851f7-0">
            Anf. 182 OTTO VON ARNOLD (KD):
          </note>
          <u who="otto_von_arnold_3b8093" next="cont" xml:id="i-38491a6e6250a3e5-0">
            <seg xml:id="i-4fe49f5530ebd766-0">
              Herr talman! Sverige ligger i fronten, och vi har EU:s mest ambitiösa
              klimatarbete. Det är också glädjande att se vår miljöminister
              här som gör ett gott arbete, inte bara nationellt utan även internationellt.
              Att kämpa i Cancún och på de andra ställena utomlands är inget
              lätt jobb, speciellt med tanke på den lågkonjunktur som fortsätter
              att drabba en del av världen. Det tycker jag att vi ska ge honom
              en eloge för.
            </seg>
            <seg xml:id="i-73d5c59121b7d767-0">
              För oss kristdemokrater är värnande om våra naturliga resurser
              en del av vår grundläggande ideologi. Vi kallar den även för förvaltarskapet.
            </seg>
            <seg xml:id="i-87821d41eb803483-0">
              Naturresurserna är livsviktiga för vår fortlevnad, inte bara
              för vår generation, utan vi har också en skyldighet mot de efterkommande.
            </seg>
            <seg xml:id="i-b055d7d10f99548b-0">
              Att förvalta innebär att på ett smart och ekonomiskt sätt bruka
              avkastningen av naturkapitalet utan att förbruka själva kapitalet.
              Det innebär också att vi måste ha en förståelse för sambanden,
              som ofta är komplexa, mellan de olika delarna hur ekosystemen
              hänger ihop och hur de kan riskera att kollapsa.
            </seg>
            <seg xml:id="i-88a5a2e4f721d9c3-0">
              Vi har i dag en budgetdebatt som inte bara handlar om siffror.
              Siffror och tal är egentligen kondenserad politik, men den måste
              kompletteras med mål och visioner i annan talform.
            </seg>
            <seg xml:id="i-d4c47b56007dcf7d-0">
              Vi i Sverige har ett stort intresse för vår natur, inte minst
              visar det sig i många av våra familjenamn. Vi har mycket natur
              per invånare som vi utnyttjar för fritid, sport, jakt och fiske.
              Men i ett internationellt perspektiv är detta inte givet. Det
              är viktigt att vi går före. Vi måste hjälpa utvecklingsländer
              med investeringar, till exempel CDM, som har nämnts här ett flertal
              gånger, och lagstiftning kring utsläppsrätter och koldioxidskatter.
            </seg>
          </u>
          <note xml:id="i-d21463b8f7f4cca1-0">
            Jag yrkar bifall till budgetramen på 5 129 miljoner kronor och
            yrkar avslag på samtliga motioner.
          </note>
          <u who="otto_von_arnold_3b8093" prev="cont" xml:id="i-21393cc643ea94ee-0">
            <seg xml:id="i-fc763fed4dfcfd1d-0">
              Men innan jag avslutar mitt anförande, vilket jag skulle ha kunnat
              göra här, ska jag strukturera våra naturresurser efter de olika
              elementen.
            </seg>
            <seg xml:id="i-79186bb3c090869d-0">
              När det gäller luften beslutade vi för Sveriges del redan 2009
              att oavsett förhandlingarnas utgång ha ett svenskt mål att minska
              utsläppen med 40 procent fram till 2020. Det är det högsta målet
              i Europa. Vi vill också var pådrivande i Europa, och vi lyckas
              vara det på många sätt. Vi vill skapa förutsättningar för att
              EU ska kunna besluta om att minska utsläppen med 30 procent fram
              till 2020. Det vill vi också verka för, och vi hoppas att det
              snart ska bli möjligt. EU bör utveckla en plan för hur 30-procentsmålet
              ska nås. Det gäller alla medlemsländer.
            </seg>
            <seg xml:id="i-0666c577fac97329-0">
              Under det svenska ordförandeskapet beslutade vi att sätta ett
              EU-mål om att minska utsläppen med 8595 procent till 2050.
            </seg>
            <seg xml:id="i-3095930d97e7a51b-0">
              Vad vi gör konkret här i Sverige är också viktigt. Vi vill ha
              en fossiloberoende fordonspark till 2030, och vi inför ett antal
              styrmedel för att uppnå detta.
            </seg>
            <seg xml:id="i-b02cf5c2c7f980d4-0">
              Vi ökar låginblandningen i diesel och bensin, och en ny supermiljöbilspremie
              införs.
            </seg>
            <seg xml:id="i-3f6325adec6d3e40-0">
              Visionen för flyget och för sjöfarten är att de måste bära sina
              kostnader för utsläpp.
            </seg>
            <seg xml:id="i-b5c2eee8e9fbdabf-0">
              Jag kommer nu att säga några ord om de konkreta projekt som genomförs
              ute i landet.
            </seg>
            <seg xml:id="i-1b51f494c191cb7d-0">
              Vi har tre pilotlän som är utsedda för att pröva miljödriven
              tillväxt. I mitt hemlän Skåne finns Lunds universitet som har
              en framstående forskning på området förnybara biobränslen, bland
              annat biogas. I länet pågår också ett projekt med storskalig framställning
              av biogas. Man kan där se att den framtida färjetrafiken på Östersjön
              kan bli en avnämare.
            </seg>
            <seg xml:id="i-ff4dde3cbbcf7872-0">
              När det gäller marken är det viktigt att konstatera att den tidigare
              regeringens underlåtenhet att skydda värdefull natur nu kompenseras
              genom att vi anslår 765 miljoner kronor. För att nå miljömålet
              om att skydda värdefulla skogar har det så kallade Kometprojektet
              inletts. Bland annat gäller det att rädda värdefull lövskog. Projektet
              har mottagits mycket positivt från markägarhåll. Här finns det
              en stor skillnad. Åsa Romson har nämligen konstaterat att man
              inte ska betala så mycket för den här skogen, medan vi kristdemokrater
              och övriga i Alliansen anser att den enskilde markägaren oftast
              är den bästa förvaltaren. Där skiljer vi oss markant från S, V
              och MP och också från SD.
            </seg>
            <seg xml:id="i-a84d9ef0f51cb08f-0">
              Marken är viktig för produktion av livsmedel och energigrödor
              men är en knapp tillgång. Med det framtidsscenario vi har för
              år 2050 kommer vi att vara ungefär nio miljarder människor på
              vår jord. I kombination med klimatförändringarna kommer arealen
              odlingsbar jord på sikt att minska. Det är viktigt att den odlingsbara
              marken utnyttjas på rätt sätt. Vi kristdemokrater överväger att
              förespråka att åkermarken bör kunna ses som ett riksintresse ifall
              nuvarande lagstiftning inte skulle fungera.
            </seg>
            <seg xml:id="i-d79b0f7de8844abb-0">
              Sedan har vi hav och vatten detta element som är så viktigt för
              oss. Genom vårt ordförandeskap i Helcom, som tidigare nämnts här,
              kommer vi att bli pådrivande för Östersjöns miljö. Det är viktigt
              att vi får en havsmiljömyndighet, så vi avsätter 101,9 miljoner
              till bildandet av denna. Den kommer att börja fungera den 1 juli
              2011. Härigenom får vi ett samlat grepp om fiskeripolitiken och
              om havs- och vattenmiljöfrågor.
            </seg>
            <seg xml:id="i-e5bfddf38c05c220-0">
              Att få denna myndighet som tar ett samlat grepp om naturresursen
              vatten är viktigt. Med tillämpningen av EU:s vattendirektiv får
              vi en enhetlig syn. Naturvårdsverket har redan börjat tittat på
              olika förvaltningsmodeller troligtvis med inspiration av Kometprojektet.
              Både mark- och vattenägare får ett ökat inflytande.
            </seg>
            <seg xml:id="i-225e9e24a043651b-0">
              Egna initiativ till att förvalta vatten har under de senaste
              åren markant ökat. Vattenråd, samverkansgrupper och också ekonomiska
              föreningar bildas när det gäller vattendrag. Här spelar LOVA-bidragen
              en viktig roll. Att anlägga våtmarker och att kunna bygga kvävefällor
              och fosforfällor men också återanvändning är viktigt och en del
              av regeringens politik.
            </seg>
            <seg xml:id="i-34def5d1ed0db097-0">
              Mätmetoder ska utvecklas som är relevanta och tillämpbara i de
              enskilda fallen. Ett medskick är att vi bör se över de enskilda
              avloppen. Det fungerar väldigt olika i olika kommuner.
            </seg>
            <seg xml:id="i-bfd67d66d579fbfc-0">
              Herr talman! Avslutningsvis vill jag säga några ord om Östersjön.
              Det gör jag i kondenserad form genom att travestera poeten Fakirs
              ord: Vatten ska inte innehålla något gift, inte ens kring Visby
              stift.
            </seg>
          </u>
          <note type="speaker" xml:id="i-38f1337c353a0de7-0">
            Anf. 183 MATILDA ERNKRANS (S) replik:
          </note>
          <u who="matilda_ernkrans_117869" xml:id="i-98ab8ed181d6f9e3-3">
            <seg xml:id="i-66bd1ee55693b6c8-0">
              Herr talman! Jag vill passa på att ge Otto von Arnold och Kristdemokraterna
              en chans, en möjlighet, att lite mer berätta om hur ni ser på
              detta med om man ska sälja överskottet av utsläppsrätter. Själv
              kan jag då få tillfälle att berätta eftersom Folkpartiets Anita
              Brodén gjorde en liten grej av att man i Alliansen pratar igenom
              saker och sedan kommer tillbaka med ett besked om hur man ser
              på de olika sakerna.
            </seg>
            <seg xml:id="i-33f21e623aa9a9ef-0">
              Jag passar alltså på att berätta att en beredning har skett bland
              de rödgröna partierna. Socialdemokraterna, Miljöpartiet och Vänsterpartiet
              är överens om att utsläppsrätterna ska annulleras eftersom det
              är enda sättet att se till att utsläppsminskningarna blir bestående
              utsläppsminskningar som vårt klimat och vår planet behöver.
            </seg>
            <seg xml:id="i-48235ab4953db8ac-0">
              Min fråga till Otto von Arnold och Kristdemokraterna är därför:
              Är ni beredda att offentliggöra er syn på det svenska överskottet
              av utsläppsrätter, på om dessa ska säljas eller om de ska annulleras?
            </seg>
          </u>
          <note type="speaker" xml:id="i-6f5039c78699e035-0">
            Anf. 184 OTTO VON ARNOLD (KD) replik:
          </note>
          <u who="otto_von_arnold_3b8093" xml:id="i-025fe520af626323-0">
            <seg xml:id="i-acf32ca8c2b0fd90-0">
              Herr talman! Jag vill tacka Matilda Ernkrans för frågan och kan
              väl säga att det är väldigt viktigt att tiden för utsläppsrätterna
              inte går ut förrän år 2012. Därför tror jag att det är mycket
              viktigt att vänta och se. Inom Alliansen gör vi en noggrann bedömning,
              som Anita Brodén har sagt. Jag har inget att tillföra utöver vad
              Anita Brodén har sagt.
            </seg>
          </u>
          <note type="speaker" xml:id="i-e21a68c5659da107-0">
            Anf. 185 MATILDA ERNKRANS (S) replik:
          </note>
          <u who="matilda_ernkrans_117869" xml:id="i-98ab8ed181d6f9e3-4">
            <seg xml:id="i-caba8a7090dc4a54-0">
              Herr talman! Jag och andra intresserade får nöja oss med svaret
              att Alliansen inte är beredd att ge besked om huruvida man tänker
              driva en linje som handlar om bestående utsläppsminskningar eller
              inte.
            </seg>
          </u>
          <note type="speaker" xml:id="i-19d4b1dc066bfcf5-0">
            Anf. 186 OTTO VON ARNOLD (KD) replik:
          </note>
          <u who="otto_von_arnold_3b8093" xml:id="i-025fe520af626323-1">
            <seg xml:id="i-c93688f070f7ba1e-0">
              Herr talman! Man kan så att säga koka soppa på en fjäder, på
              en hel hönsgård och så vidare. Jag tror att det är väldigt viktigt
              att Matilda Ernkrans inte försöker vilseleda väljarna. Jag tror
              också att det är viktigt att inse att vi har en klok och ansvarsfull
              politik när det gäller både miljömålen och utsläppsrätterna. Matilda
              Ernkrans behöver alltså inte vara orolig för att vi förslösar
              detta på ett sätt som blir negativt för miljön.
            </seg>
          </u>
          <note type="speaker" xml:id="i-81d663fc8fdd2aa1-0">
            Anf. 187 Miljöminister ANDREAS CARLGREN (C):
          </note>
          <u who="unknown" xml:id="i-f941d6824ef7764f-22">
            <seg xml:id="i-6657406fa1dfc8d0-0">
              Herr talman! Det har varit många engagerade inlägg i den här
              debatten. Jag tror att det beror på att vi alla egentligen känner
              en oerhört stor kärlek till den svenska naturen. Vi ser de skiftande
              årstiderna. Vi ser hagmarkerna. Vi ser skogarna som sträcker sig
              över åsar och berg, åsar och berg, åsar och berg, ibland in i
              oändligheten. Vi ser de öppna landskapen. Vi ser också stränderna
              utmed havsbandet.
            </seg>
            <seg xml:id="i-ba1889791345574b-0">
              Vi vill att också våra barn och barnbarn ska få uppleva frisk
              luft, rent vatten, levande skogar och öppna landskap. Till exempel
              är allemansrätten så självklar för oss att vi blir förvånade när
              utländska turister kommer hit och vallfärdar för att uppleva den.
            </seg>
            <seg xml:id="i-5a23940f3ddf1890-0">
              Ur den här kärleken till naturen växer också viljan att göra
              oss till föregångare, till dem som visar på förebilder och möjligheter
              för världen i att ta sig vidare när det gäller ansvaret för miljön
              och klimatet. Ur det växer också en dröm om Sverige som ett land
              som går före, som drar med sig andra, som lämnar uppgivenhet inför
              miljöhoten bakom oss och som tar täten i utvecklingen mot en grön
              ekonomi och en grön framtid.
            </seg>
            <seg xml:id="i-a78ef92dc5903045-0">
              Lars Hjälmered, Anita Brodén och Otto von Arnold har beskrivit
              väldigt väl hur alliansregeringens ambitioner ser ut. Vi säger
              klart och tydligt att vi ser Sverige som det gröna föregångslandet.
              Vi vill vidareutveckla det. Vi vill både samla krafterna här och
              nu och peka ut vart vi ska gå vidare.
            </seg>
            <seg xml:id="i-83fca81daf9550e3-0">
              Jag kan också gärna säga att Alliansen har självkänsla nog att
              inte bara säga att allt före oss var dåligt. Vi bygger också vidare
              på en tradition som finns sedan tidigare i svensk miljöpolitik
              och som visade sig genom pionjärinsatsen att stå värd för FN:s
              första konferens om miljö 1972, som har burits av miljöministrar
              som till exempel Ingvar Carlsson, Birgitta Dahl och Anna Lindh
              liksom också av miljöministrar som Olof Johansson, Görel Thurdin
              eller miljöengagerade jordbruksministrar som Anders Dahlgren och
              Karl-Erik Olsson. Tillsammans har de gett Sverige rollen som pionjär
              och föregångare, och det är den vi nu som samlad allians bygger
              vidare på.
            </seg>
            <seg xml:id="i-da733c2eaea677d1-0">
              Det betyder också att peka ut det gröna föregångslandet Sverige,
              att lära av det som har varit tidigare men också att formulera
              drömmen om vart vi vill utveckla den gröna ekonomin och det gröna
              samhället. Det är inte någonting vi längtar tillbaka till. Det
              är inte ett stillastående här och nu, och inte heller något skryt.
              Men det är ett anspråk på mer.
            </seg>
            <seg xml:id="i-2becff82aac68dd0-0">
              Det handlar till exempel om att vidareutveckla Sverige som föregångsland
              för gröna klimatlösningar där vi varje år har bestående utsläppsminskningar
              för klimatet, snabbare än någonsin under alliansregeringen och
              mer än någonsin förra året. Vi har nu också sett trendskiftet
              när det gäller trafiken, där vi nu pekar ut Sverige som föregångsland
              för en grön bilpark. Miljöbilarna har ökat från 25 000 till 330
              000, och vi ska nu gå vidare till verkligt grön och miljöanpassad
              bilism.
            </seg>
            <seg xml:id="i-588097180e1eb40b-0">
              Jag har hört Matilda Ernkrans gång på gång upprepa frågan om
              utsläppsrätterna. Jag vill bara påpeka att Anders Borg inte har
              sagt det som Matilda Ernkrans påstår. Finansdepartementet har
              dementerat både rubrik och ingress i Veckans Affärer. Vad Anders
              Borg har sagt är: Jag kan i dag inte förhålla mig till hur vi
              ska göra med de utsläppsrätter som vi eventuellt kan tillgodoräkna
              oss. Och precis som har påpekats här de beskeden kommer vi att
              ge i god tid innan 2012.
            </seg>
            <seg xml:id="i-9dabf5b4bbc36492-0">
              Viktigare är att när FN-förhandlingar går långsamt och uppvisar
              problem visserligen blev det nu senast framsteg i Cancún, men
              som helhet åstadkommer de ändå för lite kan vi inte låta FN-förhandlingarna
              hindra oss från att själva gå vidare. Vi måste fortsätta som det
              gröna föregångsland Sverige ska vara. Också där ska vi sträva
              efter att få andra med oss.
            </seg>
            <seg xml:id="i-36ecc0576b7064b2-0">
              Det betyder också att vi driver på arbetet i EU med att höja
              ambitionerna samtidigt som vi själva förverkligar det mest ambitiösa
              målet i EU. Jag vet att det brukar sägas att vi tappar rollen
              som förebild och föregångare. Men än en gång: Har ni något land
              i Europa som går snabbare fram, som har en högre ambitionsnivå
              och som når ett lägre per-capita-utsläpp än Sverige? Det handlar
              också om föregångsrollen när det gäller grön och förnybar energi.
            </seg>
            <seg xml:id="i-4cdefae6666330c2-0">
              Ta bara några rubriker från tidningarna de senaste två tre dagarna:
              Askalon utanför Karlstad levererar till vad som kommer att bli
              världens största solkraftsanläggning i USA. Svenska forskare hjälper
              Kina att göra bioetanol. Världens största vindkraftverk kan byggas
              i Hanöbukten. Biogasen skapar nya jobb. Sverige är föregångsland
              inom förnybar energi, tycker den amerikanska branschorganisationen
              American Council on Renewable Energy.
            </seg>
            <seg xml:id="i-3214b1cb9129b4b1-0">
              Vi är också, och ska vara, föregångare när det gäller att utveckla
              de gröna näringarna som en viktig resursbas för framtidens gröna
              produkter. Det handlar om biogas med gödsel, etanol ur skogarnas
              cellulosa och fytokemi, det vill säga kemiska produkter ur gröna
              växter i stället för olja. På område efter område blir det nya
              möjligheter. Det gäller inte minst skogen som ryggrad i den framtida
              gröna ekonomin.
            </seg>
            <seg xml:id="i-96fcc8eddda486a5-0">
              Det handlar om vår roll som föregångare i arbetet mot gifter
              i miljön och i vardagen. Precis som Anita Brodén och andra har
              nämnt höjer vi nu dessa anslag med 100 miljoner kronor och ser
              till att vidareutveckla strategi också till handling och därför
              också planen för det. Vi har gått före under förra perioden genom
              kvicksilverförbudet i Sverige. Vi driver sedan på i EU och vi
              driver nu också på internationellt.
            </seg>
            <seg xml:id="i-d9b2589c3868f321-0">
              Vi planerar nu att gå före när det gäller bisfenol A. Vi har
              drivit på EU till lyckade resultat, till exempel där vi har fått
              det 80-procentiga förbudet för deka-BDE i EU. Det är en långt
              mycket mer betydelsefull insats än att bara ha ett nationellt
              förbud i Sverige.
            </seg>
            <seg xml:id="i-7e2fea2dfe23ffc6-0">
              Det handlar till exempel om att ta bort fosfaterna ur tvättmedlen.
              De är helt borta nu, och nästa år försvinner de också från maskindiskmedlen.
            </seg>
            <seg xml:id="i-c9f54df357c8078b-0">
              Detta är exempel på hur vi nu redan har inlett arbetet med att
              vara föregångare och att nu bygga vidare framåt på det som har
              gjorts av regeringar före oss.
            </seg>
            <seg xml:id="i-52223f2c29734494-0">
              Sverige ska vara föregångsland när det gäller hållbara städer,
              till exempel genom att bygga hela system och se till att ta vara
              på slam från avfall och avloppsvatten för att få fram biogas.
              Vi ska se till att det också kan bidra till att skapa försörjning
              för kollektivtrafiken. På det sättet kan Sverige bygga hela system
              och vara den som är föregångare internationellt.
            </seg>
            <seg xml:id="i-af4dba0b0adacea4-0">
              Men också där handlar det om att satsa pengarna rätt. Det är
              därför jag säger till exempelvis Jens Holm att inte i första hand
              satsa pengarna på det som redan är lönsamt. Det var det som var
              invändningen mot utformningen på klimatinvesteringsprogrammet.
              Jag har mött så många projekt ute i landet där man stolt har berättat
              om vad man har åstadkommit. Man kan berätta till exempel hur man
              i ett landsting hade snabbat på energieffektiviseringen och att
              man hade fått någonting som hade varit lönsamt på två och ett
              halvt år att tack vare pengar från klimatinvesteringsprogrammet
              nu bli lönsamt på två år. Är det verkligen sådana åtgärder som
              man ska satsa statens och skattebetalarnas pengar på? Är det inte
              mycket bättre att använda dem så att vi får ännu mer miljönytta
              för pengarna?
            </seg>
            <seg xml:id="i-1a523ac409fcefab-0">
              På så sätt blir vi också föregångslandet för den gröna ekonomin.
              Vi pekar ut riktningen visionen att ha noll i nettoutsläpp fram
              mot 2050. Det förutsätter en strategi för hela ekonomin, och det
              är där vi nu också leder arbetet vidare för att kunna peka ut
              det mest ambitiösa mål och den mest ambitiösa vision som något
              industriland har.
            </seg>
            <seg xml:id="i-397c5568e64cb8ff-0">
              Så klarar vi det som många bara drömmer om, det vill säga att
              vi blir rikare samtidigt som vi förorenar mindre. Men vi ska utveckla
              det till en verkligt grön ekonomi som lever i samklang med klimatets
              och miljöns villkor. Vi säger att Sverige må vara litet på jorden,
              men vi har mycket att vara stolta över. Det finns mer vi vill
              åstadkomma. Därför har vi nu pekat ut områden där vi leder arbetet
              vidare när det gäller att göra oss till gröna föregångare. Det
              handlar om klimatet, havet, den biologiska mångfalden och den
              giftfria miljön.
            </seg>
            <seg xml:id="i-c17049c8d99bd4d5-0">
              Men det gröna föregångslandet Sverige handlar också om att vara
              ett generöst och ansvarstagande land. Det ska vara generöst i
              budgeten. Därför har vi ökningarna förra perioden från 15 till
              20 miljarder. Det ska vara generöst också nu, där vi vet att ramarna
              i början av varje period är lägre än de blir när utfallet räknas
              i slutet av perioden. Det är också så vi har varit generösa med
              vårt bistånd till dem som av olika skäl har behövt stöd och hjälp
              att utvecklas. Det är därför vi nu också tar ledningen när det
              gäller klimatbistånd och klimatinsatser genom biståndet. Vi ger
              också mest snabbstartspengar per capita i hela EU.
            </seg>
            <seg xml:id="i-f2be1c9d0a7722aa-0">
              Till sist vet vi att det är just i korsvägen mellan vardagsslitet
              och drömmen som det gröna framgångslandet och föregångslandet
              Sverige byggs upp. Där, i korsvägen, behövs också politik det
              som vi gärna kallar liberal miljöpolitik för att förverkliga drömmen.
              Den bygger på erfarenheten av hur vi har kommit den första sträckan
              på väg. Och hur kom vi dit? Jo, vi arbetade hårt och lät ingen
              stå i vägen för våra drömmar. Vi såg möjligheter och satte upp
              mål. Det är så vi också nu behöver mobilisera hela samhället och
              se till att peka ut vart vi ska gå i nästa sträcka för att bygga
              det gröna föregångslandet vidare. Så får vi med oss alla från
              fabriksarbetare, tekniker, ingenjörer, laboratorieassistenter
              och småföretagare i arbetet för det gröna föregångslandet Sverige.
            </seg>
            <seg xml:id="i-c003d4853b082a99-0">
              Där bygger vi vidare på ideal och metoder som vi gärna kallar
              liberala. Det gäller till exempel utvecklandet av kunnandet, den
              avancerade utbildningen och spjutspetsforskningen.
            </seg>
            <seg xml:id="i-46aa18352fb2de8f-0">
              Där bygger vi på erfarenheten att bara ett land som ligger i
              den absoluta spetsen av forskningen också kan vara ett grönt föregångsland.
            </seg>
            <seg xml:id="i-522b30dfee9cb6ff-0">
              Där släpper vi fram och satsar på innovationer, entreprenörskapet
              och företagandet därför vi vet att bara så kan vi släppa loss
              de starka krafter som driver oss in i den gröna ekonomin. Vi ger
              ingenjörerna och den nya tekniken möjligheter att förverkliga
              det högekologiska genom det högteknologiska. Vi låter det gröna
              växa fram underifrån genom självbestämmande och genom att ta vara
              på Småortssveriges livskraft.
            </seg>
            <seg xml:id="i-db3b858b79512022-0">
              Där bygger vi starka småföretagarsamhällen och åstadkommer och
              stimulerar nätverk av uppfinnare, företagare och finansiärer som
              hittar varandra.
            </seg>
            <seg xml:id="i-29857ac4beaf6337-0">
              Där bygger vi också öppenhet mot omvärlden. Det möjliggör den
              mekanism för tekniköverföring som redan har tjänat oss i ett par
              hundra år och som kallas internationell handel.
            </seg>
            <seg xml:id="i-27fffbe9f2cd6893-0">
              Detta är liberala principer. De bygger på att uppmuntra, stimulera
              och lita på det öppna samhälle som till exempel Karl Popper talar
              om och som söker sig med nyfikenhet och fördomsfrihet mot framtiden.
              Där låter man olika alternativ konkurrera med varandra. Där växer
              en mångfald lösningar fram. Där utsätter man sig ständigt för
              prövning och omprövning när så behövs.
            </seg>
            <seg xml:id="i-48ce9c01f70eb502-0">
              Detta bygger på samarbete i hela samhället från företagen till
              forskningen, näringslivet och arbetarna. Vi inbjuder också till
              samarbete politiskt för att driva på utvecklingen mot det gröna
              föregångslandet.
            </seg>
            <seg xml:id="i-97de690a7032fa5c-0">
              Vi står också inför ett val. Är det viktigast att lyfta fram
              kritiken mot varandra? Eller är det viktigare att spänna krafterna
              gemensamt för att se till att vi verkligen gör oss till det gröna
              föregångslandet?
            </seg>
            <seg xml:id="i-8e50ed1f1dad3a13-0">
              Därför ser vi fram emot ett samarbete med alla de politiska partierna,
              inte minst när det gäller utvecklingen av miljömålen. Där vill
              vi söka bred uppslutning kring höga ambitioner för det gröna föregångslandet.
              Vi ser Miljömålsberedningen som en viktig möjlighet för att åstadkomma
              en bred parlamentarisk uppslutning för viktiga miljömål. Vi vill
              tillsammans utveckla de krav som besluten i Nagoya utmanar oss
              att anta. Jag diskuterar gärna det vidare med till exempel Åsa
              Romson som tog upp den frågan.
            </seg>
            <seg xml:id="i-b17f6a874a653f64-0">
              Vi har också frågan hur vi utvecklar Sverige som föregångare
              i hållbart skogsbruk. Hur utvecklar vi ett skogslandskap som bevarar
              den biologiska mångfalden och säkrar både skydd och produktion?
              Här vänder jag mig inte minst till Socialdemokraterna som av tradition
              har värnat Sveriges industriella ryggrad. Låt oss göra det till
              en del av de ökade miljöambitionerna.
            </seg>
            <seg xml:id="i-d15aeb4926e8f1c4-0">
              Vi vill utveckla kretsloppssamhället och skapa bättre fungerande
              former för avfallshanteringen som ställer höga miljökrav och där
              flera aktörer kan hjälpa till att ta hand om till exempel matavfall.
              Den vägen kan vi skapa bättre förutsättning för produktion av
              biogas och utveckla distributionen till kunderna. Vi behöver fler
              tankställen i landet för att bidra till utvecklingen av en fossiloberoende
              fordonspark. Vi behöver skapa en nationell biogasstrategi. Vi
              samarbetar gärna om det också.
            </seg>
            <seg xml:id="i-40beba443205d513-0">
              Vi behöver utveckla den förnybara energin. Både solenergin och
              vindkraften behöver än mer skjuts. Där har vi en gemensam inriktning.
              Vad kan vi göra gemensamt för att åstadkomma det?
            </seg>
            <seg xml:id="i-b5c5e25728e21743-0">
              Låt oss gärna ha en dialog om hur Sveriges långa erfarenheter
              av miljöskatter och tidigare förslag om flygskatt kan bidra till
              att de internationella klimatförhandlingarna tar steg framåt och
              hur de bättre kan bidra till miljöarbetet här hemma i Sverige.
            </seg>
            <seg xml:id="i-1e4a8e1d683f7645-0">
              Låt den internationella solidaritetens ideal också prägla mer
              av marknaden, till exempel genom att reformera CDM. Det går att
              säkra att de går till utsläppsminskningar som annars inte skulle
              ha blivit gjorda, att de går till fler projekt i fattiga länder
              och att de leder till en verkligt grön utveckling med nya innovationer
              och ny teknik i utvecklingsländerna.
            </seg>
            <seg xml:id="i-647791e0b5b36681-0">
              Så kan vi sätta ett helt samhälle på fötter för att gå vidare
              mot Sverige som det gröna föregångslandet. Så kan vi skapa ett
              brett samarbete i hela samhället. Så skulle vi också, om det finns
              vilja, kunna skapa bredare samarbete om miljöpolitiken i Sverige.
              Till det finns en inbjudan. Det finns ett land som behöver stora
              insatser. Alliansen är beredd att leda det arbetet, men vi är
              också beredda att vara generösa och inte bara kritisera andra
              utan också se möjligheter till samarbete där dörrar annars lätt
              stängs. Så kan vi öppna utvecklingsmöjligheter som ger större
              chanser för vårt land. Dem vill vi ta vara på.
            </seg>
          </u>
          <note type="speaker" xml:id="i-b3a08bcd15be7c1b-0">
            Anf. 188 MATILDA ERNKRANS (S) replik:
          </note>
          <u who="matilda_ernkrans_117869" xml:id="i-98ab8ed181d6f9e3-5">
            <seg xml:id="i-fe2c9c773f9cc052-0">
              Herr talman! Jag vill börja med att tacka miljöministern för
              att han också drog över sin talartid lite. Det känns alltid bra
              när man inte är ensam om att göra det.
            </seg>
            <seg xml:id="i-cf91f23ba8f7f7a0-0">
              Jag har sagt, och kommer att fortsätta att säga, att den internationella
              överenskommelsen om biologisk mångfald som gjordes i Nagoya var
              mycket bra. Jag såg själv hur hårt miljöministern slet i Cancún.
              Jag är också glad över att den överenskommelsen kom på plats och
              att det inte blev ett nytt misslyckande som i Köpenhamn.
            </seg>
            <seg xml:id="i-4293ee98752e2022-0">
              Vi borde vara överens om att överenskommelsen i sig verkligen
              inte är tillräcklig för att klara klimatutmaningarna. Därför blir
              det allt viktigare att tänka globalt, fortsätta att agera internationellt
              och även agera lokalt.
            </seg>
            <seg xml:id="i-3d6144554b6ae923-0">
              Då kan det inte vara speciellt roligt för miljöministern att
              den globala klimatrörelsens rankning av Sverige gör att Sverige
              hamnar på plats 24. Förra året låg vi på plats 18 och året innan
              på plats 10.
            </seg>
            <seg xml:id="i-00ae4e0e13e9562f-0">
              När det gäller klimatpolitik, den kategori som den svenska regeringen
              kan påverka på kort sikt, ligger vi inte längre i toppskiktet.
              Nu ligger vi tillsammans med andra länder som Grekland, Sydafrika,
              Thailand och Kazakstan.
            </seg>
            <seg xml:id="i-b3ede7a69b176278-0">
              När det gäller den internationella klimatpolitiken hamnar Sverige
              på plats 45, och vi låg på plats 19 förra året. Raset är ganska
              dramatiskt.
            </seg>
            <seg xml:id="i-beb62059916a9c22-0">
              Jag tycker att det är viktigt att miljöministern bär med sig
              detta och har ett svar på det. Man kan inte bara säga att det
              är oppositionen som inte är tillräckligt nöjd och inte förstår
              tillräckligt väl hur bra klimatarbete den här regeringen bedriver.
              Det finns faktiskt andra som rankar Sverige ganska lågt.
            </seg>
          </u>
          <note type="speaker" xml:id="i-c06855500cdd9819-0">
            Anf. 189 Miljöminister ANDREAS CARLGREN (C) replik:
          </note>
          <u who="unknown" xml:id="i-f941d6824ef7764f-23">
            <seg xml:id="i-a7e01838394042e7-0">
              Herr talman! Nu hörde jag inte någonting från Matilda Ernkrans
              när det gällde möjligheten att se en chans till samarbete och
              inte bara till kritik.
            </seg>
            <seg xml:id="i-5a5582a599c102e3-0">
              När det gäller den rätt trötta kommentaren till indexet vill
              jag redovisa att i det Climate change performance index som det
              handlar om hade Sverige sjundeplaceringen i världsrankningen 2006.
              Därefter har vi under alliansregeringen haft plats nummer ett
              och därefter plats nummer ett. År 2009 och år 2010 har vi haft
              en andraplacering därför att Brasilien har gått om oss i toppen.
            </seg>
            <seg xml:id="i-427606bd4c027013-0">
              Den rankning du hänvisar till är det hittills ingen som har kunnat
              redogöra för hur den har tagits fram. Det troliga är att det är
              några miljöorganisationer som har frångått de kvantitativa bedömningar
              som har gjorts.
            </seg>
            <seg xml:id="i-85873da98edca8e1-0">
              Jag tror att det är mycket intressantare att föra en diskussion
              om hur vi kan utveckla den industriella ryggraden i den gröna
              ekonomin. Socialdemokraterna har en stolt tradition att försvara.
              Hur ska vi klara energiförsörjningen? Är det avveckling av kärnkraft
              eller utveckling av förnybar energi som gäller? Hur ska vi försörja
              skogsindustrin med råvara? Ska vi bara ha naturreservat eller
              ska vi även ha hållbart skogsbruk? Och hur blir det med bensinskatten?
              Jag förstår att ni nu omprövar den höjning av bensinskatten som
              ni ville göra, att ni nu tycker att det var ett misstag. Är ni
              i stället beredda att gå vidare med oss med den höjning av koldioxidskatten
              som vi gör från årsskiftet för dem som hittills haft nedsättning
              av koldioxidskatten?
            </seg>
            <seg xml:id="i-954432f521ef0fa0-0">
              Titta på den tradition som finns av socialdemokratiska miljöministrar,
              som Ingvar Carlsson, Birgitta Dahl och Anna Lindh, och jämför
              det med hur ni numera lämnar walk-over till Miljöpartiet när det
              gäller miljöfrågorna. Måste ni inte också för er del titta på
              miljöresultatet i valrörelsen och inse att det var lite grann
              ett misstag, att det vore bättre att pröva en annan modell?
            </seg>
          </u>
          <note type="speaker" xml:id="i-d835d35d47e0e935-0">
            Anf. 190 MATILDA ERNKRANS (S) replik:
          </note>
          <u who="matilda_ernkrans_117869" xml:id="i-98ab8ed181d6f9e3-6">
            <seg xml:id="i-230e3429adc09bd1-0">
              Herr talman! Hur det gick för partierna i valrörelsen är nog
              något som också Centerpartiet får fundera på.
            </seg>
            <seg xml:id="i-4296efbe15db9424-0">
              När det gäller rankningen har Andreas Carlgren rätt om man tittar
              på totalrankningen. Där har man tittat på utsläppsnivåer och prognoser
              för utsläpp, men när det gäller rankningen av klimatpolitiken
              ser det helt annorlunda ut. Jag vet inte om Andreas Carlgren hört
              de inlägg som jag hittills haft i den här debatten. Jag har till
              exempel försökt få besked om hur man ser på överskottet av utsläppsrätter.
              Jag skulle tycka att det var en mycket god sak om kammaren kunde
              vara överens om att överskottet på utsläppsrätter, alltså det
              svenska, ska annulleras eftersom det är enda sättet att få en
              bestående minskning av utsläppen och ge kredd till alla de ansträngningar
              som har gjorts i Sverige för att minska utsläppen. Det vore jättespännande
              om vi kunde komma överens i kammaren och visa att det finns en
              riksdag som är överens om att utsläppsrätterna ska annulleras.
            </seg>
            <seg xml:id="i-743cbd4d90dea03f-0">
              Andreas Carlgren talar om internationell solidaritet. Det skulle
              vara intressant att höra dina tankar om att EU lägger drygt 7
              miljarder euro på att hantera effekterna av klimatet och 85 miljarder
              på att rädda bankerna på Irland. Tror inte Andreas Carlgren att
              det är lite relevant att alla länder i världen känner till dessa
              siffror, speciellt de länder som utan egen förskyllan drabbas
              hårt av klimatförändringarna, och att det är någonting som man
              behöver tänka på inför kommande klimatförhandlingar?
            </seg>
          </u>
          <note type="speaker" xml:id="i-fd08184c2159a239-0">
            Anf. 191 Miljöminister ANDREAS CARLGREN (C) replik:
          </note>
          <u who="unknown" xml:id="i-f941d6824ef7764f-24">
            <seg xml:id="i-ad54c4d75829784f-0">
              Herr talman! Jag tror att vi alla hörde hur trassligt det blev
              med indexet. Jag bara konstaterar att vi ligger mycket högre i
              rankningen på första plats under Alliansregeringen, vilket är
              väsentligt högre än under er tid, Matilda Ernkrans. Dessutom ser
              vi med glädje att Brasilien gått om oss. Vi bjuder gärna på det.
              Det betyder att ett viktigt utvecklingsland har höga klimatambitioner.
            </seg>
            <seg xml:id="i-9382ad381e00e677-0">
              Långt mer intressant är diskussionen om hur vi skapar den industriella
              ryggraden i den gröna ekonomin. Med er historia har det varit
              en viktig fråga. Är det inte alls viktigt i framtiden? Har ni
              helt övergett ambitionerna på det industriella området? Det jag
              säger är att vi behöver en trygg energiförsörjning byggd på den
              förnybara energin, men vi behöver också förse skogsindustrin med
              råvara. Därför är det viktigt att inte enbart satsa på naturreservat
              utan även ha ett mer hållbart skogsbruk.
            </seg>
            <seg xml:id="i-5fb1a6169b73ef94-0">
              Bensinskatten kan vara ett viktigt instrument. Vi har använt
              det. Än viktigare tror jag är att göra andra höjningar av koldioxidskatten,
              vilket vi också gör från årsskiftet. I grunden tror jag att ni
              ångrar att ni inte var mer öppna för den sortens tänkande. Är
              ni beredda att tänka så nu när ni sett vad era misstag lett till?
              Det handlar inte om att håna er för ett valresultat det är fler
              partier här som gått bakåt utan det handlar om att föra en mycket
              viktigare diskussion om hur vi driver utvecklingen mot det gröna
              föregångslandet vidare.
            </seg>
            <seg xml:id="i-7a31152e8070ba14-0">
              Finns det inte något att lära av det som åstadkoms genom Ingvar
              Carlssons, Birgitta Dahls och Anna Lindhs insatser? Finns det
              inte något att bygga på när det gäller att vidareutveckla den
              traditionen i stället för att i miljöfrågorna lämna walk-over
              till Miljöpartiet? Det är den sortens diskussion jag tror kan
              föra vidare, och vi får ta den framöver, nästa gång. Jag hoppas
              att socialdemokratin vill spela en viktig roll på miljöområdet.
            </seg>
          </u>
          <note type="speaker" xml:id="i-81060a0a41cef069-0">
            Anf. 192 JENS HOLM (V) replik:
          </note>
          <u who="jens_holm_9bd66a" xml:id="i-2df82edecf7b978a-1">
            <seg xml:id="i-29d7933ab51822b0-0">
              Herr talman! Tack, Andreas Carlgren, för att du är i kammaren
              och debatterar med oss! Ibland låter det som om vi i oppositionen
              sitter i regeringen och du vill utkräva svar och ansvar av oss.
              Du säger att du gärna vill se ett samarbete med oss. Jag samarbetar
              gärna med regeringen. Det gör mitt parti också. Frågan är bara
              vad vi ska samarbeta om.
            </seg>
            <seg xml:id="i-d19d312274be4e3d-0">
              Du nämnde att du vill reformera CDM-systemet. Det är alldeles
              utmärkt. Vi vet att CDM-systemet, uppköp av billiga utsläppskrediter
              i utvecklingsländer, till stor del inte fungerar. Det är inte
              additionellt. En stor del av projekten leder de facto inte till
              minskningar. När du vill reformera det och förhandlar på EU-nivå
              undrar jag om det innebär att du till exempel vill plocka bort
              HFC-gaserna, som utgör en stor del av projekten. Rening av lustgas
              är ett annat stort kryphål. Ska det bort helt från CDM-systemet?
              Jag vore tacksam om du kunde ge svar på det.
            </seg>
            <seg xml:id="i-5878229794bf36b0-0">
              Vidare nämnde du att finansminister Borg inte tyckte någonting
              om den stora andelen utsläppskrediter som Sverige har. Det motsvarar,
              eller beräknas uppgå till, ungefär 70 miljoner ton koldioxidekvivalenter.
              Det är en otrolig mängd utsläppskrediter som Sverige självklart
              kan sälja på marknaden. I artikeln i Veckans Affärer nämndes,
              och det är därför jag frågar, att Sverige har talat med Polen
              och andra östeuropeiska länder och sagt: Om ni får köpa våra utsläppskrediter
              kan ni gå med på att skala upp EU:s ambitioner från 20 procent
              till 30 procent. Därför känns det som att det trots allt pågår
              någon form av samtal om att sälja dessa utsläppskrediter.
            </seg>
            <seg xml:id="i-4dcf4b6a7b6a5c5b-0">
              Du som miljöminister borde kunna deklarera vad du tycker. Om
              vi inte annullerar dem kommer vi att totalt eliminera hela svenska
              folkets samlade miljöarbete, för det innebär i så fall att alla
              utsläpp som vi har sparat säljer vi vidare och så kommer de att
              ske någon annanstans i stället.
            </seg>
          </u>
          <note type="speaker" xml:id="i-588b38481b11eda0-0">
            Anf. 193 Miljöminister ANDREAS CARLGREN (C) replik:
          </note>
          <u who="unknown" xml:id="i-f941d6824ef7764f-25">
            <seg xml:id="i-665b941189c008fe-0">
              Herr talman! Jag säger utan vidare att jag inte tycker att utsläppsrätterna
              ska användas till att öka utsläppen, och det sker inte heller.
              Det är just det som utsläppshandeln handlar om, nämligen att allt
              motsvaras av gjorda utsläppsminskningar. De ökar inte någon annanstans
              för att man säljer dem.
            </seg>
            <seg xml:id="i-5239a19c2285d9f6-0">
              Den regering som har ansvar för ekonomin kan dock inte plötsligt,
              hux flux, tänka bort någonting som i statens bokföring representerar
              upp emot 10 miljarder. Det skulle inte ni heller kunna göra, Jens
              Holm, om ni satt i regeringsställning. Vi kommer att ge besked,
              och vi har fortsatt samma höga ambition som vi har uttryckt hela
              tiden. Men ha lite respekt för att vi är beredda att ta ansvar
              för hur staten redovisar sina tillgångar.
            </seg>
            <seg xml:id="i-7bf14c6db12b84c4-0">
              Viktigare att säga är att ja, vi samarbetar gärna om att reformera
              CDM. Det är därför jag riktar den inbjudan till dig. Du har erfarenhet
              från Europaparlamentet och kan sedan tidigare många av frågorna
              beträffande utvecklingen av CDM. Vi vill se dem som gröna investeringar,
              och för att den internationella solidaritetens ideal ska kunna
              prägla mer av marknaden. Vi vill att det ska gå till utsläppsminskningar
              som annars inte hade blivit gjorda. Vi tycker därför att man ska
              ompröva en del av projekten. Vi vill att det ska gå till fler
              projekt i fattiga länder. Det är riktigt som du är inne på att
              mindre skulle gå till de stora utsläppsländerna. Oavsett om de
              är diktaturer eller inte är det länder som själva har stora pengaresurser.
              Det skulle också vara rätt att det ledde till grön utveckling
              med nya innovationer och ny teknik i utvecklingsländerna.
            </seg>
            <seg xml:id="i-a2c0fccba58acf69-0">
              Jag vill samtidigt fråga Jens Holm varför ni säger nej till att
              bygga kablar till exempelvis Baltikum, Polen och Tyskland som
              ger möjlighet att sälja elöverskott och därmed minska klimatutsläppen.
              Genom att i stället använda den koldioxidfria el vi producerar
              i Sverige kan man stänga kolkraftverk i Europa.
            </seg>
          </u>
          <note type="speaker" xml:id="i-ac0ad56403c6b8ec-0">
            Anf. 194 JENS HOLM (V) replik:
          </note>
          <u who="jens_holm_9bd66a" xml:id="i-2df82edecf7b978a-2">
            <seg xml:id="i-ce556106e3fb2e5d-0">
              Herr talman! Det är bra att Andreas Carlgren delvis svarar på
              frågan om CDM, och kanske kan vi ha en del samarbete. Det pågår
              en diskussion inom EU om att till exempel ta bort HFC-gaserna,
              som på vissa håll är förbjudna, från systemet. Det är ett gigantiskt
              kryphål.
            </seg>
            <seg xml:id="i-24e306141e3669ae-0">
              Jag tror att det motsvarar ungefär 30 procent av alla CDM-projekt.
              Där skulle jag vilja höra att den svenska linjen är att de gaserna
              helt ska bort från systemet.
            </seg>
            <seg xml:id="i-43191d83578e375b-0">
              Det är märkligt att miljöministern tillstår att det finns problem
              med CDM men samtidigt inte lite självkritiskt från regeringen
              kan säga: Nu backar vi tillbaka lite grann, det ska inte bli så
              mycket CDM.
            </seg>
            <seg xml:id="i-31a95da4933ec2b9-0">
              I ert valmanifest sade ni att ni vill öka andelen uppköp av krediter
              i utvecklingsländer. Det oroar mig. Ni har slagit fast att ungefär
              6,5 miljoner ton ska göras med CDM-projekt. Det är ungefär 30
              procent av hela regeringens miljöpolitik.
            </seg>
            <seg xml:id="i-09685cab6a9ec287-0">
              Jag vill ha ett klart besked från miljöministern där miljöministern
              säger: I väntan på att vi har konkreta exempel på projekt som
              verkligen är additionella och på översynen kommer vi att dra ned
              på projekten och i stället göra åtgärder på hemmaplan.
            </seg>
            <seg xml:id="i-0d400df45e57a446-0">
              Jag skulle vilja säga något om att sälja överskottet. Om man
              säljer överskottet på 70 miljoner koldioxidekvivalenter till Polen
              innebär det att de kan släppa ut dessa 70 miljoner ton. Det är
              enorma utsläpp. Jag skulle se det lite som ett slag i ansiktet
              på hela svenska folket som ändå varit duktigt med att minska våra
              utsläpp.
            </seg>
            <seg xml:id="i-c81ce5d243acf8cd-0">
              Åtminstone du som miljöminister borde kunna driva på. Jag kan
              tänka mig att det finns en motsättning mellan ditt departement
              och Finansdepartementet. Det vore bra att veta att vår miljöminister
              driver på för att detta ska annulleras. Jag tror att Storbritannien
              redan har markerat att de kommer att annullera sitt överskott.
              Det skulle jag också vilja höra från svenska regeringen.
            </seg>
          </u>
          <note type="speaker" xml:id="i-91018acc2fa95214-0">
            Anf. 195 Miljöminister ANDREAS CARLGREN (C) replik:
          </note>
          <u who="unknown" xml:id="i-f941d6824ef7764f-26">
            <seg xml:id="i-faf36f1bc0a2db32-0">
              Herr talman! När det gäller utsläppsrätterna är det en ren skendebatt
              som ni försöker dra igång. Redovisa i stället hur det ska täckas
              i statens bokföring. Vi kommer att redovisa för vilken linje vi
              har den dag vi kan redovisa den saken. Det kommer att påverkas
              av utvecklingen på koldioxidmarknaden. Den vet vi ännu inte hur
              den kommer att bli till 2012. Däremot är det självklart, precis
              som jag sade, att vi inte vill att det ska användas till att öka
              utsläppen.
            </seg>
            <seg xml:id="i-a27ab676d7173ab0-0">
              Det är viktigare när det gäller klimatinvesteringarna i u-länderna.
              Vad vi säger är att vi vill öka klimatinvesteringarna. Det står
              i Alliansens valplattform. Tycker du att det är fel? Du tycker
              väl egentligen också, Jens, att det är rätt att göra mer satsningar
              i u-länderna. Då är nästa fråga: Ska det vara bara CDM? Det har
              vi inte sagt. Vi vill också utveckla nya mekanismer.
            </seg>
            <seg xml:id="i-eb66059df95dd050-0">
              När det gäller de pengar vi satsar på CDM går de till exempel
              i allt ökad utsträckning till de fattigaste länderna i Afrika.
              Om du säger att vi medan vi reformerar ska dra ned på den satsningen,
              menar du verkligen att vi ska minska satsningen i Afrika? Jag
              tror inte det.
            </seg>
            <seg xml:id="i-f5988e7986011632-0">
              Jag diskuterar gärna detta vidare med dig. Jag vet att du också
              har tagit upp det i en interpellationsdebatt med mig. Vi samarbetar
              gärna om att reformera CDM. Jag lyssnar gärna på de krav du har
              också när det gäller HFC-gaserna och andra saker som kan förbättra
              det systemet. Jag tror att det är riktigt. Det är också därför
              vi har drivit det i Cancún alldeles nyligen.
            </seg>
            <seg xml:id="i-febb86297008fec2-0">
              När det till sist gäller Polen är det självklart att ett land
              som till 96 procent för sin el är beroende av kolkraft är otroligt
              beroende av ren elenergi. För dem är det ett val om de ska importera
              kolkraft från Vitryssland för att släcka ned egen kolkraft eller
              om de genom en kabel över Östersjön ska få möjlighet att få köpa
              grön koldioxidfri el från oss.
            </seg>
            <seg xml:id="i-bb8a6ebf8533be25-0">
              Vi tycker att man ska producera ett överskott för att kunna minska
              klimatutsläppen. Det är viktigare än att bara snabbt avveckla
              kärnkraften. Kärnkraften är ändå ingen framtidslösning. Men det
              är mer bråttom med klimatet.
            </seg>
          </u>
          <note type="speaker" xml:id="i-9c5225a84e2bc74c-0">
            Anf. 196 ÅSA ROMSON (MP) replik:
          </note>
          <u who="asa_romson_f891ec" xml:id="i-d6e709e556bb6c9b-3">
            <seg xml:id="i-6974e34695648e1d-0">
              Herr talman! Tack, miljöministern, för att du har kommit hit
              denna sena timme för att debattera detta viktiga område! Du har
              helt rätt i att det är många som är engagerade, och det är många
              som drar över talartiden.
            </seg>
            <seg xml:id="i-383d0466e18c2395-0">
              Varje beslut som leder till att vi ökar miljöpåverkan är en förlorad
              chans att göra någonting bättre. Miljöpartiet kom inte in i riksdagen
              för att säga någonting annat än att varje missad chans på miljöområdet
              också är någonting en regering måste ta ansvar för. Hittills har
              vi inte fått möjlighet att sitta i en regering och ta det ansvaret
              själva. Men vi är väldigt beredda att göra det en dag.
            </seg>
            <seg xml:id="i-e98b04f16f75ce0d-0">
              Det är lätt att ryckas med i miljöministerns engagerade tal om
              det svenska landskapet. Men jag har svårt att se framför mig realiteten
              av föregångslandet Sverige när jag vet att den gångna och pågående
              politiken i Sverige innebär en jakt på hotade arter och klimatstörande
              motorvägar som byggs medan vi har nedskärningar på järnvägstrafiken.
            </seg>
            <seg xml:id="i-14d57a5239ea340d-0">
              Vi har framtidsförstörande kärnkraft. Vi ska nu enligt ministerns
              tal också göra Sverige till en park med kärnkraftverk för att
              producera den så kallade koldioxidfria elen till EU. Vi ser art-
              och friluftsförstörande åtgärder med ett urholkat strandskydd.
              Jag kan rada upp många sådana exempel i den här debatten. Det
              är inte ett föregångsland, miljöministern.
            </seg>
            <seg xml:id="i-c46e877568a5ba6e-0">
              Varför ska inte Sverige utnyttja sin potential fullt ut? Varför
              begränsar ni det till att leva på gamla meriter och att delvis
              värna om ett gammalt system i stället för att titta utåt? Det
              finns länder som har gått om Sverige på vissa områden. Det finns
              länder som ännu inte har kommit ifatt Sverige. Men Sverige kan
              fortfarande göra mer. Varför vill man som miljöminister i Sverige
              inte göra mer?
            </seg>
          </u>
          <note type="speaker" xml:id="i-fa46ad7db52bd249-0">
            Anf. 197 Miljöminister ANDREAS CARLGREN (C) replik:
          </note>
          <u who="unknown" xml:id="i-f941d6824ef7764f-27">
            <seg xml:id="i-a1c569aa5b198b22-0">
              Herr talman! Jag tror egentligen, Åsa, att du är mycket mer nyanserad
              än vad du nu ger intryck av att vara. Jag tror inte att du själv
              tror på den lite trötta attityden att allt vi har gjort har varit
              dåligt och allt som tidigare gjordes var bra. Jag erkänner gärna
              att ni gjorde bra saker tidigare. Jag har självkänsla nog till
              det.
            </seg>
            <seg xml:id="i-d303c7799b5680e0-0">
              Men jag säger också att det är sant att vi har haft större klimatutsläppsminskningar
              under alliansregeringen än någon gång tidigare. Vi har tredubblat
              vindkraften och byggt långt mycket mer än någon gång tidigare.
              Vi har ökat miljöbilarna från 25 000 till 330 000. Vi har fått
              fram mer skog för skogsskydd än någonsin. Vi har satsat havsmiljömiljarden.
            </seg>
            <seg xml:id="i-a2b7e5e66a489e29-0">
              Upprepa inte det helt orimliga att vi skulle vilja ha en kärnkraftspark
              i Europa. Det kommer inte att finnas mer än tio reaktorer i Sverige.
              Det är de reaktorer som den regering hade byggt som du stödde.
              Då höll du inte på med den sortens tal. Det behöver du inte göra
              nu heller.
            </seg>
            <seg xml:id="i-637d25c9e8c6078e-0">
              Däremot är det en viktig diskussion om hur vi till exempel ska
              klara trafiken i framtidens gröna föregångsland på klimatområdet.
              Jag vill ändå säga att du gör ett misstag om du säger att det
              är motorvägar som ger utsläpp. Det är inte sant att det är motorvägarna
              som ger utsläppen utan bilarna som åker på motorvägarna, och de
              kan göras om.
            </seg>
            <seg xml:id="i-ce2c5fce45099608-0">
              De kan bli någonting mycket bättre än dagens miljöbilar. Vi satsar
              på elbilar. Det är därför vi satsar på att få fram biogaser och
              också nästa generations etanol. Då kan vi åstadkomma grön bilism
              tillsammans med satsningar på tåg. Vi kan samtidigt också se till
              att vi klarar en levande landsbygd och Småortssverige.
            </seg>
            <seg xml:id="i-8deedb022bbc4a15-0">
              Visst ser du väl ändå dilemmat att om du bara höjer kostnaden
              för bensin och inte lyckats tillräckligt starkt med de andra delarna
              slår det väldigt hårt mot Småortssverige? Det slår mot det vi
              vill åstadkomma med föregångslandet Sverige.
            </seg>
          </u>
          <note type="speaker" xml:id="i-14bb92dcc1954a5d-0">
            Anf. 198 ÅSA ROMSON (MP) replik:
          </note>
          <u who="asa_romson_f891ec" xml:id="i-d6e709e556bb6c9b-4">
            <seg xml:id="i-bbec8e672ecaa7b2-0">
              Herr talman! Det är intressant att miljöministern nu vill tala
              om att inte bygga en sex kilometer lång tunnel i Helsingfors skulle
              vara att slå mot Småortssverige. Jag tror att det är många småorter
              i Sverige som vet att deras pengar går upp i det blå på infrastrukturområdet
              när man ska lassa in dem i det svarta hål som kommer att heta
              Förbifart Helsingfors.
            </seg>
            <seg xml:id="i-e67b92571aefc41e-0">
              Jag såg valaffischerna från Centerpartiet med miljöministerns
              nuna på. Där sade man till stockholmarna att lösningen för en
              miljömässigt bättre framtid inte ligger i att stoppa bilarna utan
              att ändra bränslet. Jag tror att du begår ett fruktansvärt misstag
              när du inte ser de stora städerna i Europa och de växande ständerna
              i Sverige.
            </seg>
            <seg xml:id="i-e4418df6549fb629-0">
              Där handlar miljöfrågan om att växla ökad massbilism mot en effektiv
              kollektivtrafik och en hälsosam cykel- och gångtrafik. Det ger
              en livskraftig stad som inte bygger vidare på den massbilism som
              du en gång har kritiserat men som du nu gör dig till största förespråkare
              för.
            </seg>
            <seg xml:id="i-f1a1669da3123c00-0">
              Du talar här om samarbete med bland annat Miljöpartiet. Jag skulle
              återigen vilja redovisa vad Jens Holm läste upp från regeringsförklaringen:
              Regeringens bedömning är att redan vidtagna och aviserade åtgärder
              för de närmaste åren räcker för att nå målet. Det handlar då om
              koldioxidmålet.
            </seg>
            <seg xml:id="i-4c22e9d909325478-0">
              Vad är det då, miljöminister Andreas Carlgren, vi ska samarbeta
              om? Du är nöjd, du tycker att vi är en förebild och du tänker
              inte göra något mer på klimatområdet under denna mandatperiod.
            </seg>
          </u>
          <note type="speaker" xml:id="i-0069470bbfa8d999-0">
            Anf. 199 Miljöminister ANDREAS CARLGREN (C) replik:
          </note>
          <u who="unknown" xml:id="i-f941d6824ef7764f-28">
            <seg xml:id="i-c280b3633ec445be-0">
              Herr talman! Jag är beredd att samarbeta om mycket som vi ska
              göra på detta område, klimatområdet, under perioden som kommer.
              Det är den stora satsningen på att göra Sverige oberoende av fossila
              bränslen i bilparken. Det är den stora satsningen på att bygga
              vidare på förnybar energi. Det är den stora satsningen på att
              åstadkomma bättre ekonomiska styrmedel där vi redan om mindre
              än en månad kommer att ta första steget i att höja koldioxidskatten.
              Rader av nya åtgärder är vi beredda att vidta.
            </seg>
            <seg xml:id="i-b87083d5fa3ec96e-0">
              Vi ska också lägga upp strategi för hur vi ska nå visionen att
              inte ha några nettoutsläpp alls från Sverige 2050. Det kommer
              också att vara dags att på grundval av till exempel klimatpanelens
              nya rapport formulera målen för Sverige fram till 2030. Det kommer
              att finnas många nya steg på klimatområdet att samarbeta om, också
              det du själv nämnde i din replik, Åsa Romson skulle det inte vara
              bra att samarbeta om handelssystemet för utsläpp i Östersjön?
            </seg>
            <seg xml:id="i-f6d8f016e9e273e6-0">
              Det gäller även arbetet för att lägga miljökostnaderna också
              på den internationella flygtrafiken. Jag tror att du själv inser
              hur svårt det är. Om du bara höjer skatterna i Sverige riskerar
              du att driva flyg från till exempel Skurup till Kastrup, och då
              har vi inte vunnit något för klimatet. Kan vi hitta ett intelligent
              sätt att lösa detta problem men ändå lägga mer miljökostnader
              på trafiken? Jag tycker att det är värt att titta på.
            </seg>
            <seg xml:id="i-e2e47bdcc9d100dd-0">
              När det till sist gäller Förbifart Helsingfors är det när man
              tittar på Trafikverkets kalkyler helt uppenbart att klimatutsläppen
              minskar med 25 procent med Förbifart Helsingfors. Det ni slåss
              för i dessa scenarier är ytterligare 2 procentenheter. Ja, det
              är lite bättre, men även där skulle det kunna vara en nyans.
            </seg>
            <seg xml:id="i-6d5bc7dc2d08ef33-0">
              Jag tror att den stora frågan är att vi inte kan ha en massbilism
              som bygger på bensin och fossildrivna bränslen. Vi kan dock ha
              mycket bilism också för landsbygdens småorter om vi utvecklar
              den nya, helt miljövänliga gröna bilparken.
            </seg>
          </u>
          <note type="speaker" xml:id="i-901ec2de0cfee677-0">
            Anf. 200 IRENE OSKARSSON (KD):
          </note>
          <u who="christina_oskarsson_9f59a4" next="cont" xml:id="i-66b539c10b08b1ec-0">
            <seg xml:id="i-8202730570b8bf0d-0">
              Herr talman! Detta blir kanske ett lite annorlunda anförande.
            </seg>
            <seg xml:id="i-383e661df7c946bf-0">
              Först ska jag bara be att få tacka miljöministern för en fantastisk
              beskrivning av det Alliansen vill åstadkomma och det vi vill göra
              i samverkan med andra. Det är också utifrån att detta är något
              vi gör i samverkan. Det vill jag gärna ha fört till protokollet.
              Det gäller inte minst det som detta betänkande också handlar om,
              nämligen uppföljning av statens satsning på hållbara städer.
            </seg>
            <seg xml:id="i-c413fe01ffea9211-0">
              Jag lyssnade också i går till miljöministern i detta arbete,
              där jag tillsammans med vår uppföljningsgrupp försöker följa detta.
              Det är nämligen så att utskottet har till uppgift att också följa
              vad det blir av det vi gör. Hur förvaltar vi de resurser som finns?
              Hur arbetar regeringen? Denna grupp har jag haft förmånen att
              leda under denna period, och därför vill jag slå ett extra slag
              för dessa skrifter hållbara städer i det ena betänkandet och ekologisk
              produktion och konsumtion, som berör nästa betänkande.
            </seg>
            <seg xml:id="i-47e986b7e53c7722-0">
              Jag tror nämligen att det är viktigt att vi tar till oss detta
              och ser att det jobb som görs av duktiga medarbetare här, där
              vi får lägga rastret på vad vi vill fördjupa oss i, är en viktig
              del i det arbete riksdagen gör.
            </seg>
            <seg xml:id="i-2b596c23e0248056-0">
              Jag tänker inte göra detta anförande mycket längre än så utan
              kort och koncist säga: Läs betänkandena! Ta hem dem till jul som
              god och nyttig läsning!
            </seg>
            <seg xml:id="i-fd86a04039cdac03-4">
              (Applåder)
            </seg>
          </u>
          <note xml:id="i-5e62af8215932804-3">
            Överläggningen var härmed avslutad.
          </note>
          <note xml:id="i-1e29b7d9f0b194ca-0">
            18 § Areella näringar, landsbygd och livsmedel
          </note>
          <note xml:id="i-44ecae42c975e2e3-8">
            Föredrogs
          </note>
          <note xml:id="i-633402c8c8833882-0">
            Anf. 201 HELÉN PETTERSSON i Umeå (S):
          </note>
          <u who="christina_oskarsson_9f59a4" prev="cont" xml:id="i-4a9bea87d71eafb0-0">
            <seg xml:id="i-713a829448beed9d-0">
              Herr talman! Vi ska diskutera miljö- och jordbruksutskottets
              betänkande nr 2. Det handlar om utgiftsområde 23, det vill säga
              areella näringar, landsbygd och livsmedel. Kort sagt kan man säga
              att det är ett gigantiskt område med många olika sakpolitiska
              delar, och jag kommer bara att ha möjlighet att beröra några av
              dem nu.
            </seg>
            <seg xml:id="i-1b03709b50f41795-0">
              Vi har från de rödgröna partierna i år inte något formellt motförslag
              att redovisa när det gäller anslagsfördelningen inom utgiftsområde
              23. Det är på grund av att vårt förslag helt enkelt överstiger
              regeringens förslag till budget, och därmed kan vi enligt de regler
              som finns inte rent formellt ta upp det till behandling.
            </seg>
            <seg xml:id="i-07d3ae356f8b06ef-0">
              Till exempel hade vi förslag på ökade anslag för den ekologiska
              matproduktionen, ett område vi anser behöver sättas mer i fokus
              för den aktiva politiken. Vi tycker inte att man nog kan understryka
              vikten av att stimulera en lokal matproduktion som omfattar både
              närodlade och ekologiska varor. Just för ekoproducenterna är efterfrågan
              på marknaden oerhört betydelsefull, så när regeringen för några
              år sedan strök anslaget till ekoodlingens utveckling gjorde man
              ett ganska stort misstag.
            </seg>
            <seg xml:id="i-e0c0d4d14d40dccf-0">
              Det är ett misstag som knappast rimmar med de stora ord man svänger
              sig med från regeringens sida när man pratar om ett hållbart jordbruk
              eller storsatsningen Matlandet Sverige. För vad är egentligen
              Matlandet Sverige för satsning? Att läsa in sig på vad det rent
              konkret innebär är inte helt lätt. Det finns många luddiga beskrivningar.
              Till slut mynnar det ut i en stor marknadsföringskampanj för svensk
              mat, vilket i och för sig kan ses positivt.
            </seg>
            <seg xml:id="i-965813d2d32926aa-0">
              Ibland har man dock till och med lyckats kalla Matlandet Sverige
              en livsmedelsstrategi på en del ställen. Det tycker jag är intressant
              och i någon mån lite häpnadsväckande. Samtidigt som man säger
              detta och bedriver detta projekt åker jag nämligen runt bland
              både matproducenter och deras organisationer, och det jag får
              höra av dem när jag frågar vad de tycker att de behöver är: Vi
              skulle vilja ha en livsmedelsstrategi från den svenska politiken.
              Då kan man ju undra vad regeringen egentligen håller på med.
            </seg>
            <seg xml:id="i-1165136566e93473-0">
              Visionen av Sverige som ett nytt matland ställer nämligen en
              hel del krav på livsmedelsproduktionen. Det innebär också en del
              förpliktelser. Bland annat måste regeringen se till att underlätta
              för konsumenterna så att de kan göra kloka och välinformerade
              val. Ursprungsmärkning är en metod vi har drivit från oppositionen
              under den gångna mandatperioden men som regeringen väldigt tydligt
              och flera gånger sagt nej till.
            </seg>
            <seg xml:id="i-37a4e0e17436b732-0">
              Nu verkar det som att EU blir överens om en ursprungsmärkning
              på visst kött, men det är inte riktigt bestämt hur den ska se
              ut. Det kan bli en ursprungsmärkning där det står Kött från EU
              på köttbiten. Det kommer inte att ge speciellt mycket mervärde
              för de svenska bönderna. Nej, regeringen med märk väl Centerpartiet
              i spetsen i denna fråga vill bara ha en frivillig ursprungsmärkning.
              Allt ska regleras av marknaden, precis som i all annan politik.
            </seg>
            <seg xml:id="i-5ad59696b463703b-0">
              Regeringen måste också aktivt fokusera på jordbrukets inverkan
              på miljön. Att avskaffa skatten på handelsgödsel utan att vidta
              andra åtgärder är inte direkt ansvarsfullt. Jordbruket är en källa
              till utsläpp av kväve i haven; det vet vi. Det är ingen hemlighet.
            </seg>
            <seg xml:id="i-7b6ebc52c9b94778-0">
              Då är min fråga vad regeringen ser för lösningar på dessa problem.
              Ska vi fortsätta som vi alltid gjort och gömma oss bakom argumenten
              att det finns andra som är värre än vi? Dessa argument funkar
              ju inte ens i småskolan, ni vet: Han var ju ännu taskigare än
              jag. Det funkar verkligen inte i klimatpolitiken heller.
            </seg>
            <seg xml:id="i-eb42bd9d6f2ebd82-0">
              Vi socialdemokrater vill jobba fram en riktig livsmedelsstrategi,
              en som sätter fast mål för hur vi ska producera, vad vi ska producera
              och som fokuserar på livsmedelssäkerhet. Vad har vi egentligen
              för strategi med den svenska livsmedelsproduktionen?
            </seg>
            <seg xml:id="i-2ab9178f438f7619-0">
              I dag importeras varannan tugga vi äter i Sverige. Det sker samtidigt
              som engagemanget för mat och säkra livsmedel är större än någonsin.
              Är regeringen nöjd med denna utveckling? Är det bättre att vi
              importerar mat och lägger ned det svenska jordbruket, med alla
              konsekvenser det skulle medföra?
            </seg>
            <seg xml:id="i-d130cd6a52645fd2-0">
              Vi ser i dag, inte minst i min del av landet, det vill säga den
              norra, hur fler och fler inom jordbruket har väldigt svårt att
              klara sina verksamheter. Är det så vi vill ha det? Vill vi ha
              svensk matproduktion, eller ska det enbart vara marknadskrafterna
              som styr vad vi och våra barn äter för någonting?
            </seg>
            <seg xml:id="i-9742b8ab33c2ea96-0">
              Vi vill ha en dialog med alla berörda parter, och vi vill sätta
              mål för Sveriges försörjningsgrad. Vi vill prata om hur och varför,
              och det vill vi göra vid sidan om marknadsföring. Man kan inte
              bara satsa på den ena delen.
            </seg>
            <seg xml:id="i-8fd7e7c3e5c57729-0">
              Det svenska jord- och skogsbruket har en viktig roll för sysselsättningen
              i landet. I de gröna näringarna arbetar i dag runt 400 000 personer,
              vilket faktiskt är nästan var tionde av alla sysselsatta i Sverige.
              Jobb skapar också jobb.
            </seg>
            <seg xml:id="i-a0b13e0685351a9c-0">
              De gröna näringarna beräknas svara för 15 procent av den totala
              sysselsättningen, och jordbruket utgör underlag för lokala servicenäringar
              som detaljhandel, vård och skola och en levande landsbygd. En
              så bärande sektor i vårt samhälle borde ses på och behandlas med
              stort allvar, och det borde verkligen finnas en politisk strategi
              för dess överlevnad.
            </seg>
            <seg xml:id="i-93b92d34f712a858-0">
              Vi anser att vi måste ta en aktiv del i diskussionerna om den
              framtida jordbrukspolitiken i EU. I dag har vi en situation där
              vi, om EU skulle följa Sveriges linje i förhandlingarna rakt upp
              och ned vilket tack och lov, höll jag på att säga, inte kommer
              att hända skulle innebära att jordbruket i stora delar av landet
              skulle slås ut ganska fort.
            </seg>
            <seg xml:id="i-645507ff49df73e4-0">
              Vi anser att en avreglering av jordbrukspolitiken måste ske i
              rimlig takt. Konsekvenserna av att avreglera för snabbt skulle
              bli enorma för delar av vårt land. Vi har under hela förra mandatperioden
              efterlyst ett brett parlamentarisk arbete där alla partier och
              näringen gemensamt skulle jobba fram en syn på jordbruket i framtiden,
              på det sättet som den gamla socialdemokratiska regeringen gjorde
              en gång i tiden. Det har dock inte funnits något intresse för
              den typen av samarbete från den borgerliga regeringen. Här har
              man i stället startat en kontaktgrupp, det vill säga en grupp
              för information från departementet till riksdagspartierna. Jag
              tycker att det är lite märkligt att man inte vill ta det på allvar
              och gemensamt arbeta fram en strategi för hur vi vill att det
              svenska jordbruket ska se ut i framtiden.
            </seg>
            <seg xml:id="i-42bc9699cdeb684c-0">
              Vi har ett gemensamt rödgrönt förslag om att inrätta en djuretisk
              ombudsman, och vi har avsatt ökade medel för det. Djurskyddsfrågorna
              har varit ämne för debatt många gånger sedan den borgerliga regeringen
              tog över regeringsmakten för drygt fyra år sedan. Vi har ganska
              fundamentalt olika syn på hur djurskyddet ska organiseras för
              att djuren ska må bäst. Vi har alla hört landsbygdsminister Erlandsson
              bedyra att det är viktigt att djuren mår bra. Som i så många andra
              fall med den här regeringen kan man dock ana att de säger en sak
              och gör en helt annan, och så tror de att svenska folket går på
              det.
            </seg>
            <seg xml:id="i-830c0c786f0811c8-0">
              Under den förra mandatperioden omorganiserades djurskyddstillsynen
              i landet. Det har lett till högljudda protester, färre djurskyddsinspektörer
              som jobbar över större områden och därmed färre timmar för det
              faktiska djurskyddet. Jag har hört djurskyddsinspektörer som har
              ringt mig och berättat om hur de nu när tillsynen har flyttats
              från kommunal nivå till länsstyrelsenivå spenderar mer än 20 timmar
              i veckan i bilen för att nå fram till djurbesättningarna. Är det
              effektivt? Nej, knappast. Blir det bättre för djuren? Nej, jag
              skulle inte tro det heller. Men regeringen fortsätter att försvara
              reformen.
            </seg>
            <seg xml:id="i-ff6ffb93263f92a4-0">
              Det gör man också när det gäller konkurrensutsättningen av distriktsveterinärerna
              och landets veterinära smittskyddsberedskap. Ibland tror jag regeringen
              är lite förblindad av marknadskrafterna. Man kunde önska att även
              en borgerlig regering skulle kunna se vikten av att vi gemensamt
              äger verksamheter som är kritiska för samhället, till exempel
              smittskyddsberedskapen, och inte lägger ut det på privata aktörer
              vars främsta mål är att tjäna pengar och inte att se till att
              djuren ska må bra. Men det kanske är för mycket begärt.
            </seg>
            <seg xml:id="i-81c31bbda85545eb-0">
              Herr talman! Den svenska skogen har en väldigt viktig uppgift
              i vårt samhälle, både för vår nationalekonomi och arbetsmarknad
              och för vårt miljö- och klimatarbete. Regeringen säger ofta och
              gärna att de vill värna skogen och att det aldrig förr har gjorts
              så mycket för miljön, samtidigt som de i realiteten sänker anslagen
              till biologisk mångfald. Pengar som skulle ha gått till skyddsarbete,
              kalkning, viltförvaltning, vattenvård tas bort. Man säger att
              man särskilt eftersträvar ett mer kostnadseffektivt sätt att skydda
              naturen. Javisst, säger vi. Gör man mindre är det klart att det
              bli billigare.
            </seg>
            <seg xml:id="i-7221dcfe2e83caff-0">
              Vi socialdemokrater fokuserar politiken på den svenska skogen.
              Vi vill finna nya former för att bevara mångfald, skydda värdefull
              skog samtidigt som vi vill utveckla den svenska skogsnäringen
              och skogsproduktionen. Här finns mycket kvar att göra. Vi tycker
              att regeringen borde engagera sig mer i plantering, röjning och
              gallring för att öka produktionen i skogen.
            </seg>
            <seg xml:id="i-69bb4d053c772ce0-0">
              Anita Brodén raljerade i den förra debatten om oppositionens
              tjat om att det görs för lite och att det görs för sent. Det finns
              en anledning till att vi säger det gång på gång i talarstolen.
              Det är helt enkelt en sanning.
            </seg>
            <seg xml:id="i-a23104e8e392c08e-0">
              Herr talman! I det här betänkandet behandlas ett antal motioner
              som föranlett ett antal reservationer. Jag står självklart bakom
              samtliga socialdemokratiska reservationer, men av tidsskäl väljer
              jag här att yrka bifall till reservationerna 2 och 5.
            </seg>
          </u>
          <note type="speaker" xml:id="i-ee343065e454ce10-0">
            Anf. 202 KEW NORDQVIST (MP):
          </note>
          <u who="kew_nordqvist_17746c" xml:id="i-5666085cc75f3b2d-0">
            <seg xml:id="i-3c4c4dacd64cf14f-0">
              Herr talman! I miljö- och jordbruksutskottets betänkande om utgiftsområde
              23 redovisas en uppföljning av ekologisk produktion och offentlig
              konsumtion. Uppföljningen har bland annat inriktats på kartläggning
              av statliga insatser dels för den ekologiska produktionen, dels
              för den offentliga konsumtionen av ekologiska livsmedel.
            </seg>
            <seg xml:id="i-518ea980730b7d37-0">
              Målet för den ekologiska produktionen har uppnåtts för vissa
              livsmedel. Och så långt är allt väl. Däremot nås inte målet om
              20 procent certifierad jordbruksmark, inte heller den offentliga
              sektorns mål om 25 procent ekologisk livsmedelsproduktion.
            </seg>
            <seg xml:id="i-72f6a6caf11baddd-0">
              Det här tycker vi i Miljöpartiet är otillfredsställande och vill
              självfallet se att det utstakade målet uppnås. Jag tycker att
              det är bra att riksdagen föreslås få fortlöpande information om
              utvecklingen av den ekologiska produktionen och den offentliga
              sektorns konsumtion av ekologiska livsmedel.
            </seg>
            <seg xml:id="i-fd8c929ac8db35c6-0">
              Efterfrågan på ekologiska livsmedel ökar stadigt, och den ekologiska
              maten når i dag många olika konsumentgrupper. Även den certifierade
              ekologiska svenska produktionen ökar, men är inte i takt med marknadens
              ökande efterfrågan. Behovet täcks i dag till stor del av import.
              Enligt LRF:s beräkning 2009 går Sveriges bönder i stället för
              närvarande miste om 24 miljarder kronor i form av utebliven försäljning
              av produkter till merpris och i form av uteblivna miljöersättningar.
            </seg>
            <seg xml:id="i-abe2d75ed13cf6c4-0">
              Utvecklingen av ekologisk konsumtion och produktion drivs av
              en ökad efterfrågan både på lantbrukets produkter och på åtgärder
              i produktionen som leder till ökad hållbarhet och bra djuromsorg.
              Den ekologiska produktionen kan minska lantbrukets klimatpåverkan
              och bidra till lösningar för en hållbar utveckling av lantbruket
              i stort. Dessa bidrag är för konsumenten mervärden och starka
              argument för valet av ekologiska livsmedel. De nationella målen
              för ekologisk konsumtion och produktion har varit mycket värdefulla
              för att skapa inspiration, acceptans och för att undanröja hinder
              för utvecklingen.
            </seg>
            <seg xml:id="i-d82bd2056b166f03-0">
              Hur går vi då vidare?
            </seg>
            <seg xml:id="i-63f5ce9816671278-0">
              Ekologiskt Forum är en mötesplats för alla som vill verka för
              utveckling av ekologisk produktion och har sin hemvist inom Kungliga
              Skogs- och Lantbruksakademien, KSLA. Ekologiskt Forum har redovisat
              en rapport där man föreslår mål för de kommande tre åren. Målet
              för offentlig sektor är att inriktningsmålet 25 procent ska uppnås
              senast 2013. Målet för produktionen är en fördubbling jämfört
              med 2009 av antalet lantbrukare som har ställt om produktionen.
            </seg>
            <seg xml:id="i-64349d78a2227ca6-0">
              Det här är försiktiga mål som jag ställer mig bakom, även om
              jag hellre ser en snabbare utveckling av den ekologiska produktionen.
            </seg>
            <seg xml:id="i-4b6fa8562071a8e2-0">
              En viktig orsak till att Miljöpartiet så kraftigt stöder det
              ekologiska lantbruket är dess stora anpassning till ekosystemets
              villkor. Det ger stora möjligheter att uppnå de nationella miljömålen.
              Låt mig bara peka på några:
            </seg>
            <seg xml:id="i-66df54a28065cf3f-0">
              Det är för oss viktigt att vi har ett uthålligt lantbruk med
              minimal miljöpåverkan. Det erbjuder inte dagens konventionella
              lantbruk.
            </seg>
            <seg xml:id="i-93e067ae16080414-0">
              Vår vision är ett svenskt lantbruk som är helt omlagt till ekologiskt.
              Ekologiskt lantbruk visar vägen för det konventionella.
            </seg>
            <seg xml:id="i-13f048c49832ed17-0">
              Herr talman! Djurskyddet har under den borgerliga regeringen
              utsatts för en nedmontering av sällan skådat slag. Bland det första
              som hände var att Djurskyddsmyndigheten lades ned och djurskyddsfrågorna
              flyttades till Jordbruksverket, där de återigen prioriterades
              ned. Senare flyttades den lokala djurskyddstillsynen från kommunerna
              till länsstyrelserna, utan att tillräckliga resurser skickades
              med, samtidigt som den föreskrivna tillsynsintervallen och avgiftsfinansieringen
              av tillsynen avskaffades.
            </seg>
            <seg xml:id="i-dc540d5ee010d2f0-0">
              Vi menar att myndighetsorganisationen för djurskyddet behöver
              stärkas så att djurens intressen inte kommer på undantag när de
              kommer i konflikt med andra intressen eller prioriteras ned när
              resurser styrs över till annan verksamhet. Däremot tror vi inte
              att djurskyddet vinner på ständiga omorganisationer. Därför föreslår
              vi inte en ny djurskyddsmyndighet. I stället förespråkar vi en
              mindre förändring genom en djuretisk ombudsman. Denne ska då verka
              för en god etisk grund, utvärdera djurskyddskontroller, ta fram
              artkarakteristika, göra årliga djuretiska revisioner och ge djuretiska
              råd. Jordbruksverket ska då fortsatt ha ansvar för att verka för
              ett gott djurskydd, fungera som en central kontrollmyndighet och
              anslå medel till djurskyddsfrämjande forskning.
            </seg>
            <seg xml:id="i-21fe730d40b59b03-0">
              Vi menar också, herr talman, att den regionala djurskyddskontrollen
              behöver mer resurser, såväl genom tillskott från staten som genom
              avgiftsfinansiering. För att inte tillskotten ska hamna på andra
              verksamheter inom länsstyrelserna behöver också reglerna för minimiintervall
              återinföras så att länsstyrelserna får tydliga djurskyddsmål att
              leva upp till.
            </seg>
            <seg xml:id="i-13335e9415896d7f-0">
              En annan fråga som jag vill ta upp i dag är åkermarken och arealen
              åkermark som minskar, och det ser vi som mycket oroande. Respekt
              för tidigare generationers slit och respekt för kommande generationers
              möjlighet att föda sig gör att ingen åkermark, annat än i undantagsfall,
              ska kunna tas ur produktion. Det borde åtminstone vara utgångspunkten
              vid samhällets behov av mark för expansion.
            </seg>
            <seg xml:id="i-274c5671e7bc61ee-0">
              En komplicerande faktor kring nyttjandet av åkermark är att det
              inte finns något enskilt intresse som bevakar åkermarkens bevarande.
              Det långsiktiga livsviktiga värdet av åkermarken väger mycket
              lätt när det i det kortsiktiga perspektivet finns stora ekonomiska
              vinster att hämta i exploateringen av åkermarken. Här behövs en
              möjlighet att ge exempelvis Jordbruksverket och länsstyrelserna
              ett sådant ansvar.
            </seg>
            <seg xml:id="i-97ad7efc39c57db4-0">
              Vi anser att plan- och bygglagen behöver ses över så att skyddet
              för åkermark stärks. Jag noterade med tillfredsställelse att Otto
              von Arnold inledde ett tidigare anförande med att han ser åkermarken
              som ett riksintresse.
            </seg>
            <seg xml:id="i-9756879eb8236457-0">
              Samtidigt som behovet ökar av åkermark som naturresurs ökar dess
              värre också exploateringen av den. Allvarligast är det förstås
              när det blir de allra bördigaste och mest högavkastande jordarna
              som exploateras, och det är ju inte så ovanligt då många av våra
              större städer ligger just i slättbygderna.
            </seg>
            <seg xml:id="i-72619f2565f2952d-0">
              En omställning till ett mer hållbart framtida samhälle kommer
              att innebära att åkermark behöver tas i bruk, dels för att kunna
              producera behövlig mängd livsmedel, dels för att odla energigrödor
              och därigenom kunna bryta oljeberoendet. I den här intressekonflikten
              är det ingen tvekan om var vi i Miljöpartiet står. I dagsläget
              är det inga problem, eftersom vi genom att importera livsmedel
              utnyttjar andra länders åkermark. Vi anser inte att det är ett
              uthålligt system. Det är inte heller rättfärdigt i en värld där
              människor svälter.
            </seg>
            <seg xml:id="i-5c7d89b2b3bd471c-0">
              Dagens lantbruk bygger på obegränsad tillgång på billig energi,
              energi som är fossil och därmed ändlig. Vi börjar kunna se den
              punkt där efterfrågan överstiger tillgången, den så kallade peak
              oil, och priset på energi kommer att nå oanade höjder. Vi tycker
              därför att det är rimligt att närmare studera konsekvenserna av
              en betydligt kraftigare reduktion av fossilenergianvändningen
              för jordbruksproduktionen och livsmedelsförsörjningen. Vårt begränsade
              klot ska föda en allt större befolkning. Och situationen för världens
              jordbruk präglas av ett tilltagande beroende av ändlig fossil
              energi, framför allt för framställning av konstgödselkväve. Jordens
              förråd av fosfor är också begränsat.
            </seg>
            <seg xml:id="i-89f3b3cf28be12a0-0">
              Som jag tidigare berörde tas dagligen prima åkermark ur produktion
              till växande städer och vägbyggen, inte bara i Sverige. Globalt
              är brist på vatten till bevattning och risk för försaltning något
              som begränsar produktionen. Och som om inte det vore nog drabbas
              stora arealer jordbruksmark av ett allt häftigare och nyckfullare
              väder. Jag kan väl säga Pakistan och översvämningarna där och
              torkan i Ryssland så förstår vi vad det handlar om. Att förlita
              sig på att Sverige då ska täcka sitt behov av livsmedel genom
              import är minst sagt riskabelt. Vi anser därför att det behövs
              en utredning om livsmedelssäkerhet och livsmedelsförsörjning i
              ett långsiktigt perspektiv.
            </seg>
            <seg xml:id="i-2da135fd589626df-0">
              Slutligen, herr talman, vill jag beröra användningen av konstgödsel
              som har många negativa miljökonsekvenser. Framför allt gäller
              det konstgödselns innehåll av kväve men även fosfor och dess förorening
              av kadmium. Att, som regeringen gjort, ta bort beskattningen av
              kväve och kadmium är inte bara att falla undan för lobbygruppers
              tryck utan även en direkt miljöskadlig åtgärd.
            </seg>
            <seg xml:id="i-b799ee4fced63737-0">
              Det är väl känt att tungmetallen kadmium ackumuleras i människokroppen
              och ger skadeverkningar på framför allt njurarna. Det är obegripligt
              att regeringen tar bort beskattningen på kadmium. Vill man verkligen
              stimulera till ökad användning?
            </seg>
            <seg xml:id="i-92e220bad118d196-0">
              På Sveriges åkrar läggs det årligen ut ca 200 000 ton kväve.
              För att framställa detta kväve krävs motsvarande en supertanker
              olja, som alltså läggs ut på våra åkrar varje år. Det är inte
              ett uthålligt lantbruk. Förutom enorma utsläpp av koldioxid vid
              produktion sker också stora utsläpp av lustgas, både vid tillverkning
              och vid användande. Lustgas är som bekant en mycket potent växthusgas
              som dessutom är det enskilt viktigaste ämnet bakom nedbrytningen
              av ozonskiktet. Dessutom orsakar kvävegasavgångar försurning av
              mark och vatten. Att tillföra så här stora mängder i omloppet
              i det ekologiska systemet medför övergödning av våra vattendrag,
              sjöar och hav.
            </seg>
            <seg xml:id="i-07ca916aa517f2d7-0">
              Vi tycker att det var en bra modell att avgiften för konstgödsel
              gick tillbaka till lantbruksnäringen, bland annat för att finansiera
              miljöåtgärder i jordbruket. Skatten fick alltså en dubbelt positiv
              miljöeffekt.
            </seg>
            <seg xml:id="i-67d4caec2ece069d-0">
              Herr talman! Givetvis står jag bakom samtliga Miljöpartiets reservationer,
              men för tids vinnande yrkar jag bifall endast till reservation
              nr 7.
            </seg>
          </u>
          <note xml:id="i-8fb0d86098eb24e2-0">
            I detta anförande instämde Stina Bergström (MP) och Jens Holm
            (V).
          </note>
          <note type="speaker" xml:id="i-d58fc9df77dad808-0">
            Anf. 203 JENS HOLM (V):
          </note>
          <u who="jens_holm_9bd66a" xml:id="i-2df82edecf7b978a-3">
            <seg xml:id="i-35a3485bbe35d93e-0">
              Herr talman! Det är ett mycket viktigt ärende som vi diskuterar
              nu sent på kvällen. Det handlar om hur vi ska producera det vi
              äter. Vi vet att livsmedelsproduktionen leder till stora miljökonsekvenser
              för klimatet genom övergödning, utsläpp av kemikalier och så vidare.
              Samtidigt måste vi ju äta för att bli mätta och för att överleva.
              Det är en självklarhet. Vi vill också att landsbygden ska leva.
              Men det gäller att fatta rätt beslut. Det gäller att göra rätt
              avvägningar.
            </seg>
            <seg xml:id="i-0375b96769ef0dcf-0">
              Personligen tror jag att det finns en extremt stor potential
              inom det här området. Vi kan se till att vi får en mycket mer
              levande landsbygd än vad vi har i dag. Då pratar jag inte bara
              om att vi bör ha en strategi för hur vi ska producera livsmedel
              på det mest hållbara sättet, utan jag pratar också om hur vi kan
              satsa mer på förnybar energi, till exempel biogas från jordbruket,
              hur vi kan bygga ut vindkraften, hur vi kan satsa på lantbruksturism
              och så vidare.
            </seg>
            <seg xml:id="i-f566c2de957d3698-0">
              Ett annat viktigt område som vi har diskuterat flera gånger är
              hur vi ska kunna stimulera den ekologiska produktionen. Och jag
              tycker att Kew Nordqvist, som talade här tidigare, talade väldigt
              bra och med mycket fakta om de stora problemen med exempelvis
              konstgödsel och kadmium. Därför tycker jag att det är viktigt
              att vi har nationella mål för produktionen av ekologiska livsmedel.
            </seg>
            <seg xml:id="i-7ac6fa8777c71191-0">
              Det är trist och smått sorgligt att konstatera att vårt mål att
              20 procent av den svenska jordbruksmarken ska användas för ekologisk
              produktion inte kommer att uppnås. Vi nådde bara till ungefär
              10 procent.
            </seg>
            <seg xml:id="i-6125c6daa0e382fe-0">
              Jag tycker att den regering som vi har i dag inte har fattat
              besluten för att stimulera den ekologiska produktionen. Det är
              precis samma sak som med målet att 25 procent av den offentliga
              upphandlingen av mat ska gå till ekologiska produkter. Inte heller
              det målet har nåtts på långa vägar. Och har man en regering som
              drar in det öronmärkta stödet till den ekologiska produktionen
              blir det självklart mycket svårare att uppnå de här målen.
            </seg>
            <seg xml:id="i-d7b06c8d383a4222-0">
              Har vi en regering som avskaffar skatten på handelsgödsel blir
              det självklart mycket svårare för de ekologiska producenterna.
              Hela deras idé är ju att de inte använder konstgödsel och att
              de inte bedriver storskaligt kemikaliejordbruk.
            </seg>
            <seg xml:id="i-8f2091af3b50b877-0">
              Jag nämnde tidigare att vi måste äta men att det samtidigt är
              viktigt att fatta beslut om att producera livsmedel på det mest
              hållbara sättet. Man brukar tala om biffen, bilen och bostaden
              när man talar om hushållens utsläpp av växthusgaser. Bilens utsläpp
              talar vi ofta om. Bostädernas utsläpp talar vi också om, att vi
              ska ha lågenergibelysning, att vi ska isolera bättre och så vidare.
              Biffen, det vill säga köttindustrin, är vi dock ganska rädda för
              att beröra. Samtidigt vet vi att köttindustrin står för nästan
              en femtedel av världens totala utsläpp av växthusgaser.
            </seg>
            <seg xml:id="i-26372ce34f50417e-0">
              Visste ni att ungefär 70 procent av Sveriges jordbruksmark används
              för att producera foder till djur och inte till att producera
              livsmedel direkt till människor? Vi importerar ungefär 300 000
              ton soja varje år från Brasilien inte för att föda vegetarianer
              utan kossor, grisar och kycklingar. Visste ni att EU lägger ned
              miljarder kronor varje år på att subventionera köttindustrin?
              Man har bland annat direkta marknadsföringsbidrag som ska få konsumenterna
              att äta mer kött. Jag menar att detta står i strid med vad man
              borde göra. Vi borde hjälpa människor att äta mer vegetarisk mat
              så att vi äter på ett mer hållbart sätt.
            </seg>
            <seg xml:id="i-76f1dd57c4abf5df-0">
              Vänsterpartiet har motionerat om en minskad köttproduktion. Det
              handlar inte om att vi vill skriva människor på näsan vad de ska
              äta och inte äta, utan på samma sätt som vi vidtar åtgärder för
              att minska bilismen och utsläppen från våra hushåll vill vi underlätta
              för svenskarna att äta mer vegetariskt. Vi vill avskaffa EU:s
              köttsubventioner, vill stimulera mer upphandling av vegetarisk
              mat i den offentliga upphandlingen och vi vill ha informationskampanjer.
              Vi vill ha ett nationellt mål om minskad köttkonsumtion på 25
              procent. Just nu ökar köttkonsumtionen i Sverige och runt om i
              världen, och det är inte hållbart.
            </seg>
            <seg xml:id="i-35a59ea463e0fa98-0">
              Från kött är steget inte så långt till djur, för djur dödas ju
              när man producerar kött. Kew Nordqvist sade tidigare att det har
              varit en förlorad mandatperiod för djuren, och det stämmer. Pälsdjuren
              är fortfarande instängda i minimala burar trots att vi har fått
              forskarrapport på forskarrapport och rapporter från Jordbruksverket
              som visar att dessa djur inte föds upp på ett sätt som är i linje
              med den svenska djurskyddslagen som stipulerar att djuren ska
              ha rätt till ett naturligt beteende.
            </seg>
            <seg xml:id="i-9f06d05cf7601252-0">
              Regeringen omorganiserade hela djurkontrollsystemet, vilket ledde
              till ett totalt kaos. Man tillsköt inte de ekonomiska medel som
              behövdes. När man fördelade pengarna till länsstyrelserna fördelade
              man dem efter hur många människor det bor i varje område, så Helsingfors
              blev stora vinnare, och inte efter hur stora djurbesättningarna
              var. Man tog bort avgiftsfinansieringsmöjligheten som tidigare
              gjorde att inspektionssystemet var delvis självfinansierat. Man
              tog också bort Djurskyddsmyndigheten, vilket innebär att det i
              dag är mycket svårare att bedriva ett aktivt djurskyddsarbete.
            </seg>
            <seg xml:id="i-37b14d752a048ced-0">
              Vi rödgröna driver att det ska finnas en djuretisk ombudsman.
              Vi vill även fördubbla antalet djurinspektioner och förbjuda pälsdjursuppfödningen
              bara för att ta några konkreta exempel.
            </seg>
            <seg xml:id="i-b420befaebb31e9d-0">
              Jag vill här yrka bifall till reservation 3 som tar upp just
              dessa saker.
            </seg>
            <seg xml:id="i-0768eae3f137ef44-0">
              Det här är ett område som styrs mycket av EU. Mycket av finansieringen
              på det areella området, på jordbruksområdet, kommer direkt från
              EU. Det är svårt för oss i riksdagen att direkt påverka denna
              politik. Ett område som upprör mig är subventionerna till en ökad
              export av jordbruksprodukter från EU, exportbidragen. Vi har haft
              en samsyn från höger till vänster om att exportbidragen ska avskaffas.
              Sverige ska verka för att dessa exportbidrag ska bort.
            </seg>
            <seg xml:id="i-b447f4d34f9c3944-0">
              Trots detta har den svenska regeringen vid åtminstone fem tillfällen
              sedan 2006 röstat för höjda exportbidrag i de förvaltningskommittéer
              som fattar beslut om detta. Det är upprörande.
            </seg>
            <seg xml:id="i-ebde12d28a7ff69f-0">
              Danmark röstar nej varenda gång; de är konsekventa med vad de
              säger i talarstolar och till folket. Sverige har däremot röstat
              för höjningar flera gånger. Jag undrar varför vi har gjort det.
              Vi har ju minister Eskil Erlandsson här som säkert kan svara på
              den saken.
            </seg>
            <seg xml:id="i-e54ba94589bf5a40-0">
              Vi från Vänsterpartiet har väckt en motion om att Sverige vid
              varje givet tillfälle ska rösta emot höjningar av exportbidragen.
              Vi vill förvissa oss om att detta inte ska ske igen.
            </seg>
          </u>
          <note type="speaker" xml:id="i-4a4935ecd762177e-0">
            Anf. 204 BENGT-ANDERS JOHANSSON (M):
          </note>
          <u who="bengt-anders_johansson_48c997" xml:id="i-d2259b25b6c79d3a-0">
            <seg xml:id="i-b424e2f62be06dd1-0">
              Fru talman! Jag yrkar bifall till utskottets förslag i detta
              budgetbetänkande. Jag vill påstå att det kanske är det viktigaste
              betänkandet för oss alla, för det handlar om livsmedel och alltså
              människors möjlighet till överlevnad. Jag vill bara poängtera
              det inledningsvis.
            </seg>
            <seg xml:id="i-9ddfaeae1f26d8fa-0">
              Utöver budgetområdet handlar det också om de motioner som vi
              från utskottets sida har lagt in i betänkandet.
            </seg>
            <seg xml:id="i-0a45f3b708d3d5ae-0">
              Fru talman! Jag påstår att det är en oändlig tur för de areella
              handlingarna att vi lever i ett land som har en stark budget.
              När andra länder måste göra drastiska nedskärningar det räcker
              inte med hyvlingar, utan man får med yxa hugga sig ned i budgetarna
              kan vi i Sverige göra satsningar. Det beror på att vi har en välskött
              ekonomi. Vi har tagit oss igenom en svår ekonomisk kris.
            </seg>
            <seg xml:id="i-9bb423b2676fd970-0">
              Vi har haft val denna höst, och jag kan erinra om att om oppositionens
              politik hade fått lända till efterrättelse hade Sverige i detta
              läge förmodligen plöjt ned ett antal miljarder i industrin, och
              vi hade förmodligen ägt Saab etcetera. Vi hade haft högre skatter.
              Vi hade haft fastighetsskatt, förmögenhetsskatt och lägre jobbskatteavdrag,
              vilket hade givit människor väsentligt mindre levnadsutrymme.
              Det hade lett till ett behov av ökat stöd från politiken, vilket
              i sin tur lett till ett högskattesamhälle som skapat den förbannelse
              det gör med en nedåtgående spiral. Detta har vi sluppit tack vare
              att alliansregeringen fick förnyat förtroende.
            </seg>
            <seg xml:id="i-782e65d9cfd054da-0">
              Med oppositionen hade vi också fått tillbaka Bror Duktig-syndromet,
              nämligen att vi alltid ska gå före och ligga väsentligt före alla
              andra, vilket minskar konkurrenskraften. Vi skulle inte heller
              ha kunnat medverka och påverka i Bryssel på samma sätt eftersom
              vi skulle ha talat om för alla hur de skulle göra. Det skulle
              ha gjort att Sverige blev marginaliserat.
            </seg>
            <seg xml:id="i-2fce53258e7ad6b6-0">
              Låt mig erinra om vad Alliansens mål är på de areella näringarnas
              område. Det är ett dynamiskt och konkurrenskraftigt näringsliv
              i hela landet som präglas av öppenhet och mångfald. De gröna näringarna
              är miljö- och resurseffektiva och har en nyckelroll i Sveriges
              energiproduktion. De gröna näringarna utmärks av omtanke, ansvarstagande
              och hög etik. Jag vill framhålla att detta är grundmodellen. Vi
              har inte sett något av motsvarande vision från oppositionen.
            </seg>
            <seg xml:id="i-4babd13eb1f07381-0">
              Vi står inför ett stort antal utmaningar för att förverkliga
              dessa mål. Jag påstår att det svenska jordbruket är både rent
              och effektivt oavsett produktionsmetod. Miljöfrågorna genomsyrar
              den svenska livsmedelsproduktionen, och det börjar alltid nere
              hos lantbrukaren. Jag påstår att jordbruket har stor eget ansvar,
              inte bara med hjälp av de pekpinnar eller de regler som vi kommer
              med från politiken. Jag kan ta Greppa näringen som ett utmärkt
              exempel på där man tar ett stort eget ansvar och går igenom sin
              verksamhet för att därigenom minska behovet av insatsmedel.
            </seg>
            <seg xml:id="i-d52765a3530a3428-0">
              Alliansregeringen har varit starkt drivande när det gäller att
              skapa utformningen av de miljöersättningar som vi har i bland
              annat tvärvillkoren och landsbygdsutvecklingsprogrammet.
            </seg>
            <seg xml:id="i-c09c3d61e4c875a4-0">
              Produktionssätten ska styras av konsumenternas efterfrågan och
              inte av politikens efterfrågan enligt vårt sätt att se.
            </seg>
            <seg xml:id="i-24e7a14f7b4c535f-0">
              För närvarande har vi en ökad efterfrågan på ekologisk produktion
              varför det finns utrymme för att öka på den sidan. Vi är alldeles
              övertygade om att en efterfrågestyrd produktion oavsett produktionsmetod
              bör ligga till grund. Den ska klara sig utan stöd i framtiden.
            </seg>
            <seg xml:id="i-920c9f6ecf31ce6d-0">
              De svenska kraven på de areella näringarna skapar både ett mervärde
              och en merkostnad. Miljökrav och djurskyddskrav är dess värre
              inte något självklart för konsumenterna när de står i butiken.
              Vi står nu inför en förändring av den gemensamma jordbrukspolitiken
              efter 2013. Det kommer nya stora utmaningar. Då gäller det för
              oss att kunna hävda den svenska marknadsanpassningslinjen så långt
              det är möjligt. För att leva upp till de mål som vi har ställt
              och för att skapa en större omställningsberedskap har vi många
              satsningar i budgeten.
            </seg>
            <seg xml:id="i-ae496d50897f713a-0">
              Det handlar bland annat om Matlandet Sverige. Det handlar också
              om en bättre rådgivning till de små livsmedelsföretagen. Det handlar
              om fortsatt stöd till småslakterierna och fortsatt satsning på
              vattenbruk. Det handlar om lokala nätverk för viltkött. Det handlar
              om ett konkurrenskraftspaket på 40 miljoner kronor. Det handlar
              om regelförenkling för skogen. Det handlar om regelförenkling
              för jordbruket. Det handlar om energieffektivisering för jordbruket.
              Det handlar om omställningspremier för att kunna byta fossilt
              bränsle till förnybart. Det handlar om åtgärder inom energiområdet.
              Det handlar om public private partnership för växtodling för att
              bättre kunna svara mot den förändring som klimatet innebär här
              i Norden. Det handlar om skogsträdsförädling, och det handlar
              inte minst om djurskyddskontroll. Trots att flera har talat om
              hur miserabelt det är med djurskyddskontrollen finns det inte
              en enda krona mer från oppositionspartierna i 2011 års budget.
              Det är en ren plakatpolitik.
            </seg>
            <seg xml:id="i-9f0c1b177255bc2f-0">
              Vi har, genom den förändring vi gjorde, sett till att det finns
              ett djurskydd i hela Sverige. Det gjorde det inte tidigare. Ett
              antal kommuner hade inte hade någon djurskyddstillsyn över huvud
              taget. Det träter man nu om.
            </seg>
            <seg xml:id="i-2e15314a7289dd88-0">
              Vad vi gör i politiken kan inte undandra näringen deras ansvar
              för att effektivisera verksamheten. Ingen politik i världen kan
              ersätta det behov som näringen måste intensifiera och utveckla
              vidare. I utvecklingsarbetet kommer vi under 2011 att skapa en
              ny myndighet för havs- och vattenmiljö. Det innebär att vi flyttar
              över den rena fiskeverksamheten till Landsbygdsdepartementet.
              Vi tror att det är bra att hålla samman alla areella näringar.
              Vi tror att det framför allt är bra för fisket.
            </seg>
            <seg xml:id="i-c1724b249cec848a-0">
              Fru talman! Vad är det oppositionen föreslår? Det är intressant
              att notera att av 17,9 miljarder vill man lägga 10 miljoner på
              ekologisk odling. Det är alltså mindre än en halv promille som
              man gör business av. Det är 10 miljoner som skiljer mellan budgetalternativen.
              Det är intressant att notera. Trots att man gör så stort nummer
              av den ekologiska odlingen är det 10 miljoner som ska rädda den.
              Tro det, den som vill.
            </seg>
            <seg xml:id="i-7027ae338dfd3b01-0">
              Man vill införa något som heter djuretisk ombudsman. Ombudsman
              är fint. Det är faktiskt lite förvånande. Om det är tillsynen
              som man framhåller som problemet tillsätter man en ombudsman som
              inte ska ha med tillsynen att göra. Jag får inte det att hänga
              ihop. Det tror jag inte att man får inom oppositionen heller.
              Det är också plakatpolitik utan realpolitisk koppling till verkligheten.
            </seg>
            <seg xml:id="i-07018f5dc77a549a-0">
              Man vill avgiftsbelägga djurskyddskontrollen vilket ökar kostnaderna
              för jordbruket. Man vill återinföra handelsgödselskatten som har
              mycket liten betydelse för styrningen av användningen. Det vet
              alla. Det är också något plakatpolitiskt. Om det nu är så farligt
              att använda handelsgödsel som flera talare har sagt, varför föreslår
              ingen ett rent förbud? Det politiska modet saknas hos oppositionen.
              Det är återigen plakatpolitik.
            </seg>
            <seg xml:id="i-ae2a28750f94f1b8-0">
              När det gäller reservationerna konstaterar jag att Socialdemokraterna
              vill dra en lans för planhushållning när det gäller skogsråvarans
              användning. Man tror inte på marknadskrafternas möjlighet att
              hantera den, utan politiken ska styra upp hur mycket som ska användas.
              Det är fantastiskt att notera. Dessutom vill man bromsa utvecklingen
              av veterinärorganisationernas marknadsanpassning. Man är återigen
              bakåtsträvande och motsträvig.
            </seg>
            <seg xml:id="i-fa0407c2f0ba9aba-0">
              Fru talman! Det handlar för övrigt om kilometerskatt, höjd bensinskatt
              och om kärnkraft. Allt har koppling till landsbygdsutveckling
              och landsbygdens möjlighet till överlevnad. Satsningen på glesbygden
              faller helt platt när man lägger ihop den politik som man står
              för. Kilometerskatten driver upp kostnaderna för transporter som
              är så oerhört viktiga för landsbygden eftersom många varor ska
              transporteras dit och därifrån.
            </seg>
            <seg xml:id="i-eee95e97c6238756-0">
              Bensinskatten drabbar främst hushållen. Vi som bor på landsbygden
              vet att man måste ha tillgång till bil. Det är inte bilen det
              är fel på. Vi ska naturligtvis satsa på rätt bränsle till bilen.
              Genom att höja bensinskatten försvårar man för familjer att fungera
              på landsbygden.
            </seg>
            <seg xml:id="i-b5e9ae14ddc512c0-0">
              Om man dessutom avvecklar kärnkraften skapar man obalans i elförsörjningen
              vilket driver upp priserna. Så många människor är sysselsatta
              i basnäringarna, inte minst i pappersindustrin, att det också
              blir ett direkt slag mot landsbygden.
            </seg>
            <seg xml:id="i-1d714e6061cbe962-0">
              Man ska kunna bo och arbeta i hela Sverige. Vi värnar möjligheten
              att bo på landsbygden. Därför säger vi nej till vänsterpartiernas
              skattehöjning på bensin och diesel samt till införande av kilometerskatt
              och en nedmontering av kärnkraften.
            </seg>
            <seg xml:id="i-50d57d4cea4a885a-0">
              Hur ska oppositionen kunna garantera Sveriges bönder och lantbruksföretag
              goda tillväxtmöjligheter med Miljöpartiets koldioxidskattehöjningar?
              Det är omöjligt att förena med en levande landsbygd.
            </seg>
            <seg xml:id="i-30fdac9fbc7308af-0">
              Vad vill ni egentligen med rovdjurspolitiken? Två av tre vänsterpartier
              säger nej till förvaltningsjakt på varg. Vi står snart inför en
              förnyad sådan. Två av tre säger nej det finns alltså inget samlat
              besked från oppositionen.
            </seg>
          </u>
          <note type="speaker" xml:id="i-faff59e991b162a9-0">
            Anf. 205 JENS HOLM (V) replik:
          </note>
          <u who="jens_holm_9bd66a" xml:id="i-2df82edecf7b978a-4">
            <seg xml:id="i-67f4020eb4a55009-0">
              Fru talman! Det är svårt när det blir valrörelse om Bengt Anders
              agerar som om det var vi som satt i regeringen. Jag ska bemöta
              några av de frågor som du ställer till oss rödgröna. Jag känner
              att vi i Vänsterpartiet är en av mottagarna av frågorna.
            </seg>
            <seg xml:id="i-f256d38af8b07d29-0">
              När det gäller handelsgödsel handlar det om att förorenaren ska
              betala. Varenda krona som en sådan skatt drar in kommer tillbaka
              till lantbruket så att man kan utveckla det hållbara lantbruket.
            </seg>
            <seg xml:id="i-30d211c753ba58d3-0">
              En djuretisk ombudsman kommer att koordinera djurarbetet och
              se till att man bättre än i dag håller koll på om djur far illa
              och om det förekommer missförhållanden. En ombudsman ser till
              att lagar och regler följs och att man gör en etisk översyn varje
              år. Du säger att det inte finns en enda krona till djurkontrollen.
              Vi kommer att ha en avgiftsfinansiering. Som det fungerade tidigare
              kom ungefär hälften av pengarna till djurskyddskontrollen från
              de avgifter som man tog ut. Det kommer att vara en betydande intäkt.
              Man kommer att kunna fördubbla antalet djurskyddskontroller.
            </seg>
            <seg xml:id="i-6dbfd4472a590c23-0">
              Med en kilometerskatt ser man till att det lönar sig att producera
              lokalt. De korta transporterna kommer att löna sig på bekostnad
              av långa transporter och import av livsmedel och annat.
            </seg>
            <seg xml:id="i-920c89500ddfc0bf-0">
              Jag vill ställa en fråga till Bengt-Anders om djuren. Jag tyckte
              inte att det lyste av engagemang för djuren, men jag tror att
              det finns hos dig och många andra politiker. Anser du att den
              svenska pälsindustrin är förenlig med djurskyddslagens 4 § om
              ett naturligt beteende? Kan minkarna bete sig på ett naturligt
              sätt i de minimala stålburarna?
            </seg>
          </u>
          <note type="speaker" xml:id="i-d80d6462ac7abbbc-0">
            Anf. 206 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-d2259b25b6c79d3a-1">
            <seg xml:id="i-cf96231fed072951-0">
              Fru talman! Vi har hört en upprepning av den politik som man
              har fört. Vad jag gjorde i mitt anförande var bara att försöka
              visa på konsekvenserna om olyckan hade varit framme och Jens Holm
              och den övriga oppositionen hade fått möjligheten att regera detta
              land. Då hade vi fått en massökning på skattesidan som hade gjort
              att vi, precis som andra länder i Europa som inte hade förmågan
              att hålla i pengarna, hade fått ta samma ansvar att se till att
              skära kraftigt i vår budget. Det slipper vi tack vare en klok
              och mycket framåtsyftande politik när det blåste som värst. Men
              jag förstår att Jens Holm tycker att det är obehagligt att bli
              påmind om detta därför att det naturligtvis var ett oerhört bakslag
              för den politik som man stod för och som man försökte genomföra
              när krisen slog som hårdast. Då fick vi ta mycket stryk för att
              vi höll fast vid vår linje. Men nu har vi gott av detta.
            </seg>
            <seg xml:id="i-eb99e38c935c0cee-0">
              Som smålänning är jag speciellt glad över att man sätter värde
              på penningar och penningars värde.
            </seg>
            <seg xml:id="i-7f0bb9693407ec3f-0">
              Bäste Jens Holm, om det nu är så att dessa pengar skulle komma
              in då borde det i rimlighetens namn också på utgiftssidan i budgeten
              ha funnits åtminstone en krona som visar er satsning. Men det
              är 0 kronor. Jag kan läsa innantill. Det är 0 kronor i budgeten.
              Det finns inte en spänn. Detta gör att det är ren plakatpolitik.
              Det finns ingen substans i det som Jens Holm påstår. I den delen
              är det alltså ett falsarium vi hör.
            </seg>
            <seg xml:id="i-4ec8ee7fac3e73ad-0">
              När det avslutningsvis gäller minknäringen är man för närvarande
              på gång att redovisa ett program inom minknäringen som bättre
              ska tillvarata minkens möjligheter att leva normalt. En hel del
              har gjorts, och mer kan göras. Jag avvaktar med samma spänning
              som Jens Holm att vi ska få se detta före jul.
            </seg>
          </u>
          <note type="speaker" xml:id="i-86e850517e9c4c80-0">
            Anf. 207 JENS HOLM (V) replik:
          </note>
          <u who="jens_holm_9bd66a" xml:id="i-2df82edecf7b978a-5">
            <seg xml:id="i-6c2aa617edd94903-0">
              Fru talman! Nu ställde jag en konkret fråga. Jag får ställa den
              igen. Anser Bengt-Anders Johansson att dagens uppfödning av minkar
              är förenlig med kravet på ett naturligt beteende?
            </seg>
          </u>
          <note type="speaker" xml:id="i-d0d5b44720456320-0">
            Anf. 208 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" next="cont" xml:id="i-d72c9bf8d588a5d2-0">
            <seg xml:id="i-5790d2d0ae32c790-0">
              Fru talman! I den mån man följer de krav som vi har i den svenska
              djurskyddslagstiftningen är svaret ja.
            </seg>
          </u>
          <note xml:id="i-ab1b3187f6e7a7ce-0">
            Anf. 209 ANITA BRODÉN (FP):
          </note>
          <u who="bengt-anders_johansson_48c997" prev="cont" xml:id="i-1f11f5efb5dcb66d-0">
            <seg xml:id="i-b8cd7478de98f7bc-0">
              Fru talman! Jag vill börja med att uttrycka min uppskattning
              över att landsbygdsministern återigen deltar i kammardebatten.
              Det är värdefullt.
            </seg>
            <seg xml:id="i-fc5d024c25527bca-0">
              Att ha areella näringar som blomstrar är A och O. De tillskapar
              en mängd arbetstillfällen, livsmedel med hög kvalitet, öppna landskap,
              en rik biologisk mångfald, levande landsbygder och även förnybar
              energi.
            </seg>
            <seg xml:id="i-9fe73c1bf3cda6e0-0">
              Regeringens dramatiskt ökade forskningsanslag kommer att få stor
              betydelse. Ett exempel är lantbruksuniversitetens forskning där
              man nu forskar inom alltifrån kvalitet i livsmedelskedjan till
              djurhälsa och landsbygdsutveckling.
            </seg>
            <seg xml:id="i-59e8ec5441152fbb-0">
              Forskningssatsningen tillsammans med regeringens fortsatta förenklingsarbete,
              skattepolitik, utbildningspolitik och mer likvärdiga konkurrensvillkor
              kommer att vara viktiga nycklar för framtida livskraftiga jordbruk.
            </seg>
            <seg xml:id="i-8d13426d066c33c4-0">
              Fru talman! Under de kommande åren, eller kanske det kommande
              året, kommer det att föras en intensiv debatt inför reformeringen
              av EU:s gemensamma jordbrukspolitik, en politik där många av oss
              vill se en fortsatt avreglering, ett borttagande av produktionsstöd,
              mer miljöinsatser och landsbygdsutveckling och ett stopp för handelsstörande
              exportsubventioner till utvecklingsländerna.
            </seg>
            <seg xml:id="i-14d955af1a99bc0d-0">
              Min förhoppning är att Sverige, precis som inom fiskeripolitiken,
              ska kunna påverka utformningen i en positiv riktning.
            </seg>
            <seg xml:id="i-df346d74a48e540c-0">
              Det har bildats en kontaktgrupp, som Helén Pettersson berörde
              i sitt anförande. Denna kontaktgrupp ger möjlighet både för information
              från departementet om läget men också för en bra dialog. Helén
              Pettersson ingår i den gruppen. Än så länge har hon väl inte varit
              speciellt aktiv och tagit möjligheterna att bidra med frågor och
              synpunkter. Men vi ser fram emot fortsatta viktiga dialogmöten
              i kontaktgruppen. Jag är inte säker på att en parlamentarisk beredning
              hade kunnat ge mer än vad denna kontaktgrupp just nu ger oss.
            </seg>
            <seg xml:id="i-228e917167c285cd-0">
              Fru talman! Vi i Sverige har mycket att vara tacksamma och stolta
              över. Vi har en av världens starkaste djurskyddslagar som nu dessutom
              ses över i en utredning i syfte att moderniseras och utvecklas.
            </seg>
            <seg xml:id="i-225b2f36fe8f941b-0">
              Jag är nöjd över att forskningen inom djurskydd, inklusive teknikprovning
              och utveckling av alternativ till djurförsök, har tillförts betydande
              resurser drygt 30 miljoner 20092011. Formas delar exempelvis ut
              15 miljoner kronor för projekt inom områdena djur, djurvälfärd
              och veterinärmedicin.
            </seg>
            <seg xml:id="i-fb9531e8684f3f3c-0">
              Det är också oerhört positivt att ett nationellt centrum för
              djurvälfärd inrättats vid SLU. Förhoppningsvis kan EU:s center,
              om så beslutas, komma att förläggas till Sverige.
            </seg>
            <seg xml:id="i-941432fd32132759-0">
              Att blåtungan, som ett exempel, anses utrotad är ett bevis på
              en skicklig smittskyddshantering av Jordbruksverket.
            </seg>
            <seg xml:id="i-e6290c4cfcb96834-0">
              Vi får en alltmer likvärdig och fungerande djurskyddskontroll
              som nu överförts till länsstyrelserna. Ytterligare resurser har
              tillförts. Vi vet att det var svårt i början. Men då tillfördes
              extra resurser. Dessutom kommer Statskontoret nu att göra en utvärdering
              av kvalitet och effektivitet i djurskyddskontrollen. Länsstyrelserna
              fick utöver de 118 miljonerna 25 miljoner extra. Man fick förra
              året 11 miljoner extra. Och Jordbruksverket tillskjuts medel på
              5 miljoner. Allt detta görs för att möta det berg av ärenden som
              man hade att hantera i början av perioden.
            </seg>
            <seg xml:id="i-9c4eff8f50c46a20-0">
              Jordbruksverkets djurskyddsråd är ett viktigt råd i djurskyddsfrågor
              som ska driva på utvecklingen inom etik, utbildning och forskning.
            </seg>
            <seg xml:id="i-ea0f0fb83f78d06b-0">
              SLU har till syvende och sist inrättat ett universitetslektorat
              i djuretik.
            </seg>
            <seg xml:id="i-ad1430036c91313f-0">
              Detta är svar på många av de frågor som oppositionen har ställt.
              Och vi visar att vi har kunnat hantera detta, och vi jobbar vidare
              med de viktiga djurskyddsfrågorna.
            </seg>
            <seg xml:id="i-7826f323e7db2eee-0">
              Fru talman! Ett hållbart brukande är en hörnsten. Den ekologiska
              produktionen har berörts här i kväll. Den har varit och den är
              en viktig spjutspets. Konsumenternas efterfrågan på ekologiska
              livsmedel har ökat starkt under senare år. Regeringen har avsatt
              11 miljoner till utvecklingsverksamhet för ekologisk produktion
              där forskning, utveckling, rådgivning och kunskapsspridning är
              viktigt.
            </seg>
            <seg xml:id="i-92e4f4031382f0e8-0">
              Sedan har vi vårt landsbygdsutvecklingsprogram. Där finns 500
              miljoner varje år. Där är det möjligt även för ekologiska producenter
              att ansöka om bidrag. Det är en stor summa pengar.
            </seg>
            <seg xml:id="i-00b5addeb80652e8-0">
              Det konventionella brukandet sker på ett allt hållbarare sätt.
              Vi har hört om Greppa näringen, och jag brukar ofta lyfta fram
              Odling i balans. Sedan är det konsumenternas efterfrågan som har
              medverkat till att påverka den utvecklingen i en positiv riktning.
            </seg>
            <seg xml:id="i-d0f78fff2c27d507-0">
              Det är viktigt att lägga stor vikt vid att man ytterligare stärker
              det konventionella jordbruket ekologiskt, ekonomiskt och socialt
              för ett hållbart brukande. Det konventionella jordbruket utgör
              merparten av odlingen, och varje steg som man kan ta i en hållbarhetsriktning
              får en avsevärd effekt.
            </seg>
            <seg xml:id="i-9c8ce198205bb01b-0">
              Regeringens satsning på en övergång till icke-fossila bränslen
              i jord- och skogsbruket är också oerhört välkommen liksom det
              samarbetsforum som nu utvecklas för forskare och intressenter
              för utveckling av alternativ till kemiska bekämpningsmedel.
            </seg>
            <seg xml:id="i-ad152d538bb4f7b8-0">
              Fru talman! Satsningen på Matlandet Sverige har varit och är
              en succé. Ett anslag finns på ytterligare 80 miljoner kronor per
              år under fyra år. Jag är osäker så ministern får rätta mig om
              jag har fel om de 80 miljonerna, men det beloppet är utöver de
              120 miljoner kronor som anslås 2011.
            </seg>
            <seg xml:id="i-2499b9939df15d27-0">
              Det här arbetet är framåtsyftande och mycket positivt. Livsmedelsstrategin
              och landsbygdsprogrammet ligger till grund.
            </seg>
            <seg xml:id="i-2f3cf2f0e4a03110-0">
              Det som har gjorts under den senaste tiden och som är viktigt
              och som vi också satsar på framöver är de livsmedelsprojekt som
              tillsammans har fått 138 miljoner kronor. Totalt är det 230 livsmedelsprojekt.
              Eldrimner satsar vi också mycket på. Fortsatt, fram till år 2013,
              får man ett anslag på sammanlagt 35 miljoner kronor. Regeringen
              har också satt i gång ett arbete för att förbättra förutsättningarna
              för småskaliga livsmedelsföretag. Bland annat sänks avgifterna
              för småskalig slakt. Rådgivning får 8 miljoner kronor under mandatperioden,
              och småskalig slakt får 12 miljoner kronor per år.
            </seg>
            <seg xml:id="i-7c6b52fcd9ed3eb4-0">
              En förstärkning av matkvaliteten på våra skolor och äldreboenden
              är också ett prioriterat område som stämmer väl överens med Matlandet
              Sverige.
            </seg>
            <seg xml:id="i-1ba9729ccf7960d8-0">
              Ett arbete pågår även för att vi på ett mycket bättre sätt ska
              kunna använda oss av lagen om offentlig upphandling och så att
              man mer kan använda sig av konsumenternas efterfrågan. Möjligheterna
              finns, men det behövs mer utbildning.
            </seg>
            <seg xml:id="i-c977da6cb1a963ce-0">
              Fru talman! 31 anslag tas upp i betänkandet med en omslutning
              på 18 miljarder kronor. Det är inte möjligt att belysa alla områden,
              men det skulle vara fel att inte lyfta fram skogens betydelse
              för vårt land.
            </seg>
            <seg xml:id="i-48a21f6faf0f568f-0">
              Skogen är Sveriges gröna guld. Rent nationalekonomiskt svarar
              skogen för ett nettoexportvärde på närmare 90 miljarder kronor
              årligen, och skogen ger arbetstillfällen för 100 000 personer
              och inkomster för 350 000 skogsägare.
            </seg>
            <seg xml:id="i-6526c0c3116bf677-0">
              Skogen har stor betydelse för oss människor för rekreation samt
              för vår flora och fauna. En stor del av den biologiska mångfalden
              ryms i våra skogar varför ett fortsatt arbete är angeläget för
              hållbart brukande och skydd av värdefulla skogar.
            </seg>
            <seg xml:id="i-a44dd43dbaa170c2-0">
              Eftersom den här debatten för min del är den sista före jul önskar
              jag er en riktigt god jul och ett gott nytt år.
            </seg>
          </u>
          <note xml:id="i-95c0a30c848b1bc2-0">
            Fru talman! Med detta yrkar jag bifall till utskottets förslag
            i betänkandet och avslag på samtliga yrkanden.
          </note>
          <note type="speaker" xml:id="i-b456abd2b66872ce-0">
            Anf. 210 IRENE OSKARSSON (KD):
          </note>
          <u who="christina_oskarsson_9f59a4" xml:id="i-9b4952b822dcb967-0">
            <seg xml:id="i-e959a49f0c00a052-0">
              Fru talman! Det börjar bli kväll, men det är vi ju vana vid.
              För att lite grann ta vid där Anita Brodén slutade kan jag säga
              att vi nu i juletid mycket ägnar oss åt det vi just debatterar
              här.
            </seg>
            <seg xml:id="i-40aaf2f660747b45-0">
              Det vi bokstavligt ska leva av borde vara det som vi ägnar stor
              uppmärksamhet och som vi i debatter och diskussioner ger ett stort
              utrymme. Jag upplever att det över tid varit si och så med det.
              Ibland har det känts som att det här är ett område som bara finns,
              ett område som ingen behöver bry sig om och som ska leva sitt
              eget liv helst skulle vi väl klara oss utan de här människorna.
            </seg>
            <seg xml:id="i-a393dab81740c9a4-0">
              Men, fru talman, utan de duktiga livsmedelsproducenter och förädlare
              av jordbruksprodukter som jag har mött och som jag tror att vi
              alla möter när vi reser runt i landet skulle vi inte kunna glädjas
              åt julbordets läckerheter, fikarummens bakverk eller morgondagens
              nyttiga fil som kan behövas dagen efter julbordet.
            </seg>
            <seg xml:id="i-09ef6762fa20fa9c-0">
              De här människorna som satsar sitt liv och sin energi är oerhört
              viktiga kuggar för att vi ska ha ett land som lever ett levande
              land i flera bemärkelser. Det är dessa människor som gör att vår
              svenska landsbygd är den viktiga del i att hela Sverige ska leva
              som vi så väl behöver.
            </seg>
            <seg xml:id="i-2aafcb41a44ab2bf-0">
              Fru talman! En liten parentes: Min bästa upplevelse den här terminen
              var när vi i Blå hallen i Stadshuset fick celebrera dem som fick
              utmärkelser som bästa företagare och för bästa utvecklingsprojekt
              inom landsbygdssatsningarna.
            </seg>
            <seg xml:id="i-de1a358c00298ce7-0">
              Jag vill nu här i kammaren lyfta fram det projekt som jag som
              smålänning är stolt över, nämligen ett integrationsprojekt med
              en bra verksamhet där man är duktig inom slakt och som finns på
              landsbygden. En Helsingforssföretagare har sagt: Jag vill etablera
              mig på landet, för där finns kompetensen och kunskapen för att
              göra det här. Jag ska göra det här till ett sådant företag att
              vi också kan exportera det som produceras där.
            </seg>
            <seg xml:id="i-b7303bd3429bafa9-0">
              Fru talman! Detta är spännande, och det är det som är den viktiga
              delen i den här produktionsaspekten när det gäller jordbruk.
            </seg>
            <seg xml:id="i-47724a929c54cf25-0">
              Intressant är att jag har fått stryka ett par rader i mitt manus.
              Jag kan faktiskt glädjas åt att det nu börjar vara så att vi alla
              talar utifrån ett helhetsperspektiv. Det gläder mig, för så var
              det inte för fyra år sedan när jag första gången stod i denna
              talarstol. Men jag tror, fru talman, att en dimension fattas från
              det som från min sida sett är vänstersidan här i kammaren, nämligen
              att Sverige är en del på en global marknad där vi måste ha villkor
              som gör oss konkurrenskraftiga i den produktion som är så väsentlig.
            </seg>
            <seg xml:id="i-cec199dd9becdbb0-0">
              Några grundbultar behöver vi slå fast.
            </seg>
            <seg xml:id="i-d3036cc2af41e848-0">
              Jordbruk och skogsbruk är viktiga kuggar för ett hållbart samhälle.
              Landsbygdsprogrammet är ett viktigt instrument för detta, och
              en god etisk djurhållning är centralt. Det är oerhört viktigt
              att vi driver på det arbetet internationellt.
            </seg>
            <seg xml:id="i-04862343df130ee3-0">
              Sverige har en viktig roll inom EU när det gäller att driva på
              utvecklingen för en fungerande världsmarknad. Det gläder mig att
              vi nu har en minister som fått en titel som visar att det inte
              bara är detta med jordbruk utan hela landsbygden, helheten, som
              ska drivas utifrån Sveriges perspektiv i Europa och i världen.
            </seg>
            <seg xml:id="i-86b3c1e45954daee-0">
              Det är viktigt att vi också är banerförare för att använda resurserna
              på ett sådant sätt att utvecklingsländerna kan utveckla sitt eget
              jordbruk. Detta är oerhört väsentligt för att vi ska kunna klara
              det som handlar om att den största utmaningen näst efter klimatet,
              som vi nyss debatterade, är hur vi ska försörja världen.
            </seg>
            <seg xml:id="i-4feaab1d92d7b0e7-0">
              För mig som kristdemokrat är det viktigt att se att vi förvaltar
              resurserna så att vi till kommande generationer kan lämna dem
              vidare i ett bättre skick än vi fick dem. Den utmaningen, fru
              talman, har alliansregeringen tagit sig an. Det är en stor utmaning.
              Liksom en del talare i föregående debatt hoppas också jag att
              vi tillsammans, i alla politiska partier, kan göra det.
            </seg>
            <seg xml:id="i-83260dde8cc07aa3-0">
              Fru talman! Inom parentes sagt fattas det ett parti här i kammaren
              nu när vi diskuterar en av de viktigaste punkterna vi har ett
              parti som dessutom säger sig tala mycket för dem som bor på landsbygden.
              Jag tycker att det är beklämmande att Sverigedemokraterna inte
              deltar i den här debatten; därmed var det sagt.
            </seg>
            <seg xml:id="i-34892b372e692d43-0">
              Fru talman! Utgångspunkten för arbetet har Bengt-Anders Johansson
              berört, och jag kan väl formulera om det lite grann.
            </seg>
            <seg xml:id="i-b6f64038c865b909-0">
              Företag ska kunna bedrivas konkurrenskraftigt och resurseffektivt.
              Det ska gå att bedriva företagande i hela landet, och företagandet
              ska präglas av god etik och moral. Det i sin tur betyder att det
              ställs krav på att vi i Sveriges riksdag förenklar regelverk,
              på att vi ser de här företagarna och också företagandet som en
              kugge i det viktiga maskineri som vi har att arbeta med eller
              snarare som en förutsättning för det arbete vi har att göra samt
              på att vi arbetar med att öka kunskapen om företagandets möjligheter
              och stimulerar unga som vill och vågar satsa på framtiden inom
              de gröna näringarna. Det är väl det som gjorde att kvällen i Blå
              hallen finns i mitt minne. Där fanns de här människorna i hundratal.
            </seg>
            <seg xml:id="i-fc0104e97f989375-0">
              En viktig punkt är att vi också ska skapa en stolthet över det
              vi kan och det vi har. Där kan jag, fru talman, konstatera att
              det i den här debatten finns en del övrigt att önska. Tänk om
              vi kunde lyfta fram den kompetens som vi har det som Sverige,
              det nya matlandet, är tänkt att vara en motor för i produktionen
              av livsmedel och stödja förädlingsindustrin, se till att de offentliga
              köken har mer kunskap och vågar satsa på kvalitet och riktiga
              varor samt, inte minst, stimulera våra restauranger och så vidare.
            </seg>
            <seg xml:id="i-dbaa6d4b6bad0962-0">
              De 80 miljoner som regeringen kommer att satsa på området är
              viktigt, men det är inte allt. Landsbygdsprogrammet har stora
              resurser som används i sammanhanget.
            </seg>
            <seg xml:id="i-a4945cf4f93222f4-0">
              Fru talman! Det oppositionen diskuterar i det här sammanhanget
              är mer semantik än politik. Sverige det nya matlandet eller livsmedelsstrategi;
              det är för mig ganska ointressant vad vi kallar det. Nu har regeringen
              kommit på detta mycket kloka begrepp för ganska många år sedan.
              Låt oss då hålla fast vid det som ett varumärke.
            </seg>
            <seg xml:id="i-50ab3ba7cc4a04ee-0">
              Fru talman! Jag vill också konstatera att det för mig som kristdemokrat
              är glädjande att se att vi fortsätter satsa på den småskaliga
              slakten. Jag vet att läromästaren för mig, Sven Gunnar Persson,
              har jobbat mycket med det här under tidigare mandatperioder så
              det är glädjande att se att det fortsätter.
            </seg>
            <seg xml:id="i-287efe4462262c8b-0">
              Vi har pratat mycket om och berört djurskydd och djurtillsyn
              i debatten. Även jag vill göra det och riskerar därmed att dra
              över min talartid. När det gäller hur våra djur har det och sköts
              gjorde regeringen det som jag upplever som det enda rätta under
              förra mandatperioden. Man flyttade över djurskyddstillsynen på
              länsstyrelserna för att få en likvärdig och kvalitativt bättre
              tillsyn. Det visade sig vara befogat då ett berg av tillsynsobjekt
              fanns att beta av. Det är också anledningen till att regeringen
              skjuter till ytterligare 30 miljarder kronor 25 till länsstyrelserna
              och 5 till Jordbruksverket för att hantera frågan, utbilda inspektörer
              och skapa en kvalitet i tillsynen.
            </seg>
            <seg xml:id="i-47c67376314f6227-0">
              Det förslag som oppositionen har på området ger inte bara mer
              eller bättre kontroll, som man säger. Det ger mer byråkrati och
              högre kostnader för staten och för den enskilde utan att göra
              ett dugg för djuren i fråga. Om jag får raljera lite blir min
              fråga: Vem ska tala med djurombudsmannen?
            </seg>
            <seg xml:id="i-3a5c93ec4b926ace-0">
              Fru talman! Det arbete som nu görs av näringen, däremot, tillsammans
              med LRF, Jordbruksverket och specialistorganisationerna för att
              stärka egenkontrollen och tillsammans få fram duktigt kvalitativa
              projekt och duktigt kvalitativa medarbetare som har samsyn på
              hur man ska se och bedöma är den väg vi ska gå.
            </seg>
            <seg xml:id="i-85df9cf21b5d4a38-0">
              Det gäller också gödsel handelsgödsel och naturgödsel. För att
              inte förlänga debatten vill jag hänvisa till den förra debatten
              här i kammaren. Då lyfte bland andra Staffan Danielsson och jag
              upp att det kanske är så att vi i stället ska titta på alla de
              förstärkta regler som regeringen har infört under det gångna året
              för att spridningen av naturgödsel ska hanteras på ett sätt så
              att våra vattendrag skyddas. Det är en betydligt viktigare parameter
              i detta än om vi diskuterar handelsgödselskatten. Däremot är handelsgödselskatten
              viktig för den enskilda lantbrukaren.
            </seg>
            <seg xml:id="i-85c8bc29e8b08aa1-0">
              Skogen, fru talman, är en råvara som ska användas till allt.
              Den ska vara kolsänka, den ska ge biologisk mångfald och så vidare.
              Men det är då viktigt att se hur vi ser på dem som ska sköta och
              förvalta skogen. Jag tror och jag kan ge oppositionen lite rätt
              där att det kanske fattas en viss mängd av kompetens och kunskap.
              Men det har också regeringen rått bot på genom att ge Skogsstyrelsen
              ett tydligare uppdrag att ge kunskapsförmedling till oss utbor
              jag vill nästan kalla mig själv utbo i sammanhanget när det gäller
              hur vi ska se till att sköta och förvalta den skog vi har ansvar
              för.
            </seg>
            <seg xml:id="i-69ac2d3eab70073a-0">
              Också de projekt, inte minst Kraftsamling, som nu har blivit
              Krafthandling där 60 000 skogsägare med olika ingångar har fått
              ökad kunskap och kompetens om vikten av att se helheten i sitt
              skogsbrukande, borgar för en god fortsättning. Kometprogrammet
              har vi berört tidigare i debatten; jag ska inte upprepa det.
            </seg>
            <seg xml:id="i-b4b502c95492a3f1-0">
              Allt detta, fru talman, ser jag som viktiga bitar i att vi ska
              hålla kvar vid skogens mål och att det ska vara miljömässigt och
              produktionsmässigt likvärdiga mål.
            </seg>
          </u>
          <note xml:id="i-616f84d5703badfb-0">
            Med detta yrkar jag bifall till utskottets förslag i betänkandet
            och avslag på samtliga motioner och reservationer.
          </note>
          <note type="speaker" xml:id="i-d2af42a8a6028ec3-0">
            Anf. 211 Landsbygdsminister ESKIL ERLANDSSON (C):
          </note>
          <u who="unknown" next="cont" xml:id="i-dbbe8ed284072b97-0">
            <seg xml:id="i-e8695cef8c593441-0">
              Fru talman! Rubriken på 2011 års budgetproposition är Från kris
              till full sysselsättning . Regeringens övergripande mål i föreliggande
              budgetförslag är alltså fler jobb. Det gäller självfallet också
              det område som vi diskuterar under denna kväll och de sektorer
              som ingår i de utgiftsområden som är under debatt.
            </seg>
            <seg xml:id="i-9767ca11301b9ade-0">
              På det här området vill jag säga att jag tror på de gröna näringarna.
              Här finns möjligheter att skapa många fler jobb i och runt de
              gröna näringarna och verksamheterna i vårt land. För att understryka
              vikten av tillväxt i alla delar av landet, bland annat med hjälp
              av de gröna näringarna, kommer det departement som i dag heter
              Jordbruksdepartementet att vid årsskiftet byta namn till Landsbygdsdepartementet.
              Jag tycker att det är ett naturligt byte för att på så sätt inkludera
              alla de verksamheter som sköts på Jordbruksdepartementet. Namnet
              speglar också bättre vad vi håller på med på departementet. Till
              exempel tycker jag att en för Sverige viktig verksamhet, skogen,
              som är en stor arbetsgivare och som ger oss ett väldigt exportnetto
              på ett annat sätt inkluderas i namnet på departementet när bytet
              kommer till stånd.
            </seg>
            <seg xml:id="i-5a1db8baa8d49c49-0">
              Den budget som i kväll inkluderas i delen utgiftsområde 23 är
              en budget för fler jobb i hela landet med de gröna näringarna
              som motor. Varför kan jag påstå detta? Jo, vi har ytterligare
              satsningar i budgeten på projektet Sverige det nya matlandet,
              vars mål är att vi ska få 20 000 nya jobb i hela landet. Det är
              möjligt bland annat beroende på att vi har aviserat en sänkt restaurangmoms
              utöver de saker som är under debatt i kväll.
            </seg>
            <seg xml:id="i-8bab2433440c8a84-0">
              Vad är det då konkret som ingår i satsningen? Vi permanentar
              nu en förstärkning av pengarna i matlandet med 80 miljoner kronor
              per år. Det betyder att vi specifikt för matlandsprojektet nu
              har 120 miljoner kronor per år i budgeten.
            </seg>
            <seg xml:id="i-45394114c037bc3e-0">
              Till detta kommer i storleksordningen 100 miljoner kronor som
              inte syns på samma sätt, för de ligger i landsbygdsprogrammet.
              Om jag lägger ihop detta finns det alltså i storleksordningen
              220 miljoner kronor varje år för att understödja visionen Sverige
              det nya matlandet i Europa.
            </seg>
            <seg xml:id="i-9bb5c17eab6ed344-0">
              Matlandet är indelat i fem fokusområden. Vi har gjort satsningar
              på alla dessa fokusområden i innevarande års budgetförslag. Vi
              har till exempel på fokusområdet offentlig mat sagt oss att vi
              ska inrätta ett centrum för offentliga måltider vid Livsmedelsverket.
              Vi ska göra det därför att vi vill stödja de aktörer som finns
              runt den offentliga maten, framför allt kommunerna. Det är från
              kommunerna maten många gånger produceras; i varje fall är man
              som kommun inköpare av den mat som serveras på skolor, äldreboenden
              och liknande.
            </seg>
            <seg xml:id="i-dcf1dd69bd4a77a8-0">
              Jag tycker att detta är speciellt viktigt av skälet att de allra
              flesta av dem som serveras mat från offentliga kök inte har den
              möjlighet som de flesta av oss, eller kanske alla, som är här
              har, nämligen att välja eller välja bort. Vi kan välja både vad
              vi köper i livsmedelsbutiken och om vi vill ta med oss en matlåda
              och äta mitt på dagen eller välja personalmatsalen eller någon
              annan restaurang i närheten. Den möjligheten har inte de människor
              som serveras mat som är lagad i de offentliga köken.
            </seg>
            <seg xml:id="i-451509d4df902586-0">
              På fokusområdet primärproduktion satsar vi pengar på ett regelförenklingspaket.
              Det gör vi för att förbättra konkurrenskraften i primärproduktionen.
              Det är inte bara så att regler och regelkrångel kostar en massa
              pengar, bland annat i tid, utan det är min upplevelse att också
              den energi som en enskild företagare får lägga på att uttolka
              regler och den irritation som det här krånglet många gånger ger
              upphov till kan vara nog så tidsödande som själva regeln i sig.
              Jag är alltså angelägen om att fortsätta det framgångsrika regelförenklingsarbete
              som har bedrivits på Jordbruksdepartementet och av de myndigheter
              som finns under Jordbruksdepartementet.
            </seg>
            <seg xml:id="i-dba4e445e448d52b-0">
              Vi lägger också, för att ta ett annat exempel på en som jag tror
              växande primärproduktionsgren, pengar på vattenbruket. Som jag
              ser det har vi möjlighet att producera mer fisk i Sverige med
              hjälp av det vi kallar vattenbruk. Jag tycker att det är viktigt
              att ta vara på den möjligheten, inte minst ur sysselsättningssynpunkt.
            </seg>
            <seg xml:id="i-ea1f25d67db189b1-0">
              På fokusområdet förädlad mat lägger vi i budgeten några miljoner
              per år för att förbättra rådgivningen till de små, eller kanske
              rent av nystartade, livsmedelsförädlingsföretagen. Det handlar
              alltså om dem som har svårt att utveckla sin verksamhet beroende
              på att man inte vet hur en regel ska uttolkas, om nu den här regeln
              nödvändigtvis ska finnas kvar. Det gäller också om man som enskild
              företagare tänker starta en verksamhet. Jag tycker att det är
              viktigt att vi stöder dessa verksamheter så att de kan utvecklas
              och växa och ge jobb i alla delar av landet.
            </seg>
            <seg xml:id="i-76de3df1aaafbac9-0">
              Som sagts av tidigare talare lägger vi också 12 miljoner kronor
              per år på den småskaliga slakten. Det ger möjlighet till fler
              förädlingsverksamheter i alla delar av landet. Dessutom är det,
              som har sagts tidigare, en djurvälfärdsfråga att minska transportavstånden.
            </seg>
            <seg xml:id="i-da9131a459491666-0">
              På fokusområdet matturism, eller låt oss kalla det mat och upplevelser,
              satsar vi på utveckling av den kultur och den matkultur som finns
              i det samiska området i vårt land.
            </seg>
            <seg xml:id="i-3a30a147d6f01f4c-0">
              Vi lägger också en slant på att möjliggöra en diversifiering
              av dem som håller på med det småskaliga fisket.
            </seg>
            <seg xml:id="i-03571315f7671dda-0">
              Jag säger att båda de här satsningarna kommer att leda till fler
              matföretag inom besöksnäringen och då oftast i områden som verkligen
              är beroende av att ytterligare arbetsplatser kommer till.
            </seg>
            <seg xml:id="i-927f59729ac36ed4-0">
              På fokusområdet restaurangbranschen har jag redan i min inledning
              nämnt att vi har aviserat en sänkt restaurangmoms. Vi lägger också
              en liten slant på att bygga upp nätverk för att få ut mer av det
              vilda köttet som vi i en internationell jämförelse har god tillgång
              till i vårt land. Det gör vi för att få ut detta till den normala
              handeln men också till restaurangverksamheterna. Allt detta gör
              vi under den övergripande vision som jag har, nämligen att vi
              ska bruka utan att förbruka. Vi ska bruka utan att förbruka de
              naturresurser som vi har i form av mark och vatten.
            </seg>
            <seg xml:id="i-af535c57b1134e8f-0">
              Gör vi då inte något mer och utöver detta som någon säkert säger
              landsbygdsministern alltid pratar om, nämligen Matlandet Sverige?
              Jo, vi satsar pengar på att få en klimatsmart grön näring också.
            </seg>
            <seg xml:id="i-b68e82729dedc4b1-0">
              Sveriges bönder gör varje dag en jätteinsats för vår miljö i
              smått och stort. De håller till exempel våra beteshagar öppna,
              vilket hjälper oss att bevara den biologiska mångfalden. Och jag
              är alldeles övertygad om att alla vi här och alla andra i vårt
              land är synnerligen angelägna om att vi ska bevara och utveckla
              den.
            </seg>
            <seg xml:id="i-6f76b652456d86b7-0">
              Dessutom vidtar Sveriges bönder en mängd åtgärder som minskar
              den negativa miljöpåverkan som kan komma av att vi odlar. Det
              är klart att odlingen i sig är en påverkan på miljön. Jag vill
              hjälpa Sveriges bönder i det här viktiga arbetet. Därför föreslår
              regeringen satsningar på att vi ska fortsätta att energieffektivisera
              i smått och stort. Det ska vi göra därför att den mest klimatsmarta
              kilowattimmen är den som inte används.
            </seg>
            <seg xml:id="i-144d11a40acc2a41-0">
              Det är jättebra att vi fortsätter att utveckla fossilfria bränslen
              och drivmedel, och det ska och måste vi göra, men att effektivisera
              är ju det allra mest klimatsmarta vi kan hålla på med. Därför
              satsar vi alltså pengar på detta. Vi vill på sikt helt ställa
              om så att vi får ett fossilfritt jordbruk. Jag tror att samhället
              måste understödja detta genom att ställa om maskinparken till
              arbetsmaskiner som kan köras på de fossilfria bränslen och drivmedel
              som snart finns på plats. Jag vet att Sveriges bönder gärna vill
              dra sitt strå till stacken i det här sammanhanget, och jag tycker
              att vi ska hjälpa till.
            </seg>
            <seg xml:id="i-82b01473eea1517b-0">
              En annan faktor som är jätteviktig för miljön är skogen. Skogen
              är egentligen naturens egen medicin mot klimatförändringar. För
              att den långsiktiga produktionsförmågan i Sverige ska säkerställas
              satsar vi 21 miljoner kronor under mandatperioden på ett program
              för skogsträdsförädling, och näringen svarar upp med lika mycket
              pengar därtill, så att vi kan få fram en högre produktionsförmåga
              i våra skogar.
            </seg>
            <seg xml:id="i-2f526df4782e87b6-0">
              För att säkerställa att vi även fortsättningsvis har riktigt
              duktiga människor som arbetar i och runt skogen utökar vi antalet
              platser på den behörighetsgivande förutbildningen för skogsmästarprogrammet,
              även populärt kallat det skogliga basåret.
            </seg>
            <seg xml:id="i-5afceaaa405a30f5-0">
              Detta gör vi därför att jag är angelägen om att vi ska ha tillväxt
              och utveckling i alla delar av vårt land.
            </seg>
          </u>
          <note xml:id="i-8f64ca375f92971e-0">
            Anf. 212 HELÉN PETTERSSON i Umeå (S) replik:
          </note>
          <u who="unknown" prev="cont" xml:id="i-b939150cff8cfc9d-0">
            <seg xml:id="i-c7021543d0b5a6dd-0">
              Fru talman! Jag tror också på de gröna näringarna. Det tror jag
              framgick väldigt tydligt i mitt anförande också. Det är något
              som också vi socialdemokrater har haft en medveten politik för
              i alla år.
            </seg>
            <seg xml:id="i-559c084a3986a757-0">
              Nu närmar vi oss jul. Det är vad man kan kalla en mathögtid i
              vårt land, i alla fall för många. Varannan tugga som vi stoppar
              i oss under julen är importerad mat. Jag undrar om landsbygdsministern
              tycker att det är bra. Jag undrar om regeringen har en strategi
              för svensk livsmedelsproduktion. Det har låtit på en del inlägg
              här som om matlandet är den livsmedelsstrategi som vi har. Jag
              undrar inte hur mycket pengar som är avsatta. Jag undrar inte
              hur vi ska marknadsföra och exportera, utan jag undrar vilka visioner
              och mål vi har. Hur mycket ska vi producera i Sverige? Vilken
              mat ska vi producera? Var ska vi producera den maten?
            </seg>
            <seg xml:id="i-e268f785d2eb34d0-0">
              Vad får den produktionen kosta? Med de klimatförändringar som
              vi har framför oss kommer vi att ha väldigt goda förutsättningar
              det har vi redan nu, och de kommer att bli ännu bättre att producera
              olika slags livsmedel i vårt land. Är det någonting som regeringen
              förbereder sig för eller är det bara dagens marknad som ska styra
              vad vi ska producera?
            </seg>
          </u>
          <note type="speaker" xml:id="i-e6b745b270b2f474-0">
            Anf. 213 Landsbygdsminister ESKIL ERLANDSSON (C) replik:
          </note>
          <u who="unknown" next="cont" xml:id="i-dbbe8ed284072b97-1">
            <seg xml:id="i-5261d167a0461afd-0">
              Fru talman! I motsats till den socialdemokratiska regeringen
              som styrde och ställde fram till 2006 har den här regeringen tagit
              fram en matlandetvision eller låt oss kalla den för en livsmedelstrategi.
              Jag tycker att det är semantik vad man kallar saker och ting.
              I visionen Matlandet Sverige finns, fru talman, uppsatta mål.
              Ett mål är att vi ska öka vår livsmedelsproduktion.
            </seg>
            <seg xml:id="i-07ccb0dc57cdbcf6-0">
              Vad gäller import och export har vi sagt att vi borde kunna producera
              lika mycket livsmedel för export som vi importerar. Varför ska
              vi då handla, säger säkert någon. Ja, en del saker har vi inte
              naturgivna förutsättningar att över huvud taget producera i vårt
              land. Jag är en liberal frihandelsvän och vill gärna att vi ska
              kunna exportera det vi är duktiga på att producera. Eftersom vi
              har de naturgivna förutsättningar vi har är det min övertygelse
              att djurproduktionen skulle kunna öka kraftigt i vårt land. Men
              eftersom jag inte är någon stalinist och inte vill ha några femårsplaner
              säger jag att marknaden måste få avgöra vad som ska produceras.
            </seg>
            <seg xml:id="i-2c9bcbb9c746727e-0">
              Nu ger vi medel, redskap, för att öka den produktion som jag
              är övertygad om både kan och ska bli större.
            </seg>
          </u>
          <note xml:id="i-8bc4491bea062752-0">
            Anf. 214 HELÉN PETTERSSON i Umeå (S) replik:
          </note>
          <u who="unknown" prev="cont" xml:id="i-b939150cff8cfc9d-1">
            <seg xml:id="i-4f07f06445639290-0">
              Fru talman! Jag hoppas verkligen att landsbygdsministern inte
              försöker insinuera att jag är något slags stalinist för att jag
              tycker att vi ska ha en livsmedelsstrategi. I så fall tror jag
              att han samtidigt dömer ut ganska stora delar av den näring som
              vi nu debatterar och som efterfrågar en livsmedelsstrategi, eftersom
              de inte anser att Matlandet Sverige är den livsmedelsstrategi
              som de vill ha.
            </seg>
            <seg xml:id="i-3ff9c7dbe5c6ee01-0">
              De vill ha en vision, en tanke om vad vi vill med det svenska
              jordbruket. Det här är femte året som vi diskuterar detta, och
              vi har efterlyst en bred parlamentarisk beredning som ska diskutera
              vad vi vill med vårt jordbruk. Detta har ständigt röstats ned
              av Alliansen. Man vill inte samarbeta på det sättet med näringen
              och de andra partierna utan man vill driva skutan helt på egen
              hand. Det kan bli problem om regeringen skulle förlora ett val
              eller en omröstning. Jag anser att det vore bra om vi kunde prata
              ihop oss. Det här är som sagt femte året som jag står här och
              får ett blankt nej. Det här klarar tydligen regeringen bäst själv.
              Jag vill hälsa från de näringar som jag är ute och besöker att
              de inte tycker att det duger, och ärligt talar tycker inte jag
              det heller.
            </seg>
            <seg xml:id="i-5a37dfaadbbefb86-0">
              Jag vill passa på att önska landsbygdsministern god jul. Jag
              hoppas att du får en trevlig jul, att du får mycket god mat och
              att du tänker på varannan tugga, om det är så vi ska ha det framöver,
              att det kommer någon annanstans ifrån. Mat är inte riktigt att
              jämföra med andra typer av varor som vi exporterar och importerar,
              beroende på vad vi är bäst på att producera. Det finns också en
              klimataspekt på hur maten färdas fram och tillbaka, och den måste
              vi ta lite extra hänsyn till. Det tycker jag att vi kan tänka
              på i dessa juletider.
            </seg>
          </u>
          <note type="speaker" xml:id="i-451a66c5a6c8c892-0">
            Anf. 215 Landsbygdsminister ESKIL ERLANDSSON (C) replik:
          </note>
          <u who="unknown" xml:id="i-f941d6824ef7764f-29">
            <seg xml:id="i-9e928f286b5ed5dd-0">
              Fru talman! För att öppna för en dialog har vi, som Helén Pettersson
              väl känner till, tillskapat en kontaktgrupp. Vi kan kalla den
              vad som helst, men vi har öppnat för en dialog om de framtidsfrågor
              som finns vad gäller den gemensamma jordbrukspolitiken i Europeiska
              unionen.
            </seg>
            <seg xml:id="i-bb2863f943783088-0">
              När det gäller att involvera näringen och alla dess delar i att
              öka produktionen har jag bett representanter för näringen att
              ingå i det vi kallar för en högnivågrupp för att se vad som fordras
              för att vi ska nå de mål jag vill att vi ska nå, nämligen att
              öka vår matproduktion och därmed få fler jobb och levande samhällen
              i alla delar av landet. Den gruppen har kommit fram till några
              saker som oppositionen starkt motsätter sig.
            </seg>
            <seg xml:id="i-edf8e713b1267b59-0">
              Man säger till exempel att vi måste ha konkurrenskraft och lönsamhet,
              men i sitt budgetalternativ skattebelägger oppositionen ytterligare
              saker och därmed minskar lönsamheten och konkurrenskraften för
              den svenska livsmedelsproduktionen.
            </seg>
            <seg xml:id="i-a1ea2a2991e2951f-0">
              Man efterlyser också fortsatta regelförenklingar. Där hoppas
              jag att kammarens ledamöter hjälper mig i det arbete som jag så
              här långt har lyckats med ganska bra, om jag själv får säga det.
              Det är den andra punkten som dessa, vi kan kalla dem småföretagare,
              efterlyser.
            </seg>
            <seg xml:id="i-084d1706138a1ebf-0">
              Den tredje punkten är att vi förändrar attityden, att det blir
              fint att vara primärproducent, att vara bonde och producera det
              som är nödvändigt för att vi ska må väl, nämligen mat.
            </seg>
            <seg xml:id="i-fa85eefe18688235-0">
              Jag vill tillönska ledamoten en god jul och ett gott nytt år.
            </seg>
          </u>
          <note type="speaker" xml:id="i-abd26abd9c898843-0">
            Anf. 216 JENS HOLM (V) replik:
          </note>
          <u who="jens_holm_9bd66a" xml:id="i-2df82edecf7b978a-6">
            <seg xml:id="i-475f3f0d13f02c4c-0">
              Fru talman! Jag vill tacka landsbygdsministern för att han är
              i kammaren och debatterar med oss. Jag har två konkreta frågor.
            </seg>
            <seg xml:id="i-96fa38ac5edd7354-0">
              När jag lyssnade på ministerns intressanta anförande hörde jag
              honom aldrig riktigt beröra frågan om ekologisk produktion, men
              jag kanske missade det. Det tycker jag är en viktig del när vi
              talar om livsmedelsproduktion. Vi har sett att målet att 20 procent
              av landsbygdsarealen ska vara tillägnad ekologisk produktion inte
              har uppnåtts. Det uppgår nu till ungefär 10 procent. Jag undrar
              vilka åtgärder landsbygdsministern tänker vidta för att stimulera
              den ekologiska produktionen.
            </seg>
            <seg xml:id="i-96d62c42a0086b0f-0">
              Min andra fråga rör exportbidragen. Det är vi alla motståndare
              till. Det innebär att EU ger subventioner för att man ska exportera
              överskottet. Det kan vara mjölk, kött, ägg eller något annat.
              Det slår sönder marknader i utvecklingsländer. Trots det har ministern
              vid fem tillfällen via sina tjänstemän i förvaltningskommittéerna
              i Bryssel röstat för höjningar av exportbidrag. Första gången
              var 2006, därefter vid tre tillfällen 2007 och slutligen så sent
              som den 22 januari 2009. Höjningarna gällde kycklingkött, ägg
              och mjölkprodukter. Dumpningen av just dessa produkter går till
              länder som Oman, Sudan, Nigeria, Sri Lanka. Jag undrar om det
              varit ett misstag eller om det är en medveten politik från regeringens
              sida och om ministern kan lova att man i förvaltningskommittéerna
              inte kommer att rösta för höjda exportbidrag fler gånger.
            </seg>
          </u>
          <note type="speaker" xml:id="i-62dac140cc468b6d-0">
            Anf. 217 Landsbygdsminister ESKIL ERLANDSSON (C) replik:
          </note>
          <u who="unknown" xml:id="i-f941d6824ef7764f-30">
            <seg xml:id="i-c1808b0e92b20423-0">
              Fru talman! Vad beträffar den ekologiska produktionen understöds
              den varje år med i storleksordningen 500 miljoner kronor ur landsbygdsprogrammet.
              Det gör vi för att vi är angelägna om att konsumenterna ska tillhandahållas
              de produkter som efterfrågas av en stor konsumentgrupp. Att i
              sammanhanget då tala om ytterligare 10 miljoner är, och nu använder
              jag ordet igen, semantik. Det gör varken till eller från.
            </seg>
            <seg xml:id="i-ad91b33551157710-0">
              Låt mig också säga att jag vet att ganska mycket åkermark i praktiken
              är ekologiskt odlad och skött men inte certifierad. Delvis tror
              jag att det beror på att regelkrångel finns och att det för brukaren,
              bonden, upplevs som alltför ogenomträngligt för att låta sig certifieras.
              I landsbygdsprogrammet finns alltså 500 miljoner kronor varje
              år för detta ändamål.
            </seg>
            <seg xml:id="i-74043880f495fedb-0">
              När det gäller exportbidragen är kammaren helt överens om att
              vi tillsammans får försöka se till att sortera bort det instrumentet
              från den gemensamma jordbrukspolitiken.
            </seg>
            <seg xml:id="i-f3d70e5ba34c317b-0">
              Vid de tillfällen jag kan erinra mig har vår ja-röst inneburit
              att vi har förhindrat ett ännu större bidrag till exportstödet.
              En nej-röst hade lett till att ett annat förslag hade vunnit,
              ett som hade gett än mer pengar i exportsubventioner.
            </seg>
          </u>
          <note type="speaker" xml:id="i-32a2a1c67459868f-0">
            Anf. 218 JENS HOLM (V) replik:
          </note>
          <u who="jens_holm_9bd66a" xml:id="i-2df82edecf7b978a-7">
            <seg xml:id="i-274236567107458b-0">
              Fru talman! Det sistnämnda förstår jag inte. Andra länder som
              är motståndare till exportbidrag, Danmark till exempel, röstar
              nej vid varje tillfälle. Jag förstår inte detta. Om man är motståndare
              röstar man nej till en höjning. Förklara det igen.
            </seg>
          </u>
          <note type="speaker" xml:id="i-9190aa938cc4b546-0">
            Anf. 219 Landsbygdsminister ESKIL ERLANDSSON (C) replik:
          </note>
          <u who="unknown" xml:id="i-f941d6824ef7764f-31">
            <seg xml:id="i-e7b9372918f2c945-0">
              Fru talman! Ibland är det så att det finns tre, fyra eller fem
              förslag på saker och ting. Då kan det vara av vikt att stödja
              det som är minst skadligt genom en ja-röst i stället för att få
              ett förslag som leder till ytterligare mer pengar.
            </seg>
          </u>
          <note type="speaker" xml:id="i-ddf74f9b84632c19-0">
            Anf. 220 JAN-OLOF LARSSON (S):
          </note>
          <u who="jan-olof_larsson_ca07f2" xml:id="i-beab8c714386788d-0">
            <seg xml:id="i-2e8170a545ed07db-0">
              Fru talman! Som har nämnts här förut har talare från miljö- och
              jordbruksutskottet varit uppe i debatten och talat om utvärderingen
              av regeringens politik på några områden. Jag tänkte beröra regeringens
              resultatredovisning för utgiftsområde 23, Areella näringar, landsbygd
              och livsmedel.
            </seg>
            <seg xml:id="i-0d4b1758f2e5f993-0">
              Jag kan inte låta bli att kommentera Bengt-Anders Johanssons
              analyser av den socialdemokratiska oppositionens politik. Tänk
              om han hade haft den självinsikten att han sett konsekvenserna
              av den egna högerpolitiken. Det är tusentals barn som har hamnat
              i fattigdom sedan regeringen tog över. Det är tusentals sjuka
              som drivs från sjukförsäkringen på grund av regeringen.
            </seg>
            <seg xml:id="i-69af0f01fee7e99c-0">
              Under senare delen av 90-talet och början av 2000-talet var det
              den socialdemokratiska regeringen som tillsammans med Centerpartiet
              rensade upp i svensk ekonomi. Vi överlämnade 70 miljarder i överskott
              till högerregeringen år 2006. Det var unikt i Europa. Det var
              det enda landet i Europa som hade ett sådant överskott. Alla andra
              hade underskott.
            </seg>
            <seg xml:id="i-bee2acc3af9a5ed3-0">
              Det övertog alliansregeringen, och snabbt började man dela ut
              pengarna. Så inträdde en kris. Vad hände då? Bengt-Anders Johansson
              säger att om vi hade styrt Sverige hade vi ägt Saab. Det kunde
              vi inte göra. Saab ägdes redan av det mest kapitalistiska landet
              i världen, USA. Där kunde vi inte bjuda över dem på något vis.
            </seg>
            <seg xml:id="i-ce7ffa5d7eb483b5-0">
              Vi hade en näringsminister som sade: Kan man inte sälja Saab
              och Volvo, så lägg ned dem. Det sade man. På samma gång som hon
              sade det satt regeringar i Tyskland, Frankrike och Italien och
              överlade med sina bilindustrier hur man skulle klara krisen. Men
              den svenska regeringen sade: Lägg ned.
            </seg>
            <seg xml:id="i-c2a78289c7a0de4d-0">
              Riksdagen snabbinkallades och avsatte 28 miljarder för att stödja
              140 000 jobb i Sverige. Inte en krona användes. Det är högerpolitik
              och industripolitik. På samma gång subventionerade man städtjänster.
              Hade vi subventionerat Saab och Volvo lika mycket som när vi gick
              hem och städade åt varandra kunde vi ha sålt dem för halva priset.
              Det är en fantastisk industripolitik.
            </seg>
            <seg xml:id="i-372fdc546661e2ad-0">
              Jag träffade företrädare för industrin i förra veckan. I dag
              säger de: Vi har ingen att tala med i regeringen, de vill inte
              tala med industrin. Det är er politik. Det är vad vi ska leva
              av. Det var en liten utvärdering av Högerns obefintliga industripolitik.
            </seg>
            <seg xml:id="i-5338e28d78d5e38d-0">
              Jag går åter till utvärderingen. Den utvärdering som vi har gjort
              i utskottet är oerhört värdefull. Den är värdefull för oss som
              ledamöter så att vi ser att våra gemensamma resurser används på
              rätt sätt och på bästa sätt.
            </seg>
            <seg xml:id="i-9909c5e31fa2b9af-0">
              Vi har kunnat göra den på ett bra sätt tack vare att vi har en
              duktig utredningstjänst. Jag vill passa på att tacka dem för det
              jobb de har lagt ned och för ett bra samarbete med hela utskottet
              i den här frågan.
            </seg>
            <seg xml:id="i-8c1a380d4c758930-0">
              För att kunna göra relevanta uppföljningar måste det finnas mål
              och resultatindikatorer att följa upp. Riksdagen har gång efter
              gång påpekat för regeringen vikten av tydliga och uppföljningsbara
              mål eller resultatindikatorer för att göra det möjligt att följa
              upp i vilken grad målen nås.
            </seg>
            <seg xml:id="i-87bfb32678939e85-0">
              Vi kan konstatera att viljan från regeringen att följa riksdagens
              uppmaning är mindre god. Det finns exempel på att regeringen inte
              redovisar några indikatorer. I vissa fall har tidigare års resultatmål
              bytts ut mot nya så att en långsiktig uppföljning omöjliggörs.
              Det är lätt att få känslan av att regeringen vill försvåra utskottets
              möjligheter att följa upp och analysera de långsiktiga målen.
            </seg>
            <seg xml:id="i-5b0892fb2faafa33-0">
              Fru talman! Ett område som det är ganska lätt att följa upp resultatet
              på är regeringens skrotningskampanj för fiskebåtar. Det är ledsamt
              att ministern gick nu, eftersom det var han som var ansvarig för
              detta.
            </seg>
            <seg xml:id="i-7b4c974b912ee3aa-0">
              Det är många av oss som kommer ihåg den tidigare jordbruksministerns
              och den nuvarande landsbygdsministerns tal här i kammaren och
              hans debattartiklar i Helsingforsstidningarna under 2008. Landsbygdsministern
              lovade att satsa 200 miljoner av skattebetalarnas pengar på att
              skrota fiskebåtar.
            </seg>
            <seg xml:id="i-1a24650dc9d4aeb0-0">
              Det var ett enda syfte. Det gällde att höja lönsamheten i fisket.
              Det skulle satsas 54 miljoner för att få bort torskfisketrålare
              som fiskar i Östersjön. Detta skulle motsvara ca 15 procent av
              kapaciteten. De resterande miljonerna skulle satsas på att öka
              lönsamheten i Västerhavet.
            </seg>
            <seg xml:id="i-f70a2059ef7f8643-0">
              Regeringen skulle skrota 15 procent av fiskeflottan, och på samma
              gång skulle man höja kvoterna och lönsamheten med lika mycket.
              Regeringen hävdade i sin redovisning att fiskeflottan som främst
              fiskar torsk i Östersjön hade minskat med 10 procent. Det skulle
              säkert fungera att lyfta bort 15 procent av den aktiva flottans
              kapacitet samtidigt som kvoterna ökades lika mycket.
            </seg>
            <seg xml:id="i-a377a9ebae0f13aa-0">
              Vad hände? Ökade kvoterna? Minskade fiskeflottan? Ökade lönsamheten?
              Nej, det blev tvärtom. Faktum är att det släpptes in lika mycket
              fiskekapacitet eller till och med mer än det som skrotades bort.
              Det primära målet att öka lönsamheten uppfylldes aldrig. Tvärtom
              minskade lönsamheten.
            </seg>
            <seg xml:id="i-2baf253ec761cde5-0">
              Fru talman! Det är ett tydligt exempel på hur den borgerliga
              regeringen bedriver sin fiskepolitik. Det är också ett tydligt
              exempel på hur regeringen trots att den säger sig värna om våra
              skattepengar slösar bort våra gemensamma resurser.
            </seg>
            <seg xml:id="i-057d4fbb13bda2b4-0">
              Det fanns ingen strategi. Det fanns ingen plan. Det fanns ingen
              relevant uppföljning för att säkerställa att de satsade pengarna
              användes på rätt sätt och om de fått avsedd verkan.
            </seg>
            <seg xml:id="i-659e30a1869e9018-0">
              Det finns naturligtvis vinnare och förlorare i den här affären.
              Vinnare var de som fick 54 miljoner av regeringen. Förlorarna
              var, förutom vi skattebetalare, de som skulle få ökad lönsamhet.
              Resultatet blev det motsatta.
            </seg>
            <seg xml:id="i-cb81ad79c3f3de1e-0">
              Fru talman! Skrotningskampanjen fortsätter på västkusten. Redan
              nu har vi fått signaler om att de som har skrotat sina båtar har
              införskaffat nya.
            </seg>
            <seg xml:id="i-75c0d96ec0232df9-0">
              Här är två rubriker som alla har kunnat ta del av. Två fiskare
              i Halland fick 4,8 miljoner för att skrota sin fiskebåt. Sedan
              köpte de en ny som var under tio meter lång och inte omfattades
              av samma restriktioner. Helst hade jag sett att vi nyttjat pengarna
              till att inte öka kapaciteten på det sättet, säger Eskil Erlandsson
              till Sveriges Radio.
            </seg>
            <seg xml:id="i-e9ab9e60b0e29c61-0">
              En annan rubrik lyder: Skrotning som lönar sig. Fiskare rasar
              mot Fiskeriverkets skrotningskampanj. Göteborgs-Posten kan avslöja
              att de som väljer skrotningsbidrag kan tjäna nästan 2 miljoner
              kronor jämfört med att sälja båten privat. Samtidigt kan de fortsätta
              att fiska som tidigare.
            </seg>
            <seg xml:id="i-5cfb90d52b9d2a79-0">
              Fru talman! Den politik som vi beslutade om här i riksdagen måste
              självfallet kunna utvärderas och följas upp. Det visar inte minst
              det jag framfört här i dag. Många gånger kan vi politiskt vara
              överens om målen och vikten av att vi når målen, men vi kan vara
              oense om hur vi ska nå dit.
            </seg>
            <seg xml:id="i-8d2d8327678d87b6-0">
              Vad gäller lönsamhet i fisket kan vi vara helt överens om att
              när färre delar på samma fångst så ökar lönsamheten. Detta gemensamma
              mål måste uppnås på ett sådant sätt att åtgärden inte får motsatt
              verkan. Slutsatsen blir: Satsa inte våra gemensamma resurser på
              att skrota delar av fiskeflottan.
            </seg>
          </u>
          <note type="speaker" xml:id="i-a6b63b4fe163cedf-0">
            Anf. 221 STAFFAN DANIELSSON (C):
          </note>
          <u who="staffan_danielsson_9b55cc" xml:id="i-b3813380cd3d86ac-0">
            <seg xml:id="i-96c87eb94ea08142-0">
              Fru talman! Kvällen är sen, och som sista talare uppskattar jag
              självfallet att se ut över en välfylld kammares andra bänkrad.
              Tack för det, och tack för ert engagemang och er uppmärksamhet!
            </seg>
            <seg xml:id="i-be40adb2046a5f66-0">
              Vi debatterar alltså det kommande Landsbygdsdepartementets förslag
              till budget för kommande budgetår. Namnändringen från Jordbruksdepartementet
              är naturlig och bra. Även Centerpartiet bytte namn en gång i tiden,
              av en liknande anledning. Både departement och partier utvecklas
              i takt med verkligheten.
            </seg>
            <seg xml:id="i-ab523e4f07b3300a-0">
              Centerpartiet växte fram på den svenska landsbygden och har en
              god politik för hela Sverige, där nyckelord som miljö, företagande
              och tillväxt i hela landet är centrala. Sverige är i dag en aktiv
              och drivande part för att utveckla EU:s gemensamma jordbrukspolitik.
              Jordbruksminister Eskil Erlandsson arbetar hårt för att hämta
              hem till Sverige så mycket som möjligt av både jordbruks-, landsbygds-
              och miljörelaterade stöd och ersättningar.
            </seg>
            <seg xml:id="i-75e4502d6e0aba35-0">
              Även arbetet med att sänka svenska skatter och avgifter ned till
              de nivåer som gäller i vår omvärld är betydelsefullt för att öka
              det svenska jordbrukets konkurrenskraft, och likaså det pågående
              regelförenklingsarbetet. Visst finns det alltid mer att göra,
              och visst är förväntningarna stora, men mycket har faktiskt skett
              och mer är på gång.
            </seg>
            <seg xml:id="i-75adfa84118b9fb3-0">
              Ändå är det en stor utmaning att kunna vända den svenska livsmedelsproduktionens
              kräftgång sedan många år till en helt nödvändig ökning. Det är
              mycket allvarligt att den svenska livsmedelsproduktionen, som
              är bäst i världen på djuromsorg och miljö, har minskat med en
              tredjedel på bara några decennier. Detta är inte så väl känt.
            </seg>
            <seg xml:id="i-060458f74def13a4-0">
              Däremot vet vi nog många att den ekologiska produktionen de senaste
              två decennierna har mångdubblats från en mycket låg nivå till
              att i dag omfatta ca 5 procent av hela den svenska livsmedelsproduktionen.
              På till exempel mjölkområdet och vad gäller åkerareal har man
              nått ännu längre.
            </seg>
            <seg xml:id="i-74acde69bfce2ffe-0">
              Riksdagen har här satt upp mycket precisa mål för ekoproduktionen,
              bland annat vad gäller andelen ekoareal 20 procent och för hur
              mycket den offentliga sektorn ska inköpa av ekologiska livsmedel
              25 procent. Det är höga mål, och trots betydande volymtillväxt
              är det en bit kvar. En del mål har dock nåtts, och de jag har
              nämnt finns kvar men beräknas nås senare än beräknat, enligt utskottets
              betänkande.
            </seg>
            <seg xml:id="i-f828c82b0060dfb2-0">
              Socialdemokraterna, Vänsterpartiet och Miljöpartiet vill höja
              målen och även ekostödet med 10 miljoner kronor, som vi har hört
              tidigare i dag, trots att det redan är ett av de mest generösa
              i EU. Man vill också införa en nygammal skatt på handelsgödsel
              över 300 miljoner kronor per år och ytterligare öka djurskyddskontrollerna,
              höja avgifter med mera.
            </seg>
            <seg xml:id="i-2e9f2015d3425c9f-0">
              Den rödgröna oppositionens politik ökar ekoproduktionen ytterligare;
              det är möjligt. Och självfallet är den värd all respekt och ska
              ha stöd efter sina miljöfördelar. Det är vi överens om. Men vad
              händer med den samlade svenska livsmedelsproduktionen?
            </seg>
            <seg xml:id="i-bbe3d9e5b12b0c99-0">
              Här vill regeringen öka konkurrenskraften genom sina olika åtgärder,
              så att den sedan många år nedåtgående trenden ska kunna brytas
              och bli till en ökning. Produktionen har sjunkit med en tredjedel,
              till förfång för både Sveriges öppna landskap, gårdar, förädlingsindustrin
              och en god djuromsorg och miljö.
            </seg>
            <seg xml:id="i-57003472ffeb57b3-0">
              Regeringens åtgärder är alltså helt nödvändiga, men vart leder
              oppositionens förslag? Man vill på fullt allvar försämra lönsamheten
              i det vanliga miljövänliga svenska jordbruket, som är bäst i världen.
              Detta är helt kontraproduktivt. Jag menar att era förslag kommer
              att minska den svenska jordbruksproduktionen ytterligare och leda
              till en än större import från jordbruk med sämre djuromsorg och
              sämre miljöpåverkan.
            </seg>
            <seg xml:id="i-e3d455429e3b7d62-0">
              Om den svenska livsmedelsproduktionen minskar och vi i stället
              ökar importen från andra länder runt Östersjön, vars jordbruk
              läcker mer, innebär det att växtnäringsläckaget till Östersjön
              minskar? Nej, tvärtom, det ökar.
            </seg>
            <seg xml:id="i-e521d0dc523749d4-0">
              De gröna näringarna, alltså jord- och skogsbruket och trädgårdsnäringen,
              är näringar med stor betydelse för jobben och ekonomin. De utgör
              landsbygdens ryggrad och står för en betydande andel av Sveriges
              bnp, rekreation och miljövärden.
            </seg>
            <seg xml:id="i-4f42199206be6d4a-0">
              I reda pengar tillför de gröna näringarna Sveriges ekonomi långt
              över 200 miljarder kronor och har större betydelse än många av
              landets traditionellt stora industrier. I många kommuner på landsbygden
              står de gröna näringarna för vart fjärde jobb, och i hälften av
              landets 290 kommuner är minst 18 procent av sysselsättningen beroende
              av dem. Det är alltså ett viktigt område vi diskuterar här i kammaren
              i dag.
            </seg>
            <seg xml:id="i-9d92da7cba4e420e-0">
              Inom jordbruksområdet innehåller den budget som alliansregeringen
              presenterade i höstas åtskilliga förslag som ska stärka de svenska
              gröna näringarna. Det mest konkreta exemplet är kanske den 320
              miljoner kronor stora satsningen på Matlandet Sverige, som syftar
              till att skapa fler jobb och högre tillväxt i hela landet. Genom
              att till exempel förbättra rådgivningen till små livsmedelsföretag
              och fortsätta nedsättningen av de avgifter som slakterierna betalar
              för den obligatoriska köttkontrollen möjliggör vi framväxten av
              nya konkurrenskraftiga livsmedelsföretag.
            </seg>
            <seg xml:id="i-306878dfebd10521-0">
              Svenskt jordbruks konkurrenskraft behöver alltså stärkas, och
              alliansregeringen med jordbruksministern som banerförare har genomfört
              en rad åtgärder i denna riktning sedan förra valet. Mer behövs
              dock. Jordbruksnäringen har självklart huvudansvaret men måste
              för att kunna vända utvecklingen få full uppbackning från regering
              och riksdag, från förädlingsindustri och handel, från myndigheter
              och genom en kvalitetsinriktad offentlig upphandling med mera.
            </seg>
            <seg xml:id="i-1d05c1d5aa893fb3-0">
              Andelen importerade livsmedel har ökat under en längre period,
              och i dag importerar vi snart hälften av alla våra livsmedel.
              Därför välkomnar jag att regeringen har tagit initiativ till en
              högnivågrupp som analyserar situationen och hur den negativa trenden
              ska kunna brytas. Det är uppenbart att det för att den ska kunna
              brytas krävs en kraftsamling från alla goda krafter inom näringen,
              med stöd från politiken, industrin, handeln, myndigheter och konsumenter.
            </seg>
            <seg xml:id="i-b7ea798a59ad7e99-0">
              Inga stenar får lämnas orörda här. Det handlar om fortsatta regelförenklingar,
              där jordbruksministern ju är drivande. Det handlar om jämbördiga
              skatter med omvärlden, där regeringen ju har agerat. Det handlar
              också om en offentlig upphandling som ställer motsvarande djuromsorgs-
              och miljökrav som ställs på det svenska jordbruket jordbruksministern
              jobbar på åt det hållet och mycket mera.
            </seg>
            <seg xml:id="i-f7e50c3a68e0289f-0">
              Matlandet Sverige innehåller som en grundläggande punkt att livsmedelsproduktionens
              förutsättningar ska stärkas. Det är insiktsfullt och bra, tycker
              jag, att De rödgröna också inser lägets allvar och ställer sig
              bakom tankarna på en kraftsamling för att vända livsmedelsproduktionen.
              Exakt i vilka former detta ska ske och vad det ska kallas är faktiskt
              mindre intressant. Som landsbygdsministern sade: Det är semantik.
              Det viktiga är att det sker och att det sker så fort som möjligt.
            </seg>
            <seg xml:id="i-1d2aee7d225ff5ba-0">
              Matlandet Sverige är i full gång, förstärks och innehåller en
              livsmedelsstrategi. Högnivågruppen lämnar snart sin rapport. Låt
              detta viktiga arbete och denna för det svenska jordbruket livsviktiga
              debatt nu blomma ut i åtgärder som möjliggör för alla de svenska
              lantbrukare som inget hellre önskar än att kunna investera i ökad
              produktion att också kunna göra det!
            </seg>
            <seg xml:id="i-c6f682cfaa1cf0ea-0">
              Jordbruksdepartementet var det departement som var mest framgångsrikt
              i sitt regelförenklingsarbete under förra mandatperioden. Mellan
              2006 och 2008 minskade departementet sina kostnader med 33,5 procent
              vilket innebär en kostnadsminskning från ca 9 miljarder kronor
              till ca 6 miljarder.
            </seg>
            <seg xml:id="i-9da0004acdc7954e-0">
              Jag vet att landsbygdsministern har ställt siktet ännu högre
              den här mandatperioden, och det känns lovande. För att den minskade
              regelbördan verkligen ska kännas hos den enskilde lantbruksföretagaren
              krävs dock att också övriga departement arbetar lika målmedvetet
              inom detta område.
            </seg>
            <seg xml:id="i-d3665dd0a981c50c-0">
              Det finns mycket mer att kommentera på detta stora ansvarsområde
              som jordbruksutskottet nu diskuterar, men jag stannar här.
            </seg>
          </u>
          <note xml:id="i-2a43ef1204c5046a-0">
            Med detta, fru talman, yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker" xml:id="i-4aee431460f2dd38-0">
            Anf. 222 KEW NORDQVIST (MP) replik:
          </note>
          <u who="kew_nordqvist_17746c" xml:id="i-5666085cc75f3b2d-1">
            <seg xml:id="i-157528cb4f0fc910-0">
              Fru talman! Med risk att bli lynchad denna sena timme tänkte
              jag ställa några frågor till Staffan och tacka för inlägget.
            </seg>
            <seg xml:id="i-69b8c86f47784c37-0">
              Staffan sade att Sverige måste ställa samma krav på importen
              vad gäller miljö och djuromsorg som vi ställer hemma, ungefär
              så. Jag håller med, men det beror på EU. Jag har en liten kommentar
              där: Borde inte LRF ha tänkt på det innan man propagerade för
              att vi skulle gå med i EU?
            </seg>
            <seg xml:id="i-3949c24dbbfd01d4-0">
              Varför har ni inte drivit frågan om obligatorisk ursprungsmärkning
              av kött?
            </seg>
            <seg xml:id="i-427d8a18da40fbcb-0">
              Umgås Centern fortfarande med tankar på handel med utsläppsrätter
              på kväve och fosfor?
            </seg>
          </u>
          <note type="speaker" xml:id="i-4cfafe9961768f62-0">
            Anf. 223 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-b3813380cd3d86ac-1">
            <seg xml:id="i-336926e538ad5167-0">
              Fru talman! Tack, Kew, för dina frågor! Jag ska försöka svara
              på dem. Du diskuterade mycket eko i ditt inlägg, bara eko. Du
              och andra sade ingenting om det vanliga miljövänliga jordbruket.
              Jag bara noterade det.
            </seg>
            <seg xml:id="i-bc81d981d07cb094-0">
              Jag är liksom jordbruksministern liberal och tror på en fri handel
              över världen. Däremot sade jag att när vi upphandlar mat i vår
              offentliga verksamhet myndigheter, kommuner och landsting tycker
              jag att det är självklart att man ställer kvalitetskrav i upphandlingen
              som är av samma karaktär som de som vi ställer på de svenska lantbrukarna
              när de ska producera maten. Där sviker man i dag från den offentliga
              sektorn. Det finns instrument, Miljöstyrningsrådet och så vidare.
              Jag tror att vi kan vara överens om att man ska ställa de kraven.
              Därtill kan man ställa krav på andelen eko. Man har olika instrument
              till sitt förfogande.
            </seg>
            <seg xml:id="i-42559515657833ff-0">
              Handel med utsläppsrätter utreds, och vi får se var det landar,
              om vi kan ha det även inom jordbruket. Det är inte framme i dag,
              det är en fråga på sikt som jag inte går vidare in på nu.
            </seg>
            <seg xml:id="i-0416f6e493df15be-0">
              Jag kan ställa en fråga till dig, Kew. Du sade inget om det faktum
              att 95 procent av produktionen har minskat med en tredjedel, över
              hälften är snart importerad mat från andra länder. Är det något
              bekymmer för Miljöpartiet? Ni diskuterar en viktig nisch och inte
              huvudvolymen, mat producerad med bästa metoder inom det konventionella
              jordbruket.
            </seg>
          </u>
          <note type="speaker" xml:id="i-f60def175705a5ae-0">
            Anf. 224 KEW NORDQVIST (MP) replik:
          </note>
          <u who="kew_nordqvist_17746c" xml:id="i-5666085cc75f3b2d-2">
            <seg xml:id="i-a7ece14a59d4f5a9-0">
              Fru talman! Jag tyckte att jag var rätt tydlig i mitt anförande
              med att vi är oroliga för den minskande åkerarealen och då naturligtvis
              även produktionen.
            </seg>
            <seg xml:id="i-12a9e7b2e40071c1-0">
              Jag har funderat lite grann varför produktionen minskar, men
              inte arealen lika mycket. Jag vet inte om ett svar kan vara hästnäringen.
              Jag vet inte om du har några synpunkter på det.
            </seg>
            <seg xml:id="i-4c25414915675010-0">
              Jag har indirekt berört det konventionella lantbruket genom att
              med viss emfas hävda att vi ska återinföra konstgödselavgiften
              och att den ska gå tillbaka till näringen i form av bland annat
              landsbygdsstöd eller stöd till Greppa näringen eller till hästforskningen
              som tidigare.
            </seg>
            <seg xml:id="i-d09f057245cef29e-0">
              Det vill jag gärna ha en kommentar till.
            </seg>
          </u>
          <note type="speaker" xml:id="i-15b0e1f82032d0c5-0">
            Anf. 225 STAFFAN DANIELSSON (C) replik:
          </note>
          <u who="staffan_danielsson_9b55cc" xml:id="i-b3813380cd3d86ac-2">
            <seg xml:id="i-b9547b1a1267623d-0">
              Fru talman! Det allvarliga är att även arealen minskar, med 5
              procent enligt den utvärdering som utskottet har gjort. I förhållande
              till den samlade produktionen har minskningen sedan några decennier
              varit en tredjedel. Vi importerar alltså den maten i stället djur
              som har det sämre och från jordar som läcker mer, i stor utsträckning
              till Östersjön. Den utvecklingen måste brytas.
            </seg>
            <seg xml:id="i-f6fce1496c26b876-0">
              Som jag sade tidigare gillar jag att oppositionen diskuterar
              livsmedelsstrategin, som Helén Pettersson gjorde, och frågar:
              Hur kan vi vända detta? Det är bra. Det är trist att ni vill lägga
              på skatter och försämra konkurrenskraften, men det är bra att
              ni har en medvetenhet om bekymren. Vi kanske kan mötas där på
              något vis.
            </seg>
            <seg xml:id="i-27456e0e495ecb2c-0">
              Handelsgödsel är inte, som Irene Oskarsson sade, det stora bekymret
              för Östersjön. Kew sade i sitt inlägg att 200 000 ton läggs på
              jordarna och läcker ut. Så är det inte. Det ger stora skördar
              och mat. Det är ett växtnäringsämne. Det som är viktigt för att
              minska växtnäringsläckaget är doseringen av handelsgödsel. En
              massa handelsgödsel läggs på, ibland kommer det regn och man har
              inga grödor där. Det är viktigt att åtgärda. Där har vi ett arbete
              på gång, vi måste göra bägge två.
            </seg>
            <seg xml:id="i-09da8a0c50d76881-0">
              Handelsgödselskatt som ni vill införa har inget annat land i
              världen. Handelsgödsel har blivit kraftigt dyrare de senaste tio
              åren i takt med oljeprisets ökning. Det kommer att försämra resultatet
              för de lantbrukare som använder handelsgödsel. Sedan använder
              ni det till allmänna åtaganden som samhället borde ha fixat. Man
              får betala för det, och det minskar lönsamheten. Det gör att en
              del lägger av och att vi ökar importen från utlandet. Det är inte
              bra.
            </seg>
          </u>
          <note xml:id="i-5e62af8215932804-4">
            Överläggningen var härmed avslutad.
          </note>
          <note xml:id="i-d0066c28483b0b64-0">
            19 § Beslut om förlängd motionstid
          </note>
          <note xml:id="i-01fc5e76c923baa9-0">
            Kammaren biföll talmannens förslag att motionstiden för prop.
            2010/11:48 Ändrade bestämmelser om punktskatteförfarandet vid
            proviantering skulle förlängas till fredagen den 21 januari 2011
            .
          </note>
          <note xml:id="i-7b0c345a700d5c63-0">
            20 § Bordläggning
          </note>
          <note xml:id="i-f20d8c87e2d226b2-0">
            Anmäldes och bordlades
          </note>
          <note xml:id="i-1b3ebe34c5b216dc-0">
            21 § Anmälan om frågor för skriftliga svar
          </note>
          <note xml:id="i-d4e24c151d4b86d7-0">
            Anmäldes att följande frågor för skriftliga svar framställts
          </note>
          <note xml:id="i-360f66b4e19af99a-0">
            den 15 december
          </note>
          <note xml:id="i-f1f61713886af614-0">
            Johan Andersson
          </note>
          <note xml:id="i-e8ea72ce7e85041b-0">
            Jonas Sjöstedt
          </note>
          <note xml:id="i-a1b1280b502ff138-0">
            Hans Linde
          </note>
          <note xml:id="i-d72b241932c525ce-0">
            Frågorna redovisas i bilaga som fogats till riksdagens snabbprotokoll
            tisdagen den 21 december.
          </note>
          <note xml:id="i-3bd03d99b3908fe1-0">
            22 § Anmälan om skriftliga svar på frågor
          </note>
          <note xml:id="i-2c1793fc65c07e93-0">
            Anmäldes att skriftliga svar på följande frågor inkommit
          </note>
          <note xml:id="i-360f66b4e19af99a-1">
            den 15 december
          </note>
          <note xml:id="i-0d52f0b35a225856-0">
            Hans Olsson
          </note>
          <note xml:id="i-e0e09d2b4e59f4eb-0">
            Eva Olofsson
          </note>
          <note xml:id="i-35b68dd68e451aa7-0">
            Carina Moberg
          </note>
          <note xml:id="i-f4bc096b397f4ad4-0">
            Désirée Pethrus Engström
          </note>
          <note xml:id="i-1156fd98dbaed32c-0">
            Lennart Axelsson
          </note>
          <note xml:id="i-1df2136e199b4e1a-0">
            Billy Gustafsson
          </note>
          <note xml:id="i-8a2da95e93ded602-0">
            Isak From
          </note>
          <note xml:id="i-ef16ac9e141967da-0">
            Peter Hultqvist
          </note>
          <note xml:id="i-ef16ac9e141967da-1">
            Peter Hultqvist
          </note>
          <note xml:id="i-b665febd8a335d78-0">
            Agneta Gille
          </note>
          <note xml:id="i-d546b75a97ac2a10-0">
            Anders W Jonsson
          </note>
          <note xml:id="i-7cb47fd43b0cdedd-0">
            Ulla Andersson
          </note>
          <note xml:id="i-4caf41fab88fdf4d-0">
            Penilla Gunther
          </note>
          <note xml:id="i-03f2d77c4494d4ba-0">
            Roger Haddad
          </note>
          <note xml:id="i-6911a2402b910b14-0">
            Ann-Kristine Johansson
          </note>
          <note xml:id="i-4728424ccc1a336b-0">
            Christina Karlsson
          </note>
          <note xml:id="i-02546ed7a4376976-0">
            Marie Nordén
          </note>
          <note xml:id="i-e0e09d2b4e59f4eb-1">
            Eva Olofsson
          </note>
          <note xml:id="i-e8ea72ce7e85041b-1">
            Jonas Sjöstedt
          </note>
          <note xml:id="i-72ed6acb5aa80663-0">
            Maria Stenberg
          </note>
          <note xml:id="i-096b80a3bbf64068-0">
            Gunvor G Ericson
          </note>
          <note xml:id="i-f7a80d6b38cdbea7-0">
            Svaren redovisas i bilaga som fogats till riksdagens snabbprotokoll
            tisdagen den 21 december.
          </note>
          <note xml:id="i-fe0b07997358b000-0">
            23 § Kammaren åtskildes kl. 22.37.
          </note>
          <note xml:id="i-984b814c84bb311b-0">
            Förhandlingarna leddes
          </note>
          <note xml:id="i-39838d3be383ed26-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
