<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--30</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ____________________________________________________________________
          </note>
          <note>
            1 § Utökning av antalet suppleanter i vissa utskott
          </note>
          <note>
            Valberedningen hade, enligt ett till kammaren inkommet protokollsutdrag,
            på begäran av miljöpartiets riksdagsgrupp tillstyrkt att antalet
            suppleanter skulle utökas enligt följande:
          </note>
          <note>
            från 20 till 21 i finansutskottet från 19 till 20 i skatteutskottet
            från 17 till 18 i lagutskottet från 21 till 22 i utrikesutskottet
            från 19 till 20 i socialförsäkringsutskottet från 19 till 20 i
            trafikutskottet från 19 till 20 i jordbruksutskottet från 20 till
            21 i näringsutskottet
          </note>
          <note>
            Kammaren medgav dessa utökningar.
          </note>
          <note>
            2 § Val av extra suppleanter i vissa utskott
          </note>
          <note>
            Företogs val av extra suppleanter i vissa utskott.
          </note>
          <note>
            Kammaren medgav att valen fick ske i ett sammanhang.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i finansutskottet
          </note>
          <note>
            Ewa Larsson (mp)
          </note>
          <note>
            suppleant i skatteutskottet
          </note>
          <note>
            Birger Schlaug (mp)
          </note>
          <note>
            suppleant i lagutskottet
          </note>
          <note>
            Roy Ottosson (mp)
          </note>
          <note>
            suppleant i utrikesutskottet
          </note>
          <note>
            Yvonne Ruwaida (mp)
          </note>
          <note>
            suppleant i socialförsäkringsutskottet
          </note>
          <note>
            Marianne Samuelsson (mp)
          </note>
          <note>
            suppleant i trafikutskottet
          </note>
          <note>
            Ewa Larsson (mp)
          </note>
          <note>
            suppleant i jordbruksutskottet
          </note>
          <note>
            Roy Ottosson (mp)
          </note>
          <note>
            suppleant i näringsutskottet
          </note>
          <note>
            Birger Schlaug (mp)
          </note>
          <note>
            3 § Meddelande om avliden ledamot
          </note>
          <note>
            Förste vice talmannen meddelade att dödsfallsintyg inkommit från
            Skattemyndigheten i Gotlands län för Claes-Göran Larsson med angivande
            av dödsdatum den 28 september 1994.
          </note>
          <note>
            Intyget lades till handlingarna.
          </note>
          <note>
            4 § Meddelande om ändring i kammarens sammanträdesplan
          </note>
          <note>
            Förste vice talmannen meddelade att arbetsplenum torsdagen den
            1 december skulle utgå. Kammaren skulle sammanträda för interpellationssvar
            kl. 12.00.
          </note>
          <note>
            5 § Justering av protokoll
          </note>
          <note>
            Justerades protokollen för den 21 och 22 november.
          </note>
          <note>
            6 § Svar på interpellation 1994/95:22 om kontinuerlig kompetensutveckling
          </note>
          <note>
            Anf. 1 Utbildningsminister CARL
          </note>
          <note>
            THAM (s):
          </note>
          <note>
            Herr talman! Beatrice Ask har frågat mig dels vilka åtgärder
            regeringen avser att vidta för att svara mot de snabbt ökade behoven
            av kontinuerlig kompetensutveckling, dels om regeringen kommer
            att låta utreda någon form av utbildningskonton som finansieringsform
            för vuxnas kompetensutveckling.
          </note>
          <note>
            Det råder en allmän enighet i vårt land om betydelsen av ökad
            kunskap och utbildning. Näringslivets konkurrenskraft liksom samhällsutvecklingen
            i stort är i högsta grad beroende av den allmänna utbildningsnivån
            likaväl som av yrkesskicklighet och professionalism. Sedan lång
            tid tillbaka råder också enighet om att en individs utbildning
            inte kan ses som något som avslutas i ungdomsåren efter genomgångna
            skolor. Den enskilde kan och måste återkomma till studier av olika
            slag under hela sin aktiva yrkesperiod. Betydelsen av denna
          </note>
          <note>
            "återkommande utbildning" eller "livslångt lärande"
          </note>
          <note>
            betonas också i de många rapporter som inkommit under namnet
            Agenda 2000. I rapporterna finns en rad synpunkter och idéer som
            kan ge en värdefull grund för det fortsatta arbetet.
          </note>
          <note>
            Det finns emellertid viktiga aspekter som inte närmare belyses
            eller kommenteras i alla dessa rapporter. De i djupare mening
            kulturella och sociala följderna av den tekniska och ekonomiska
            omdaningen diskuteras inte. Det talas med all rätt mycket om konkurrenskraft
            men litet om vad för slags samhälle vi egentligen vill ha. Hur
            skall man förhindra att kunskapssamhället blir ett socialt och
            kulturellt än mer skiktat samhälle, där gapen i kunskap och inkomster
            ökar mellan olika klasser och mellan män och kvinnor? Och, framför
            allt, hur skall vi utforma utbildningen så att den inte bara svarar
            mot förutsedda behov utan också långsiktigt styr samhällsutvecklingen?
          </note>
          <note>
            Jag saknar också i dessa rapporter ungdomens röster. När vi talar
            om utbildningsbehoven och samhället på andra sidan sekelskiftet,
            talar vi om ett samhälle som måste präglas av dem som är unga
            i dag. Vilken Agenda har de ungdomar som i dag går i skolan eller
            högskolan? Allt detta är frågor som kräver vidare analys och diskussion,
            och jag överväger för närvarande i vilka former detta bäst skall
            ske. De direktiv rörande former för kontinuerlig kompetensutveckling
            som fastställdes av den föregående regeringen har jag funnit alltför
            begränsade i sin uppläggning. Regeringen har därför beslutat att
            återkalla dem.
          </note>
          <note>
            Utbildning handlar om långt mer än kunskaper och färdigheter
            för ett yrkesliv och arbetsmarknadens behov. Utbildning har ett
            självklart värde i sig.
          </note>
          <note>
            Det ger den enskilde möjlighet att leva ett rikt liv, att ta
            aktiv del i kultur- och föreningsliv, att delta i politiskt och
            fackligt arbete, ge chanser till ökat självförtroende och stimulerar
            det internationella intresset. Det livslånga lärandet har således
            en avgörande betydelse för den enskilda individens kulturella
            och sociala livskvalitet - såväl i yrkeslivet som i samhällslivet
            i stort. Vi får inte glömma att det i
          </note>
          <note>
            Sverige, trots omfattande utbildningssatsningar, fortfarande
            finns närmare 700 000 människor med
          </note>
          <note>
            15-40 år kvar i arbetslivet som endast har en grundskoleutbildning
            och många som har högst tvåårig gymnasieskola. Därför måste ett
            samlat kunskapslyft komma till stånd.
          </note>
          <note>
            Vad kan vi då göra för att skapa förutsättningar för detta nationella
            kunskapslyft? Det kräver naturligtvis insatser av alla: staten
            och kommunerna, näringslivet, de fackliga organisationerna, folkbildningen
            och självklart de enskilda individerna. Vi måste helt enkelt satsa
            mer på utbildning och kunskap.
          </note>
          <note>
            Sverige har ett väl utbyggt utbildningssystem -
          </note>
          <note>
            komvux, folkbildning, universitet och högskolor.
          </note>
          <note>
            Systemet kan erbjuda vuxenutbildning i olika former så att den
            passar människors skilda behov och erfarenheter. Genom att den
            tekniska utvecklingen snabbt ger nya effektiva metoder för kunskapsöverföring,
            ser jag också distansutbildning som en stor potential när det
            gäller tillgänglighet till utbildning.
          </note>
          <note>
            Jag pekade nyligen här i kammaren på möjligheten att även i Sverige
            skapa förutsättningar för en högskola med ett brett utbildningsutbud
            som når många människor ungefär som det brittiska Open University.
            Här finns redan en rad intressanta idéer och uppslag, och jag
            avser att gå vidare med dessa frågor.
          </note>
          <note>
            Det är också en självklar uppgift för arbetsgivare i såväl näringsliv
            som offentlig sektor att tillsammans med de fackliga organisationerna
            skapa förutsättningar som ger anställda möjligheter till återkommande
            utbildning och personalutveckling i arbetslivet. Jag utgår från
            att denna fråga blir föremål för diskussion i de nu pågående avtalsförhandlingarna.
          </note>
          <note>
            Regeringen har i den ekonomisk-politiska proposition som nyligen
            förelagts riksdagen föreslagit en rad utbildningsinsatser i det
            korta perspektivet.
          </note>
          <note>
            En omfattande satsning föreslås bl.a. på arbetsmarknadsutbildning,
            komvux, högskoleutbildning, folkbildning och utbildningsvikariat.
            Jag vill också påminna om att regeringen i denna proposition föreslår
            att systemet med utbildningsbidrag med lånedel för arbetslösa
            slopas och ersätts med det mer förmånliga utbildningsbidraget
            fullt ut.
          </note>
          <note>
            Ytterligare insatser diskuteras nu inom kansliet inom ramen för
            arbetet med budgetpropositionen.
          </note>
          <note>
            Vidare vill jag peka på att det ingår i uppdraget till den särskilde
            utredaren av kvalificerad eftergymnasial yrkesutbildning att komma
            med förslag till åtgärder för återkommande utbildning.
          </note>
          <note>
            Beatrice Ask har också ställt en fråga om utbildningskonton.
            Enligt min mening är detta förslag, som det hittills framkommit,
            inte någon lämplig form för att stimulera utbildning. Förslaget
            om utbildningskonto bygger på skattebefrielse genom avdragsrätt
            och skulle gynna redan välutbildade som kan förutsättas ha råd
            att finansiera sin vidare utbildning. I ett mycket pressat statsfinansiellt
            läge kan det inte vara en prioriterad uppgift att med samhällsmedel
            - med hjälp av skatteavdrag - subventionera redan gynnade grupper.
            Man bör i stället med samhällets medel stödja dem som är mest
            i behov av utbildning. Vi bör därför åstadkomma en rättvis och
            studiemotiverande studiefinansiering.
          </note>
          <note>
            Det ligger nu på den parlamentariska studiestödskommitté som
            kommer att tillsättas inom kort att göra en samlad översyn av
            alla studiesociala aspekter.
          </note>
          <note type="speaker">
            Anf. 2 BEATRICE ASK (m):
          </note>
          <u who="beatrice_ask_30a28b" xml:id="i-d526d21018e34abf" next="cont">
            <seg>
              Herr talman! Jag vill börja med att tacka utbildningsministern
              för svaret. Det är väl att utbildningsministern anser att det
              råder allmän uppslutning kring insikten om behoven av ökad kunskap
              och utbildning. Samma sak gäller naturligtvis insikten om att
              utbildning inte bara har en nyttoaspekt, utan framför allt innebär
              utbildning möjligheter till personlig utveckling och bildning
              i dess djupare mening.
            </seg>
            <seg>
              Det var nu inte dessa allmänna värderingar som jag ville veta
              mer om genom mina frågor. Jag vill veta om regeringen delar uppfattningen
              att Sverige är i behov av ett rejält lyft när det gäller kunnande
              och kompetens och vilka idéer den socialdemokratiska regeringen
              har för att klara en sådan utmaning.
            </seg>
            <seg>
              Verkligheten är ju den att Sverige ligger efter omvärlden i flera
              avseenden när det gäller utbildning. Med den volym som vi har
              i dag vad gäller grundskola och gymnasieskola tar det mellan 15
              och
            </seg>
            <seg>
              20 år innan 85-90 % av arbetskraften har utbildning motsvarande
              gymnasienivå. Det är nivåer som USA
            </seg>
            <seg>
              och Tyskland når redan detta 90-tal. Motsvarande problem finns
              när det gäller eftergymnasial utbildning, trots den mycket snabba
              volymökning av antalet högskoleplatser som gjorts under de senaste
              åren.
            </seg>
            <seg>
              Den förra regeringen tog detta på mycket stort allvar. Vi står
              mitt uppe i en snabb utveckling på alla områden. Och för Sveriges
              vidkommande är det absolut nödvändigt att ligga i täten när det
              gäller kunskaper. Det handlar inte om bredd eller elit, det handlar
              om nödvändigheten att göra ett lyft på många olika nivåer.
            </seg>
            <seg>
              Jag finner det närmast anmärkningsvärt att utbildningsministern
              i sitt svar mer tycks bekymra sig över effekterna om vi i Sverige
              lyckats göra något åt problemet, än hur man rent konkret skall
              gå till väga för att inte fortsätta halka efter omvärlden. Det
              är som om en sprinterlöpare mitt i ett avgörande heat skulle stanna,
              sätta sig ner och fundera över var han skall ställa segerpokalen
              eller vad han skall göra med prispengarna. Om man befinner sig
              mitt i en tävling, vilket Sverige gör, är det inte läge att börja
              filosofera över om man skall vara med i tävlingen över huvud taget
              eller vad man skall göra i händelse av att man hamnar på prispallen.
            </seg>
            <seg>
              Utredningen, vars direktiv den socialdemokratiska regeringen
              återkallat, gällde formerna för vuxnas kontinuerliga kompetensutveckling;
              det är något annat än kompensatorisk vuxenutbildning.
            </seg>
            <seg>
              Det är naturligtvis inte särskilt märkvärdigt att en ny regering
              vill peta i direktiv, men jag vill ändå fråga utbildningsministern
              om ifall vi är överens om att det är nödvändigt att utreda former
              och finansiering av detta utbildningsbehov.
            </seg>
            <seg>
              Anledningen till att jag tycker att en sådan utredning är viktig
              är att vi i dag faktiskt inte vet hur vi skall kunna klara detta,
              delvis nya, utbildningsbehov. Jag tror inte ett dugg på allmänna
              deklarationer om att alla skall satsa på utbildning. Det är ju
              enkelt att säga, men de många enskilda människornas möjligheter
              och incitament för att faktiskt också i medelåldern kunna bita
              i kunskapens äpple är inte självklara.
            </seg>
            <seg>
              Utbildningsministern antyder i sitt svar att de välutbildade
              själva kan betala sin vidare utbildning.
            </seg>
            <seg>
              Så är det kanske, men frågan gäller inte detta fåtal.
            </seg>
            <seg>
              Den politiska uppgiften är att se till att hundratusentals andra
              - också sådana som har en hyftad utbildning från början - deltar
              i en kontinuerlig kompetenshöjning. Såvitt jag förstår, vet varken
              utbildningsministern eller jag hur det skall kunna ske i den omfattning
              som faktiskt kan bli nödvändig. Att föra in alla dessa människor
              i Komvux eller någon liknande utbildning är ju inte så enkelt.
              Jag är inte heller så säker på att det skulle bli bra.
            </seg>
            <seg>
              Min andra fråga gäller mer konkret regeringens inställning till
              att utreda någon form av utbildningskonto för finansiering av
              kontinuerlig kompetenshöjning. Av svaret förstår jag att den socialdemokratiska
              regeringen ännu inte vill diskutera den saken. Från Moderaternas
              sida har vi inom ramen för Agenda 2000-arbetet visat ett visst
              intresse för detta. De olika förslagen är intressanta, även om
              de har sina brister. Det är synd om utbildningsministern avskriver
              möjligheterna till nytänkande på detta tidiga stadium, utan att
              han har några egna bättre förslag.
            </seg>
            <seg>
              Mina frågor är: Blir det någon utredning om formerna för kompetenshöjning
              framöver? När kommer den i så fall? Hur ser regeringen på finansieringsformen?
            </seg>
          </u>
          <note>
            Anf. 3 Utbildningsminister CARL
          </note>
          <u who="beatrice_ask_30a28b" prev="cont">
            <seg>
              THAM (s):
            </seg>
            <seg>
              Herr talman! Först vill jag lämna en litet mer allmän kommentar.
              Jag ser nog inte på samhällsutvecklingen som på ett sprinterlopp.
              Det tror jag inte att människor i allmänhet gör heller. En satsning
              på utbildning är ju motiverad av att vi vill ha ett samhälle där
              människor är välutbildade, både för deras yrkesverksamhet och
              för deras förmåga och kapacitet att på olika sätt orientera sig
              i tillvaron.
            </seg>
            <seg>
              Det finns ett starkt behov av att vi ökar vår kompetens och vårt
              kunnande på olika nivåer; det håller jag med om fullständigt.
              Men vi behöver inte se det som en tävlan med andra länder, snarare
              bör vi se det som en del i en allmän höjning av kunskapen och
              förmågan att utnyttja den för olika sociala och individuella behov
              också internationellt. Det kanske inte har så stor betydelse,
              men jag tror att det återspeglar något skilda synsätt på utbildningen.
            </seg>
            <seg>
              När jag gick igenom Utbildningsdepartementets kommentarer till
              Agenda 2000 fann jag mycket stor tyngd lagd på just tävlings-
              och konkurrensmomentet.
            </seg>
            <seg>
              Jag vill inte ett ögonblick bestrida betydelsen av utbildning
              för vår konkurrenskraft, men det är -
            </seg>
            <seg>
              som jag sade i mitt svar - inte den enda aspekten på utbildning.
              För individen är det långt ifrån den viktigaste.
            </seg>
            <seg>
              Vi är helt överens om, vilket också mycket kraftfullt har markerats
              i regeringsdeklarationen, att det behövs ett nationellt kunskapslyft.
              Det gäller då att många olika grupper i samhället bidrar till
              detta.
            </seg>
            <seg>
              Som Beatrice Ask väl känner till kan ju inte en minister styra
              alla olika tänkbara skolor, organisationer och företag som kan
              tänkas vara intresserade av detta. Det är något som också måste
              växa fram i samhället. Därför nämnde jag avsiktligt frågan om
              avtalsrörelsen och arbetsmarknadens parter.
            </seg>
            <seg>
              Det är nödvändigt att frågan om utbildning också blir en fråga
              för dessa parter. Jag hoppas att den nu pågående avtalsrörelsen
              skall ge ett lyft i detta avseende. Vi får då se hur regeringen
              kan bidra till att stimulera sådana satsningar. Det är för tidigt
              att uttala sig om i dag. Jag är inte säker på att det behövs någon
              allomfattande utredning om detta. Ett omfattande material föreligger,
              som kan utnyttjas inom departementet.
            </seg>
            <seg>
              Vad gäller de studiesociala frågorna, inklusive eventuella former
              av utbildningskonton, skall dessa bli föremål för en särskild
              studiesocial utredning, en utredning som skall få som prioriterad
              förstahandsuppgift att se närmare på det studiesociala stödet
              för vuxna. Det är uppenbart att vi har ett lapptäcke av olika
              system som griper in i varandra.
            </seg>
            <seg>
              Det gör det svårt för den enskilde att överblicka och kan dessutom
              upplevas som orättvist. Det är alltså viktigt att finna en lösning
              på detta. Alla undersökningar visar att de studiesociala villkoren
              har mycket stor betydelse för individernas möjligheter att skaffa
              sig mer utbildning.
            </seg>
            <seg>
              Vi har också ett utbildningssystem som strukturellt är väl utbyggt
              för att ta hand om en ökad utbildning. Men det handlar naturligtvis
              om att skapa fler platser i detta system, vilket också är en ekonomisk
              fråga. Och som alla vet har vi ett mycket ansträngt statsfinansiellt
              läge. Några kraftfulla utbyggnader på kort sikt tror jag ingen
              kan utlova, i varje fall ingen som samtidigt är angelägen om att
              minska statens budgetunderskott.
            </seg>
            <seg>
              Självfallet skall vi dels utnyttja de resurser som redan finns,
              dels undersöka om inte nya resurser kan föras över till detta
              område - det kan kanske ske från den mer kortsiktiga arbetsmarknadsutbildningen
              till den mer långsiktiga utbildningen både för personer som är
              yrkesverksamma och för personer som drabbats av arbetslöshet.
            </seg>
            <seg>
              Sammanfattningsvis vill jag säga att jag inte är övertygad om
              att det behövs en ny utredning. Med det vill jag inte säga att
              det är uteslutet med en sådan, men det viktiga är nog att de instrument
              som redan finns utnyttjas och att vi inte begraver frågorna under
              lång tid i en utredning. För de studiesociala frågorna, som behöver
              utredas, finns redan en utredning på plats - eller kommer på plats
              inom mycket kort tid.
            </seg>
          </u>
          <note type="speaker">
            Anf. 4 BEATRICE ASK (m):
          </note>
          <u who="beatrice_ask_30a28b" xml:id="i-07598ebbe550e95b" next="cont">
            <seg>
              Herr talman! Jag är litet bekymrad över att utbildningsministern
              inte uppfattar vilken stor utmaning som ligger framför oss. Jag
              har bildningsidealet som grund för min syn på utbildning, men
              det är inget tvivel om att Sverige har ett uppenbart problem som
              vi måste ta oss an.
            </seg>
            <seg>
              Under 70-talet hade vi i Sverige förhållandevis många studenter
              i högre utbildning. Under samma period och framför allt under
              80-talet storsatsade omvärlden på högre utbildning, och det har
              gett effekt, vilket bl.a. innebär att vi i Sverige har halkat
              efter när det gäller kompetensnivån.
            </seg>
            <seg>
              Tittar man på befolkningens utbildningsnivå i dag kan man konstatera
              att det är ungefär 70 % av
            </seg>
            <seg>
              Sveriges befolkning som har minst gymnasieutbildning, och vi
              ligger långt efter många andra länder när det gäller andelen examinerade
              med en längre eftergymnasial utbildning. Det är knappt
            </seg>
            <seg>
              15 % som har en sådan utbildning, och det är färre än i flertalet
              jämförbara länder. Detta är ett problem.
            </seg>
            <seg>
              Man kan möjligen säga att det kanske beror på att utbildningsministern
              inte har satt sig in i de mest aktuella siffrorna. När det gäller
              medelålders och äldre arbetskraft i Sverige är vi förhållandevis
              välutbildade. Det är en effekt av satsningar som skedde under
              60-talet. Men dessa välutbildade i vår arbetskraft kommer att
              gå i pension innan vi har en chans att kompensera detta med dem
              som nytillträder och som kommer ur den nya grund- och gymnasieskolan.
            </seg>
            <seg>
              Det finns alltså en mellannivå där det är absolut nödvändigt
              med ganska ordentliga insatser på kompetenshöjning för vuxna -
              kvalificerad sådan kompetenshöjning. Då måste man titta närmare
              på hur detta skall bli möjligt. Jag har ingen kritik mot regeringens
              ambition att i det kortsiktiga perspektivet ytterligare bygga
              ut högskola och annat, men jag är litet bekymrad över att regeringen
              ju faktiskt tar de pengar som vi har försökt satsa på nya former,
              t.ex.
            </seg>
            <seg>
              trainee-utbildning. Vi måste ju se litet längre än näsan räcker,
              och det krävs faktiskt litet nytänkande om vuxna, medelålders
              med familj, människor som inte bor i närheten av ett universitet,
              osv. skall kunna vidareutbilda sig samtidigt som de skall försörja
              sig själva och sina barn.
            </seg>
            <seg>
              Det handlar inte om att gräva ned sig i någon utredning, men
              det handlar om att lyfta fram de möjligheter som finns att hitta
              nya former. Jag saknar dess värre den viljan hos utbildningsministern.
            </seg>
          </u>
          <note>
            Anf. 5 Utbildningsminister CARL
          </note>
          <u who="beatrice_ask_30a28b" prev="cont">
            <seg>
              THAM (s):
            </seg>
            <seg>
              Herr talman! Vi tycks då möjligen vara överens om att vi inte
              behöver gräva ned oss i någon ny utredning.
            </seg>
            <seg>
              Jag tycker ärligt talat att Beatrice Ask konstruerar en motsättning
              som inte finns. Vi är helt överens om behovet av ett nationellt
              kunskapslyft på alla nivåer. Jag har dock en känsla av - i varje
              fall får jag det när jag läser vad som har sagts av den tidigare
              regeringen - att det finns en skillnad i synsättet.
            </seg>
            <seg>
              Vi betonar starkare betydelsen av det breda kunskapslyftet, alltså
              av att man skall nå också de många människor som saknar utbildning
              ovanför grundskolenivå eller som har en blygsam gymnasial utbildning.
              Men i grunden har vi säkert ett likartat synsätt, nämligen att
              det behövs en sådan satsning.
            </seg>
            <seg>
              Den måste utföras av alla i samhället, naturligtvis i första
              hand individerna men även företag, fackliga organisationer, naturligtvis
              med starkt stöd från stat och kommun.
            </seg>
            <seg>
              När det sedan gäller vår situation i förhållande till omvärlden
              kommer man till litet varierande resultat beroende på vilka kategorier
              man tittar på.
            </seg>
            <seg>
              Det som Beatrice Ask säger - att vi har halkat efter i vissa
              avseenden - är visserligen sant, och det är en viktig sak att
              komma till rätta med. Men avgörande för ett lands förmåga att
              hävda sig också i konkurrens är att det finns en generellt sett
              god kvalitet i utbildningen på alla nivåer.
            </seg>
            <seg>
              Vissa länder som har fler högskoleutbildade än vi, har avsevärda
              problem när det gäller mindre kvalificerat utbildad arbetskraft,
              medan Sverige där har en bättre ställning. I Sverige har vi också
              en i jämförelse med internationella förhållanden närmast unik
              kapacitet i vuxenutbildningen och folkbildningen. Jag säger inte
              detta för att antyda att allt därmed skulle vara gott och väl
              utan - tvärtom - för att understryka att vi har en struktur på
              utbildningssystemen som gör det möjligt för oss att genomföra
              detta nationella kunskapslyft.
            </seg>
            <seg>
              Alla nya idéer är förvisso välkomna. Som jag sade finns en del
              också i Agenda 2000. En sådan idé, som också har prövats i större
              omfattning i andra länder, är just distansutbildning och utnyttjande
              av de nya tekniska möjligheter som den nya elektroniken erbjuder.
              Det skulle, samtidigt med ett väl anpassat, individuellt stöd
              för detta, kunna ge chanser att verkligen nå människor som inte
              har möjlighet att förflytta sig till olika skolor men som kan
              arbeta på egen hand. Däri ligger en framtidsmöjlighet, tror jag.
              Det är angeläget att komma i gång med detta försöksvis eller att
              bygga på det som redan pågår, men därtill också att satsa på en
              utbyggnad. Mina avsikter är att i en eller annan form låta utreda
              hur en sådan större satsning just på detta område skall kunna
              komma till stånd. Det har jag för övrigt också tidigare nämnt
              här i riksdagen.
            </seg>
            <seg>
              Det saknas alltså inte beredning på olika områden - det pågår.
              Tvistefrågan tycks möjligen då vara om man skall slå ihop allt
              detta till en utredning eller inte. Jag vill för min del förbehålla
              mig möjligheten att avstå från det. Jag tror som sagt att en sådan
              utredning snarare skulle försena arbetet än påskynda det.
            </seg>
          </u>
          <note type="speaker">
            Anf. 6 BEATRICE ASK (m):
          </note>
          <u who="beatrice_ask_30a28b" xml:id="i-d5f2a03176ee35f8" next="cont">
            <seg>
              Herr talman! För det första är vi inte överens -
            </seg>
            <seg>
              jag tror att det behövs en utredning. Det finns frågetecken som
              gäller hur man skall organisera det och hur det skall se ut. Jag
              har också den bestämda uppfattningen att det krävs en nationell
              politisk hållning när det gäller detta. Jag är glad över att utbildningsministern
              är medveten om att det är många aktörer som måste agera, och det
              är positivt om vi kan få något att hända i avtalsrörelsen. Men
              för att åstadkomma insatser för att klara av det glapp som uppstår
              när det gäller kompetensnivån i den svenska arbetskraften tror
              jag faktiskt att det krävs en del åtgärder.
            </seg>
            <seg>
              När det gäller de lägst utbildade är jag också glad över att
              regeringen inte har återkallat den utredning jag tillsatte, som
              skall se närmare på möjligheterna att ge vuxna rätt till en utbildning
              motsvarande gymnasieskolans kärnämnen.
            </seg>
            <seg>
              Sedan har vi då det här med nytänkandet. Jag tror att vi måste
              kunna pröva nya former. Det handlar ju om att många vuxna återkommande
              måste utbilda sig, och vi kan inte enbart stoppa in dessa människor
              i traditionell kommunal vuxenutbildning eller liknande. Självklart
              är då distansundervisning mycket intressant. Men de erfarenheter
              som i dag finns av distansutbildning på högskolenivå visar, som
              jag påpekade inledningsvis, att incitamenten är ett problem.
            </seg>
            <seg>
              Vi hade ju ett mycket stort, flerårigt projekt, där olika inlandskommuner
              var involverade. Där kunde man notera att det inte var så enkelt
              att bedriva den undervisningen. Tekniken är fulländad, men pedagogiken
              är det inte, och intresset på universiteten för att utveckla distanspedagogik
              är på en del håll något haltande.
            </seg>
            <seg>
              Dessutom är incitamenten för dem som skulle ta till sig de här
              utbildningsmöjligheterna inte de bästa.
            </seg>
            <seg>
              Det var t.ex. inte möjligt att fylla de få utbildningsplatser
              som fanns när det gällde tekniska och naturvetenskapliga ämnen,
              trots att det handlade om inlandskommuner, där bristen på bl.a.
              civilingenjörer är stor. Då är vi där igen: incitamenten för förkovran
              är inte de bästa. Det kan man inte vänta sig att parterna på arbetsmarknaden
              skall lösa i avtalsrörelsen eller att några andra skall göra det,
              utan där måste Utbildningsdepartementet med utbildningsministern
              i spetsen ta sitt ansvar.
            </seg>
            <seg>
              Förutom att man behöver reda ut hur man skall hantera detta måste
              det också betalas. Jag har inte frågat om det men jag tror inte
              att utbildningsministern har många pengapåsar att ösa ur. Då borde
              det väl vara naturligt att titta närmare på om det inte kan finnas
              någon form av finansiering där olika aktörer kan bidra. Utbildningskonton
              är en sådan finansieringsform.
            </seg>
          </u>
          <note>
            Anf. 7 Utbildningsminister CARL
          </note>
          <u who="beatrice_ask_30a28b" prev="cont">
            <seg>
              THAM (s):
            </seg>
            <seg>
              Herr talman! Beatrice Ask som tillhör den avgående regeringen
              vet förvisso väl att det inte finns några penningpåsar att ösa
              ur utan snarare motsatsen - det finns ett enda stort hål. Det
              medför naturligtvis att även satsningar på utbildningar måste
              avvägas i förhållande till de statsfinansiella resurserna.
            </seg>
            <seg>
              På utbildningsområdet finns ett särskilt problem, nämligen att
              det är för få som efterfrågar teknisk och naturvetenskaplig utbildning.
              Det gäller från gymnasieskolan och uppåt. Det finns litet olika
              idéer om hur man skall stimulera detta. Man måste möjligen också
              se över och förändra själva utbildningens inriktning för att kunna
              attrahera flera ungdomar. Detta är ett generellt problem.
            </seg>
            <seg>
              När det gäller incitamenten vill jag understryka att det också
              är mycket viktigt att arbetsgivare av olika slag efterfrågar arbetskraft
              med mera utbildning och att arbetsgivare verkligen upplever att
              detta är viktigt. Det gäller alltifrån välutbildad arbetskraft
              på gymnasienivå upp till högutbildad arbetskraft och forskare.
              Jag har noterat att det trots allt fortfarande finns en ganska
              blygsam efterfrågan på mycket högutbildad arbetskraft och forskare.
            </seg>
            <seg>
              Detta är ett förhållningssätt som jag hoppas skall förändras.
            </seg>
            <seg>
              När det slutligen gäller distansutbildning är det helt riktigt
              att det behövs ett pedagogiskt utvecklingsarbete. Jag håller helt
              med om det. Dagens resurssystem när det gäller högskolan har förvisso
              många fördelar men det stimulerar inte just denna form av utbildning,
              eftersom den av tekniska skäl inte ger högskolan den poäng som
              i sin tur kan ligga till grund för anslag. Om man skall få fart
              på distansutbildning, vuxenutbildning, halvfartsutbildning m.m.
              i högskolan måste man kanske justera det nuvarande resursfördelningssystemet
              i detta avseende så att det bättre passar även dessa behov. Jag
              vill understryka att det handlar om justeringar och inga grundläggande
              förändringar. Jag är övertygad om att detta är möjligt.
            </seg>
            <seg>
              Det här gäller naturligtvis också den pedagogiska utvecklingen.
              Detta är självklart en sak som man måste satsa på inom högskolan.
              Jag utgår ifrån att man kommer att ta upp det här som en viktig
              strategisk fråga inför framtiden. Lärarna måste också utbildas
              i hur man undervisar vuxna och hur man använder och arbetar med
              distansundervisning.
            </seg>
            <seg>
              Genom en sådan satsning kan de problem som kan finnas under en
              inledningsfas säkert övervinnas.
            </seg>
            <seg>
              Föredrogs men bordlades åter
            </seg>
            <seg>
              SkU3
            </seg>
            <seg>
              KrU4
            </seg>
            <seg>
              UbU3
            </seg>
            <seg>
              BoU4
            </seg>
            <seg>
              1994/95:K6 av Gudrun Schyman m.fl. (v)
            </seg>
          </u>
          <note>
            Överläggningen var härmed avslutad.
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1994/95:N8 till näringsutskottet
          </note>
          <note>
            1994/95:Sk33 till skatteutskottet
          </note>
          <note>
            1994/95:Fi25 till finansutskottet
          </note>
          <note>
            8 § Förnyad bordläggning
          </note>
          <note>
            Konstitutionsutskottets betänkanden 1994/95:KU10,
          </note>
          <note>
            KU13, KU16 och KU20
          </note>
          <note>
            Skatteutskottets betänkanden 1994/95:SkU2 och
          </note>
          <note>
            Justitieutskottets betänkanden 1994/95:JuU1 - JuU4
          </note>
          <note>
            Lagutskottets betänkande 1994/95:LU1
          </note>
          <note>
            Utrikesutskottets betänkande 1994/95:UU6
          </note>
          <note>
            Socialutskottets betänkanden 1994/95:SoU6 och
          </note>
          <note>
            SoU11
          </note>
          <note>
            Kulturutskottets betänkanden 1994/95:KrU3 och
          </note>
          <note>
            Utbildningsutskottets betänkanden 1994/95:UbU1 -
          </note>
          <note>
            Trafikutskottets betänkande 1994/95:TU1
          </note>
          <note>
            Jordbruksutskottets betänkande 1994/95:JoU8
          </note>
          <note>
            Näringsutskottets betänkande 1994/95:NU4
          </note>
          <note>
            Arbetsmarknadsutskottets betänkande 1994/95:AU2
          </note>
          <note>
            Bostadsutskottets betänkanden 1994/95:BoU1 -
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1994/95:114 Ytterligare medel till översättning av
          </note>
          <note>
            EG:s regelverk
          </note>
          <note>
            Motioner med anledning av försl. 1994/95:TK1 Skrivelse från talmanskonferensen
            med överlämnande av förslag angående en nämnd i riksdagen för
            Europeiska unionen m.m.
          </note>
          <note>
            1994/95:K4 av Kurt Ove Johansson m.fl. (s)
          </note>
          <note>
            1994/95:K5 av Agne Hansson m.fl. (c)
          </note>
          <note>
            1994/95:K7 av Marianne Samuelsson m.fl. (mp)
          </note>
          <note>
            1994/95:K8 av Birgit Friggebo m.fl. (fp)
          </note>
          <note>
            1994/95:K9 av Maj-Lis Lööw och Margaretha af
          </note>
          <note>
            Ugglas (s, m)
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 25 november
          </note>
          <note>
            1994/95:34 av Maj-Lis Lööw (s) till statsrådet Pierre
          </note>
          <note>
            Schori om kvinnorna och de biståndspolitiska målen
          </note>
          <note>
            den 29 november
          </note>
          <note>
            1994/95:35 av Ragnhild Pohanka (mp) till statsrådet Leif Blomberg
            om uppehållstillstånd p.g.a.
          </note>
          <note>
            familjeanknytning
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 6 december.
          </note>
          <note>
            11 § Kammaren åtskildes kl. 12.34.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
