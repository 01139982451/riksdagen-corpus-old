<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--40</head>
          <docDate when="2005-01-01">2005-01-01</docDate>
        </div>
      </front>
      <body>
        <div>
          <note xml:id="i-9dc19e1761643384-0">
            ﻿
          </note>
          <note xml:id="i-c3df8da5964f26d5-0">
            Riksdagens protokoll
          </note>
          <note xml:id="i-6766e008d07d8b20-0">
            2005/06:40
          </note>
          <note xml:id="i-c298c692812c398e-0">
            Tisdagen den 29 november
          </note>
          <note xml:id="i-32f183eb86fd1046-0">
            Kl. 13:30 - 20:33
          </note>
          <note xml:id="i-c5869b0d95a228f4-0">
            1 § Justering av protokoll
          </note>
          <note xml:id="i-786654ef785d7990-0">
            Justerades protokollet för den 23 november.
          </note>
          <note xml:id="i-78848df08c1d576b-0">
            2 § Hänvisning av ärende till utskott
          </note>
          <note xml:id="i-0b1cb6ef692a4cfb-0">
            Föredrogs och hänvisades
          </note>
          <note xml:id="i-238e0da56b25ecb2-0">
            3 § Förnyad bordläggning
          </note>
          <note xml:id="i-fa690c1784a0d79a-0">
            Föredrogs och bordlades åter
          </note>
          <note xml:id="i-e4ac7fab38847426-0">
            4 § Avstående från besittningsskydd
          </note>
          <note xml:id="i-2260cbbc1d193eab-0">
            Föredrogs
          </note>
          <note type="speaker" xml:id="i-16f37a5516f46ad3-0">
            Anf. 1 STEN LUNDSTRÖM (v):
          </note>
          <u who="sten_lundstrom_2e5e25" next="cont" xml:id="i-f09274143c38e282-0">
            <seg xml:id="i-67ecfb53bad37244-0">
              Herr talman! Det här betänkandet rör inskränkning av besittningsskyddet.
              Tyvärr har inte detta lett till någon större debatt runtom i samhället,
              inte ens i riksdagen, vilket det borde ha gjort. Besittningsskyddet
              innebär att man har rätt att bo kvar i sin lägenhet efter det
              att kontraktet har gått ut, det vill säga efter att man har betalat
              sin hyra bland annat.
            </seg>
            <seg xml:id="i-441a1613879444de-0">
              Varför skulle debatten om det här vara viktig? Skälen är flera,
              men framför allt handlar det om maktförhållandet på bostadsmarknaden.
              Om man är hyresgäst i första eller andra hand utgår den makt man
              utövar i två delar, nämligen den fria förhandlingsrätten, med
              bruksvärdet som bas, och besittningsskyddet.
            </seg>
            <seg xml:id="i-8227bc1b5c4aeb8b-0">
              När vi ändrar i de här systemen ruckar vi också på maktförhållandet
              på bostadsmarknaden. Då kan vi välja antingen att låta det vara
              som det är, vi kan förstärka för hyresgästen eller vi kan förstärka
              för hyresvärdarna. Om vi förstärker för hyresvärdarna förstärker
              vi ägandets makt i förhållande till konsumenternas makt. I det
              här betänkandet har majoriteten valt att förstärka ägandemakten
              på bekostnad av konsumenterna.
            </seg>
            <seg xml:id="i-e563a852888fd489-0">
              I betänkandet finns två förslag. Det första handlar om en anpassning
              av regelverket till rådande praxis. I betänkandet har regeringen
              och utskottsmajoriteten utgått från den praxis som kommit att
              bli hyresnämndens beslut avseende avstående av besittningsskydd
              som avtalas mellan hyresvärd och hyresgäst. Förslaget från regeringen
              innebär att avtal om avstående under längre tid än nuvarande två
              år under vissa omständigheter ska kunna tecknas utan prövning
              av hyresnämnden.
            </seg>
            <seg xml:id="i-2153f904705e3944-0">
              Även om detta faktiskt innebär en försämring av hyresgästens
              position på bostadsmarknaden är det lite svårt att argumentera
              för att hyresnämnderna ska belastas av ärenden som i praktiken
              redan är avgjorda. Därför har vi ingen reservation avseende möjligheten
              till förlängning av avtalstiden för avstående av besittningsskydd
              i de delar som omfattas av regelförändringen.
            </seg>
            <seg xml:id="i-c591ad841e481350-0">
              Däremot har vi mycket svårt att förstå majoritetens och regeringens
              förslag att utsträcka tiden längre än vad som kommit att bli praxis.
              Därför, herr talman, föreslår vi att riksdagen vid morgondagens
              votering ändrar liggande förslag från högst fyra år till högst
              tre år och på det viset anpassar regelverket till gällande praxis.
            </seg>
          </u>
          <note xml:id="i-89a390973d8c5647-0">
            Med detta yrkar jag bifall till vår reservation nr 1.
          </note>
          <u who="sten_lundstrom_2e5e25" prev="cont" xml:id="i-50483e2286663674-0">
            <seg xml:id="i-5a277aa4b55a6aaf-0">
              Herr talman! I den promemoria som har föregått regeringens proposition
              och betänkandet togs också fram ett förslag om att besittningsskyddet
              i andra fall än de som finns uppräknade i betänkandet skulle gälla
              från första dagen och att avståendet per automatik skulle prövas
              av hyresnämnderna. Detta skulle främst omfatta andrahandshyresgäster,
              som i dag saknar besittningsskydd de två första åren. Jag menar
              att promemorians förslag i grunden är alldeles riktigt och skulle
              stärka de svagaste grupperna på hyresmarknaden.
            </seg>
            <seg xml:id="i-812ce3f3aada88f1-0">
              Kritiken mot förslaget har inriktats på svårigheten att få fram
              så kallade provboenden och försöksboenden för kommunernas socialtjänst.
              Vi inser att det inte skulle vara helt oproblematiskt att ändra
              från nuvarande två år utan besittningsskydd till besittningsskydd
              från första dagen och föreslår därför, och egentligen med mycket
              stor tvekan, att sex månader borde gälla som gräns för när andrahandshyresgästerna
              ska kunna bo utan besittningsskydd.
            </seg>
            <seg xml:id="i-2cf60f6214f3571e-0">
              Herr talman! Den förändring som vi föreslår skulle kraftigt förstärka
              för de grupper som i dag brukar benämnas hemlösa och som oftast
              utsätts för kränkningar och diskriminering på bostadsmarknaden.
              För oss vänsterpartister är rätten till egen bostad för individerna
              en möjlighet för individerna att förverkliga sina egna livsprojekt.
              I takt med att alltfler har fått det svårare att komma in på den
              reguljära bostadsmarknaden har andrahandsuthyrningen ökat och
              alltfler riskerar att komma in under socialtjänstens olika sekundära
              bostadsuthyrningar.
            </seg>
            <seg xml:id="i-411c52f207c419c8-0">
              Kontrakten som skrivs har ofta mycket speciella regler för upplåtelse
              av bostaden, ofta är det mycket korta avtal, ibland bara en vecka
              eller två. Syftet blir oftast en fråga om att uppfostra individen
              till ett normalt beteende, där bostaden blir en underordnad del
              i en så kallad vårdplan. Brott mot vårdplanen leder till att man
              förlorar sitt boende.
            </seg>
            <seg xml:id="i-cd1c28db98112186-0">
              När jag var ledamot i Hemlösekommittén hade jag det tvivelaktiga
              nöjet att läsa och få redovisat en rad sådana krav och kunde konstatera
              att villkoren inte handlade om att skydda övriga hyresgäster utan
              hade ett ur socialtjänstens perspektiv betydligt ädlare mål, nämligen
              underkastelse och normalisering.
            </seg>
            <seg xml:id="i-d5325e842de0ae31-0">
              Kontrakten kunde innehålla krav på nykterhet, inga husdjur, inga
              övernattningsgäster, fri tillgång för socialtjänsten och kommunen
              att göra oanmälda inspektioner, urinprovsinlämning och så vidare.
              För alla andra är det störande av grannar eller att vi underlåter
              att betala hyran som leder till att vi förlorar vårt kontrakt.
              För den här gruppen, som står längst ned på bostadsmarknaden,
              är det helt andra omständigheter som avgör om man har rätt att
              bo eller inte.
            </seg>
            <seg xml:id="i-abbf2d3f4048d8f1-0">
              Den goda tanken som trots allt kanske finns är att man efter
              två år av bevisning ska kunna komma in på den reguljära bostadsmarknaden.
              Men tyvärr är resultaten mycket, mycket skrala. Många fastnar
              på den sekundära bostadsmarknaden eller hoppar in och ut från
              trappa 1 i den så kallade boendetrappan.
            </seg>
            <seg xml:id="i-9a972f231aefe26c-0">
              Herr talman! Det finns också exempel på att det är fullt möjligt
              att göra tvärtom, det vill säga ha ett eget kontrakt med besittningsskydd
              som norm och att regelverket är lika för alla.
            </seg>
            <seg xml:id="i-105d1bd5181d83ff-0">
              I Hannover har man med mycket gott resultat valt att ge de hemlösa
              en bostad och därefter erbjudit den boende rätten att själv identifiera
              vilket eventuellt stöd som hon behöver. Det här handlar i huvudsak
              om kvinnor.
            </seg>
            <seg xml:id="i-23dc0a176adf8acc-0">
              Jag har till de olika partierna lämnat över en bok som redovisar
              sju års erfarenhet i Hannover. Jag föreslår att ni som inte redan
              har läst den förgyller julhelgen lite grann med att läsa boken
              och fundera på likheterna med Josefs och Marias vandring för att
              få övernattning i samband med Jesu födelse. Likheterna är stora.
            </seg>
            <seg xml:id="i-a1603be2839d25a7-0">
              Herr talman! När andrahandskontraktet blir norm för bostadslösa
              är syftet med denna upplåtelseform helt förfelad. Lagstiftningen
              utgår från att den som hyr ut en lägenhet i andra hand tillfälligt
              upplåter sin privata bostad och därmed måste ha skydd för att
              inte förlora den. Detta problem har vi löst i första delen av
              betänkandet.
            </seg>
            <seg xml:id="i-2e234821784b76b9-0">
              På den sociala bostadsmarknaden har andrahandskontrakten, och
              därmed bristen på besittningsskydd, endast till syfte att begränsa
              den boendes rättigheter. När utskottsmajoriteten väljer att inte
              stärka rättigheten för dem som lever på den sekundära bostadsmarknaden,
              som promemorian faktiskt föreslog, har man aktivt valt att inte
              öka den gruppens makt på bostadsmarknaden. Vi är i dag alltså
              inte beredda att öka makten för de hemlösa och bostadslösa. Detta
              är ett svek mot de svagaste grupperna på bostadsmarknaden.
            </seg>
            <seg xml:id="i-2ac0864c7b3c22d6-0">
              Men det finns faktiskt, herr talman, fortfarande möjlighet att
              rätta till denna underlåtenhet genom att vid morgondagens votering
              ställa sig bakom vår reservation 2, som jag också nu yrkar bifall
              till.
            </seg>
            <seg xml:id="i-bca03289024460a7-0">
              Om ni gör det har ni ställt er bakom principen att andrahandsboende
              utan besittningsskydd ska vara kortvarigt. De som bor på sådana
              kontrakt ska kunna se ljuset i tunneln och därmed känna att möjligheten
              finns till bostad med förstahandskontrakt som för de flesta andra
              i samhället.
            </seg>
            <seg xml:id="i-8c19b4b47dc4d176-0">
              Med det, herr talman, tackar jag för mig.
            </seg>
          </u>
          <note type="speaker" xml:id="i-26d12849f535c609-0">
            Anf. 2 MARIA ÖBERG (s):
          </note>
          <u who="maria_oberg_348aab" next="cont" xml:id="i-410844e19935dbf5-0">
            <seg xml:id="i-bcb06e571b00ec57-0">
              Herr talman! I dag ska vi debattera en proposition från regeringen
              som heter Avstående från besittningsskydd . Innehållet i propositionen
              kan kortfattat beskrivas så här: Kravet på att avtal om avstående
              från besittningsskydd ska godkännas av hyresnämnden för att vara
              gällande ska tas bort för vissa slag av upplåtelser. Jag återkommer
              till vilka dessa vissa slag av upplåtelser är.
            </seg>
          </u>
          <note xml:id="i-61b9674f6461685a-0">
            Vidare föreslås att de nya bestämmelserna träder i kraft den
            1 januari 2006. Historien kring denna proposition började i 1997
            års Hyreslagstiftningsutredning, som dessutom 1999 lämnade ett
            delbetänkande, Nytt system för prövning av hyres- och arrendemål
            . Där fanns bland annat förslaget om att kravet på att avtal om
            avstående från besittningsskydd ska godkännas av hyresnämnden
            för att vara gällande tas bort för vissa typer av upplåtelser.
          </note>
          <u who="maria_oberg_348aab" prev="cont" xml:id="i-c669afe91d4ac219-0">
            <seg xml:id="i-67f2044edeeb7e3d-0">
              Vidare processades dessa frågor via en promemoria från BAHS,
              Bostadsdomstolens, arrendenämndernas och hyresnämndernas samarbetsorgan,
              som i sin tur remissbehandlades.
            </seg>
            <seg xml:id="i-4235007b00b64804-0">
              Nåja, det var lite historik bakom denna proposition. Vad innehåller
              då propositionen för konkreta förslag, och hur motiverar vi i
              majoriteten vårt förslag om bifall till propositionen?
            </seg>
            <seg xml:id="i-1b9f099e9058b95a-0">
              Första förslaget handlar om bostadslägenheter och lyder så här:
              En överenskommelse om avstående från besittningsskydd ska inte
              behöva godkännas av hyresnämnden, om innebörden i överenskommelsen
              är att hyresgästen inte ska ha rätt till förlängning
            </seg>
            <seg xml:id="i-efba2f2d0813d3df-0">
              Men om överenskommelsen, som jag just redogjorde för, ska gälla
              längre än fyra år ska hyresnämnden alltid lämna sitt godkännande.
              Viktigt är också att poängtera att dessa överenskommelser ska
              vara undertecknade på ett godkänt formulär.
            </seg>
            <seg xml:id="i-600b7b60e9403c1e-0">
              När det gäller besittningsskydd i så kallade kategoriboenden,
              till exempel studentbostäder, har både Svea hovrätt och Hyresgästföreningen
              ifrågasatt en sådan regelförändring. Vi i majoriteten kan bara
              konstatera att det i dag inte finns någon anledning att ändra
              på de regler som finns för dessa boendeformer.
            </seg>
            <seg xml:id="i-b672566d9e5c1503-0">
              Att skapa en regel som inte nämnvärt gynnar hyresgästens ställning,
              utan kanske bara i sig skapar mer byråkrati och tvister i hyresnämnderna,
              verkar för oss inte logiskt. Vi i majoriteten anser inte heller
              att det ska införas något besittningsskydd för upplåtelser i andra
              hand som det är meningen ska upphöra innan hyresförhållandet har
              varat två år.
            </seg>
            <seg xml:id="i-8624a40224f0ae03-0">
              Hur har vi i majoriteten resonerat i de här frågorna då? När
              det gäller förslaget som handlar om att förenkla hanteringen av
              avstående från besittningsskydd upp till fyra år är det vår avsikt
              att förenkla ärendehanteringen både för hyresnämnderna och för
              inblandade parter. Med ett fastställt och godkänt formulär borde
              ärendehanteringen hos hyresnämnderna minska. Det minskar också
              byråkratin för blivande hyresgäst och hyresvärd. Det finns heller
              ingen anledning att tro att hyresgästens ställning i dessa frågor
              skulle bli sämre. Något sådant har Hyresgästföreningen inte antytt.
              Nej, tryggheten för både hyresgäst och hyresvärd finns i det fastställda
              formuläret, som faktiskt leder till enklare hantering och mindre
              byråkrati.
            </seg>
            <seg xml:id="i-0817a3427e065dac-0">
              När det gäller antalet år för avstående från besittningsskyddet
              föreslår vi en utökning från nuvarande praxis på tre år till fyra
              år. Det känns som en rimlig och naturlig ökning med tanke på dagens
              situation för många människor, med studier och arbeten på andra
              orter och kanske till och med arbete i andra länder.
            </seg>
            <seg xml:id="i-5a522ba8dc1c43d1-0">
              När det slutligen gäller kortvariga andrahandsupplåtelser finner
              vi i majoriteten inget argument för en förändring av de regler
              som gäller i dag. När avtal om kortvariga andrahandskontrakt ingås
              är nog de berörda införstådda med att de just är kortvariga. Ett
              antal remissinstanser har dessutom pekat på vikten av att kunna
              få tillgång till kontrakt från hyresvärdar som man sedan kan använda
              för till exempel försöksboenden eller träningslägenheter.
            </seg>
            <seg xml:id="i-0d93174120fc6457-0">
              Det finns ett värde i att faktiskt värna om möjligheten att hyra
              ut sin lägenhet i andra hand, helt enkelt om man vill testa nya
              saker i sitt liv. Lika värdefullt kan det vara för en hyresgäst
              att faktiskt få komma in i ett boende även om första steget kanske
              är ett andrahandskontrakt.
            </seg>
            <seg xml:id="i-3d62221fc465dd51-0">
              Herr talman! Jag vill yrka bifall till förslaget i betänkandet
              i sin helhet och avslag på de två reservationer som finns.
            </seg>
          </u>
          <note type="speaker" xml:id="i-1a438c85db1a2f94-0">
            Anf. 3 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-8a815b31ca2de438-0">
            <seg xml:id="i-7c0e84495fbda4b0-0">
              Herr talman! Jag skulle vilja fråga Maria Öberg om hon delar
              min uppfattning att besittningsskyddet är en del av den makt som
              man kan utöva som hyresgäst i förhållande till hyresvärden och
              att om man ruckar på regelverket och besittningsskyddet flyttar
              man över maktförhållandet från hyresgäst till hyresvärd.
            </seg>
            <seg xml:id="i-6ed4df4160a7e29d-0">
              Sedan skulle jag vilja fråga, eftersom det inte blev så klart
              utrett i Maria Öbergs huvudanförande, vad skälen är till att förlänga
              från tre år till fyra år, det vill säga längre än vad praxis är.
            </seg>
          </u>
          <note type="speaker" xml:id="i-2336d0d1c50aafcb-0">
            Anf. 4 MARIA ÖBERG (s) replik:
          </note>
          <u who="maria_oberg_348aab" xml:id="i-4b341de268484d42-0">
            <seg xml:id="i-ffb77360c7a26832-0">
              Herr talman! Anledningen till att man väljer att gå längre än
              praxis på tre år är precis det jag sade, att livet ändras och
              att dagens samhälle också förändras. I dag lever vi i en värld
              där vi förväntas studera på annan ort eller söka jobb på annan
              ort eller kanske, som jag sade, prova att jobba i annat land.
              Då tycker jag att det är viktigt att ge människor den möjligheten.
              I dag finns det en hel del utbildningar och möjligheter till jobb
              som sträcker sig längre än tre år. Det i sin tur ska inte innebära
              att man måste lämna sitt hus och hem.
            </seg>
            <seg xml:id="i-a9a42a4eb77be67e-0">
              När det gäller makt i besittningsskyddet är det så att när man
              innehar ett förstahandskontrakt är det i sig ett jättestort värde
              för mig som enskild. Men det kan inte innebära att man inte har
              möjlighet att studera på andra orter eller prova andra jobb.
            </seg>
          </u>
          <note type="speaker" xml:id="i-c10e8254c4cb8ea4-0">
            Anf. 5 STEN LUNDSTRÖM (v) replik:
          </note>
          <u who="sten_lundstrom_2e5e25" xml:id="i-8a815b31ca2de438-1">
            <seg xml:id="i-d32b0769007a38dc-0">
              Herr talman! Den regelförändring som föreslås från tre år till
              fyra år innebär inte att man inte kan förlänga tiden för avståendet
              av besittningsskyddet. Det handlar bara om att man i så fall måste
              vända sig till en hyresnämnd som ska bedöma skäligheten i förlängningen.
              Själv anser jag att man ska vara ganska restriktiv. Ett självklart
              skäl är att man studerar utomlands och ska fortsätta med det ett
              år till. Det är helt okej.
            </seg>
            <seg xml:id="i-fa50973684d0b4d1-0">
              Det gläder mig lite grann att Maria Öberg har samma uppfattning
              som Vänsterpartiet, att besittningsskyddet är en del av den makt
              man kan utöva som hyresgäst. Det blir lite märkligt om man har
              den inställningen och samtidigt inte är beredd att utöka den makten
              för de människor som är de mest maktlösa i samhället. Jag trodde
              att det var arbetarrörelsens gamla hederliga tradition att se
              till att de maktlösa får mer makt. Man väljer i det här betänkandet
              att inte göra det.
            </seg>
            <seg xml:id="i-91853f8c3d652b3d-0">
              När det gäller så kallat försöksboende skulle jag vilja veta
              om Maria Öberg kan redovisa någon som helst positiv effekt av
              det system som nu tillämpas alltmer. Finns det någonting som visar
              att människor, som redan är helnyktra och skötsamma men ändå underkastas
              dessa regelverk, kommer vidare. Med tanke på exemplet från Hannover,
              som jag föreslår att Maria Öberg studerar, kan det konstateras
              att om man får ett förstahandskontrakt från början och man känner
              att det här är min bostad, ökar förutsättningarna för att man
              ska förändra sitt beteende på sådant sätt att man kan bo kvar,
              framför allt om man själv identifierar vilket stöd man behöver
              i boendet och inte låter andra identifiera det.
            </seg>
            <seg xml:id="i-5bd43f81b6111a23-0">
              Tycker Maria Öberg att det är rimligt med de kontraktsskrivningar
              som finns på den sekundära bostadsmarknaden, sociala och kommunala
              kontrakt, med urinprovstagning, förbud mot övernattningsgäster,
              förbud att ha sina egna barn hemma i sin egen lägenhet mer än
              på dagtid och så vidare? Tycker Maria Öberg att det är rimligt?
              Det är följden av avståendet från besittningsskyddet. Att förkorta
              den tiden till sex månader skulle ge folk en förutsättning att
              faktiskt känna att det här kommer att bli mitt kontrakt.
            </seg>
          </u>
          <note type="speaker" xml:id="i-cb6ec6d64d65e4a5-0">
            Anf. 6 MARIA ÖBERG (s) replik:
          </note>
          <u who="maria_oberg_348aab" xml:id="i-4b341de268484d42-1">
            <seg xml:id="i-711e3687ce831ec5-0">
              Herr talman! När det gäller att utöka praxis, som är tre år,
              till fyra år utan att man ska behöva ha ett godkännande från hyresnämnden
              handlar det om att minska byråkratin och att både hyresgäst och
              hyresvärd ska känna en trygghet i det formulär och den överenskommelse
              som man har skrivit under.
            </seg>
            <seg xml:id="i-443476a9a6e956f4-0">
              Det är lite intressant hur man använder ord, om den som har ett
              förstahandskontrakt med besittningsskydd då i sin tur utövar makt
              över andra. Man kan vända på det och säga så här: För många människor
              innebär ett förstahandskontrakt att man slutligen kan få en form
              av trygghet i livet. Vi vet att livet förändras.
            </seg>
            <seg xml:id="i-e7ae72c8ada1cac8-0">
              Jag tror att många kommuner i dag använder just detta, att inneha
              egna kontrakt som de upplåter till försöksboende eller träningsboende.
              Jag tror också att det är ett viktigt steg för dessa människor
              att komma in på den reguljära bostadsmarknaden, för att i slutändan
              kunna få ett förstahandskontrakt. Både du, Sten, och jag vet att
              det finns intolerans, att grannar kanske tycker både det ena och
              det andra och sätter press på sina hyresvärdar. Det finns en poäng
              i att kommuner ska kunna få tillgång till hyreskontrakt hos hyresvärdar.
            </seg>
            <seg xml:id="i-1701f52c1c3235ab-0">
              Precis som vi har börjat, eftersom vi samarbetar, tror jag att
              en lösning på problemet när det gäller bostadsbrist, hemlösa och
              människor som inte har något eget boende i slutändan är att vi
              producerar och bygger nya lägenheter. Det har vi tillsammans under
              innevarande mandatperiod visat att vi klarar bra.
            </seg>
          </u>
          <note xml:id="i-f484520f7e15edcd-0">
            Överläggningen var härmed avslutad.
          </note>
          <note xml:id="i-c777258c2c140776-0">
            5 § En effektivare prövning av hyres- och arrendeärenden
          </note>
          <note xml:id="i-2260cbbc1d193eab-1">
            Föredrogs
          </note>
          <note type="speaker" xml:id="i-1e05782ec6ae9d2e-0">
            Anf. 7 JEPPE JOHNSSON (m):
          </note>
          <u who="jeppe_johnsson_2a00a4" xml:id="i-0f96ded6a1e27b44-0">
            <seg xml:id="i-f7a6a9ca5a22ac83-0">
              Herr talman! I detta betänkande lägger majoriteten fram ett förslag
              som jag dristar mig att kalla lite grann av en halvmesyr.
            </seg>
            <seg xml:id="i-95a96f9951dfa27a-0">
              Redan 1999 lämnade den så kallade Hyreslagstiftningsutredningen
              ett delbetänkande där man föreslog att hyres- och arrendenämnderna
              skulle avskaffas och ärendena överföras till domstol. Regeringen
              kom, som i så många andra sammanhang, inte till skott utan menade
              att förslaget inte skulle genomföras.
            </seg>
            <seg xml:id="i-7640175dbbef577b-0">
              Jag har, ärligt talat, inte studerat alla remissinstanser, men
              jag tänkte att det kanske inte är en så djärv gissning att några
              av remissinstanserna inte gillade förslaget. Sagt och gjort. Så
              här sammanfattar en av remissinstanserna sitt yttrande:
            </seg>
            <seg xml:id="i-f09d5e80aa0fca37-0">
              De som känner till hyresnämndernas verksamhet är, liksom utredningen,
              överens om att nämndernas verksamhet kännetecknas av enkelhet,
              billighet och snabbhet. Vidare har hyresnämndernas verksamhet
              hyresmarknadens parters/allmänhetens förtroende. Hyresgästernas
              Riksförbund ifrågasätter mot bakgrund av dessa förtjänster att
              verksamheten över huvud taget utreds och ifrågasätts. Förbundets
              uppfattning är att det är rimligare att nämndernas verksamhet
              i stället står som förebild för det övriga rättsväsendet.
            </seg>
            <seg xml:id="i-c72143cf6163d61c-0">
              Ja, herr talman, ni hörde rätt. Hyresgästföreningen tycker att
              den partssammansatta hyresnämnden borde stå som förebild för övriga
              rättsväsendet. Jag utgår från att man inte menade att nämnderna
              i tingsrätterna skulle vara partssammansatta. Jag vill tro att
              man syftar på andra förtjänster jag är till och med övertygad
              om det.
            </seg>
            <seg xml:id="i-67c65815502c0c88-0">
              Herr talman! Nu liggande förslag ska knyta hyres- och arrendenämnderna
              närmare till våra kvarvarande tingsrätter. Det är naturligtvis
              ett steg i rätt riktning, men det viktigaste steget, att avskaffa
              de här partssammansatta domstolarna, är majoriteten inte villig
              eller beredd att ta. Detta beklagar vi.
            </seg>
            <seg xml:id="i-b4d769c7b2669f54-0">
              De partssammansatta domstolarna är, enligt vår mening, en rest
              från den svenska 70-talssocialismen. I stället för att låta det
              ordinarie domstolsväsendet lösa tvister tillsattes flera partssammansatta
              nämnder. I de partssammansatta nämnderna ingår representanter
              från de intresseorganisationer som staten pekat ut. Hyresnämnden
              är en sådan partssammansatt nämnd. En av de grundläggande mänskliga
              rättigheterna är, eller borde i alla fall vara, rätten att få
              sin sak prövad opartiskt och sakligt av domstolar som är fristående
              från staten.
            </seg>
            <seg xml:id="i-6818320802812ca9-0">
              Herr talman! På det bostadspolitiska området märks den korporativa
              andan fortfarande genom att hyresgäströrelsen, med sina historiskt
              nära band till socialdemokratin, ingår som ett bärande element
              vid regeltillämpningen i hyresnämnderna.
            </seg>
            <seg xml:id="i-77ae04dcff0cddbf-0">
              Herr talman! Vi anser att partssammansatta nämnder kränker ytterligare
              en grundläggande mänsklig rättighet, nämligen den fria organisationsrätten.
              Vi tycker att det är oförenligt med rättsstatens principer att
              medborgarna vid en domstolsprövning ska få sin sak prövad av representanter
              för organisationer som man kanske inte ens vill vara medlem i,
              av ideologiska eller andra skäl. Då menar jag både hyresgästföreningen,
              hyresgäströrelsen, och fastighetsägarnas motsvarande organisationer.
            </seg>
            <seg xml:id="i-3fa1847e6f7ceb6a-0">
              Herr talman! Vi anser därför att hyres- och arrendetvister ska
              avgöras i tingsrätt. Propositionen bör därför avslås, och den
              föreslagna förändringen bör inte genomföras. Regeringen bör återkomma
              med ett nytt förslag som tillgodoser att dessa partssammansatta
              domstolar avskaffas och att ärendena i stället avgörs vid våra
              tingsrätter.
            </seg>
            <seg xml:id="i-f565a4e2a4633657-0">
              Herr talman! Vårt förslag finns i betänkandets enda reservation,
              vilken jag avslutningsvis yrkar bifall till.
            </seg>
          </u>
          <note type="speaker" xml:id="i-ce17938548107428-0">
            Anf. 8 JAN ERTSBORN (fp):
          </note>
          <u who="jan_ertsborn_fe5963" xml:id="i-9d58cda61551b0d1-0">
            <seg xml:id="i-ebeeef44b37c8050-0">
              Herr talman! Den proposition vi behandlar i dag har fått rubriken
              En effektivare prövning av hyres- och arrendeärenden . För mig
              är det lite parodiskt att man använder ordet effektivare, när
              man lägger fram en proposition som ska bekräfta att man har centraliserat
              hyresnämnderna och lagt ned fyra, så att vi får fem kvar för hela
              området utanför storstadsområdena. Dessutom organiserar man dem
              genom att lägga dem som administrativa enheter i fem tingsrätter,
              och de återstående hyresnämnderna, Helsingfors, Göteborg och Malmö,
              ska vara kvar som fristående organisationer. Det känns inte särskilt
              effektivt att ha så olika organisationstyper för en så här pass
              liten organisation.
            </seg>
            <seg xml:id="i-1fa207fa79edda1f-0">
              Det är välkänt sedan många år tillbaka att vi har problem med
              hur man ska lösa tvister i hyresärenden. Det kan man se på alla
              utredningar som är gjorda. Det har gjorts utredningar som har
              gått åt det hållet att man ska göra om hyresnämnderna till bostadsdomstolar.
              Det var en lite äldre utredning, som lades åt sidan. Det har också
              gjorts en utredning, som Jeppe Johnsson nämnde, där man föreslår
              att hyres- och arrendeärendena ska föras in i de vanliga domstolarna.
              Den har också lagts åt sidan, och i stället fortsätter man på
              den här konstiga vägen.
            </seg>
            <seg xml:id="i-0592950caace55c4-0">
              Från min tid som advokat kommer jag ihåg hur jag plågades av
              att läsa lagstiftningen när man skulle ta ställning till om man
              skulle till hyresnämnd eller till fastighetsdomstol när man fick
              ett hyresärende på sitt bord. Det är mycket krångliga regler,
              och de blir inte ett dugg bättre av dagens proposition.
            </seg>
            <seg xml:id="i-6b561794fa96e0b2-0">
              Vi har en uppdelning av hyrestvister mellan hyresnämnder och
              de allmänna domstolarna som definitivt inte ger några fördelar
              utan innebär olägenheter för den rättssökande allmänheten och
              även ombuden. Jag ska ge ett praktiskt exempel.
            </seg>
            <seg xml:id="i-95a843c6d0a2f703-0">
              Lena hyr en vanlig bostadslägenhet i Kristinehamn. Hon har problem
              med sin hyresvärd, för han underhåller inte lägenheterna. Några
              plattor fungerar inte. Det är trasigt i badrummet, där det läcker
              och så vidare.
            </seg>
            <seg xml:id="i-488c2c50b61f4530-0">
              Då har hon en möjlighet, eftersom hyresvärden inte frivilligt
              vill rätta till detta, att gå till hyresnämnden och få ett föreläggande
              att hyresvärden ska åtgärda bristerna i lägenheten. Hon bor i
              Kristinehamn, och hyresnämnden finns i dagsläget i Örebro, så
              de får åka dit och titta på lägenheten innan de fattar beslut.
              Efter den 1 januari blir det Hyresnämnden i Göteborg som ska åka
              till Kristinehamn. Det ger kanske en liten dimension på vad man
              sysslar med.
            </seg>
            <seg xml:id="i-157951d4448ede4a-0">
              Men hon får sitt föreläggande. Hyresvärden blir tvungen att rätta
              till bristerna i lägenheten.
            </seg>
            <seg xml:id="i-732856f1b985ef0e-0">
              Lena har också rätt till en nedsättning av hyran för den tid
              som hon har bott i lägenheten med de här bristerna. Hon kanske
              bara ska betala halv hyra för de månader som har gått. Det får
              inte hyresnämnden besluta om. Hon måste gå till tingsrätten i
              Karlstad för att få en dom på om hon ska få betala halv hyra eller
              något annat belopp.
            </seg>
            <seg xml:id="i-a12901654b8c8e3a-0">
              Det är väl ett utmärkt praktiskt exempel på att vi inte har någon
              bra ordning i lösandet av tvister i hyresärenden i Sverige i dag?
              Det är detta som vi vill rätta till genom att man sätter stopp
              för de små förändringar som man gör nu och tar en ordentlig beredning,
              går igenom frågorna och kommer fram till att de måste lösas på
              ett och samma ställe.
            </seg>
            <seg xml:id="i-18f0536cdbd42640-0">
              Jag vet att regeringen och majoriteten i utskottet säger att
              man då skulle gå förlustig den mycket bra medlings- och upplysningsverksamhet
              som finns i hyresnämnderna i dag. Det tycks vara huvudskälet.
              Men det är väl inte på annat sätt än att man kan föra den med
              sig till domstolarna? Det är många domstolar som skulle må väldigt
              bra av att syssla med lite medlings- och upplysningsverksamhet.
              Det är väl också det som åtminstone något ligger till grund för
              den utredning som nyligen tillsattes om alternativa former för
              tvistlösning i domstol. Här finns faktiskt flera saker som går
              åt samma håll.
            </seg>
            <seg xml:id="i-0eff62d7043726ca-0">
              Herr talman! Sammanfattningsvis behöver vi en större förändring
              av hyresärendena, och vi behöver ett sammanhållet förfarande för
              att lösa tvister i hyresärendena. Mot den bakgrunden har vi reserverat
              oss, och jag ställer mig bakom den reservation som finns i det
              här ärendet.
            </seg>
          </u>
          <note type="speaker" xml:id="i-63f38ef358a9a900-0">
            Anf. 9 GÖRAN NORLANDER (s):
          </note>
          <u who="goran_norlander_3e86cd" xml:id="i-bab63e12bd80c2f5-0">
            <seg xml:id="i-1ffc161eb96493b4-0">
              Herr talman! Som 16 dagar äldre vill jag framföra en gratulation
              till den pigge 60-åringen.
            </seg>
            <seg xml:id="i-71628d6c42a409e4-0">
              Herr talman! Vi behandlar justitieutskottets betänkande 2005/06:
              JuU4, En effektivare prövning av hyres- och arrendeärenden . Jag
              yrkar bifall till förslaget i betänkandet och avslag på den reservation
              som finns.
            </seg>
            <seg xml:id="i-42c51d8c07e05f6f-0">
              Syftet med det här förslaget är att förenkla och effektivisera
              ärenden hos arrende- och hyresnämnderna. En hyresnämnd har till
              uppgift att pröva vissa hyres- och bostadsrättstvister samt medla
              eller vara skiljenämnd i sådana tvister. En arrendenämnd har till
              uppgift att pröva arrendetvister och även vara skiljenämnd i sådana
              tvister. Nämnderna bedriver även kostnadsfri upplysningsverksamhet
              till allmänheten.
            </seg>
            <seg xml:id="i-739b31e9194689b7-0">
              Nämnderna består av en lagfaren ordförande och två andra ledamöter,
              så kallade intresseledamöter, med god kunskap om de ärendetyper
              som berörs. I förslaget om att effektivisera förfarandet i nämnderna
              ges utvidgad möjlighet att avgöra ärenden utan medverkan av intresseledamöter.
              En förutsättning är dock att ärendet är enkelt och lämpligt. Vidare
              ska det vara möjligt att delegera beredande uppgifter till kanslipersonal,
              man ska i färre fall än i dag vara skyldig att hålla sammanträden
              och dessutom i enklare fall kunna avstå från att föra protokoll.
            </seg>
            <seg xml:id="i-9537364239e10a91-0">
              Överklagande av beslut ska i fortsättningen göras till hovrätten
              i den domkrets där nämnden är belägen. Vid prövning i hovrätt
              krävs inte prövningstillstånd.
            </seg>
            <seg xml:id="i-a58c1bfbbb892b69-0">
              De förslag som finns här föreslås träda i kraft den 1 januari
              2006. Självklart kommer vi att följa utvecklingen. Om det skulle
              visa sig att det finns anledning att ompröva det här och kanske
              gå på Jan Ertsborns linje är vi inte främmande för det. Det här
              är ett första steg i en förenkling av processen.
            </seg>
            <seg xml:id="i-8259a80ab9e0e8f6-0">
              Jeppe Johnsson sade i sitt anförande att det är en halvmesyr.
              Okej, vi har olika uppfattningar om vad mesyrer är, om de är hela
              eller halva. Men jag blev betänksam när du sade att en av de remissinstanser
              som du åberopade hade sagt att verksamheten ska stå som förebild
              för det övriga rättsväsendet eftersom det var en effektiv prövning
              i arrendenämnderna. Jag erinrar mig det är inte så länge sedan
              när vi stod här och debatterade ett betänkande som hette En modernare
              rättegång . Då motsatte sig Moderaterna att man skulle försöka
              effektivisera rättsväsendet. Helt plötsligt tycker ni nu att det
              här är en förebild. Det är en ekvation som jag inte får att gå
              ihop.
            </seg>
            <seg xml:id="i-33ff7afe5952a706-0">
              Med det, herr talman, yrkar jag än en gång bifall till förslaget
              i betänkandet och avslag på reservationen.
            </seg>
          </u>
          <note type="speaker" xml:id="i-204c1db6b930942a-0">
            Anf. 10 VIVIANN GERDIN (c):
          </note>
          <u who="viviann_gerdin_9a9061" xml:id="i-de78650972a2cf5a-0">
            <seg xml:id="i-492ad9467e0b9fdd-0">
              Herr talman! Inför dagens beslut har vi att ta ställning till
              steg två rörande innehållet i den nya verksamheten för hyres-
              och arrendenämnderna. Regeringen har ju redan tidigare i budgetpropositionen
              2005 tagit beslut om att minska antalet nämnder.
            </seg>
            <seg xml:id="i-1c1570e90c916323-0">
              Från Centerpartiets sida har vi inte motionerat på den här propositionen
              som närmare beskriver hur verksamheten ska bedrivas. Jag har ändå
              begärt ordet. Jag vill beskriva lite grann vad som ligger bakom
              det särskilda yttrande som vi har i betänkandet.
            </seg>
            <seg xml:id="i-efcf4371e55dda03-0">
              Vi är lite oroliga för att regeringens förslag att minska antalet
              nämnder, som man tidigare har tagit beslut om, och koncentrationen
              av den planerade ärendehanteringen kan påverka rättssäkerheten
              och insynen i den planerade verksamheten. Regeringens förslag
              angående hyres- och arrendenämnderna att effektivisera handläggningen
              av olika tvistefrågor samt att minska sårbarheten är vällovligt,
              men effektiviteten är inte given eftersom nämnderna får ett väldigt
              stort verksamhetsområde att ansvara för. Det kommer att medverka
              till att man får både längre och dyrare resor på grund av ökade
              avstånd, och den lokala kännedomen kan gå förlorad.
            </seg>
            <seg xml:id="i-b0792f14a6405bcd-0">
              Att särskilt uppmärksamma i förslaget är att de mindre nämnderna
              administrativt ska inordnas under tingsrätten på respektive ort.
              Det innebär, som förslaget ser ut, att nämnderna kommer att reduceras
              till osjälvständiga enheter under lagmannen, medan nämnderna i
              storstäderna däremot ska vara kvar som självständiga myndigheter.
              Det kan vi känna en liten tveksamhet inför. Just att nämnderna
              ute i landet får en underordnad ställning inom tingsrätterna är
              olyckligt, särskilt när man tänker på att det i dag är ett enormt
              tryck på tingsrätterna, eller över huvud taget inom domstolarna.
              Det finns en risk för att just ärenden som gäller hyres- och arrendefrågor
              kan bli nedprioriterade ute i landet om man inte mäktar med den
              totala ärendemängden.
            </seg>
            <seg xml:id="i-e9ea69a082001485-0">
              Vi har lämnat ett särskilt yttrande. Jag vill påpeka att vi noga
              kommer att följa utvecklingen av det här förslaget och återkomma
              om vi finner skäl till det.
            </seg>
            <seg xml:id="i-cfb0aff76e47fc7e-0">
              Jag vill avsluta med att säga att Centerpartiet i dag, trots
              att vi är tveksamma till vissa delar, stöder förslaget i betänkandet.
            </seg>
          </u>
          <note xml:id="i-f484520f7e15edcd-1">
            Överläggningen var härmed avslutad.
          </note>
          <note xml:id="i-9c49ecfcccd0b6f3-0">
            6 § Ändring i brottsbalken
          </note>
          <note xml:id="i-2260cbbc1d193eab-2">
            Föredrogs
          </note>
          <note xml:id="i-4b34ee1ea1244fb3-0">
            Talmannen meddelade att ingen talare var anmäld.
          </note>
          <note xml:id="i-06dfb8eb560128b0-0">
            7 § Europeisk brottsskadeersättning
          </note>
          <note xml:id="i-2260cbbc1d193eab-3">
            Föredrogs
          </note>
          <note type="speaker" xml:id="i-26023e258a2abfb0-0">
            Anf. 11 JOE FRANS (s):
          </note>
          <u who="joe_frans_a3bb5a" xml:id="i-e9a76e0ed059ce10-0">
            <seg xml:id="i-953fddd8e16653b9-0">
              Herr talman! Det här är helt okomplicerat. Det handlar om vår
              politik som ska hjälpa de människor som drabbas av våldsbrott.
              Vår politik går ut på att de människorna ska få den bästa hjälp
              de kan få så att de kan få ett normalt liv så fort som möjligt.
            </seg>
            <seg xml:id="i-24a4a3561b67e596-0">
              En komponent i detta handlar om den ekonomiska skadeersättning
              som man får. Vi vet alla att pengar inte är allt, men ibland kan
              pengar vara ett plåster på såren som kan lindra. Ibland är det
              en nödvändig och rimlig kompensation till det lidande som brottet
              åsamkar.
            </seg>
            <seg xml:id="i-ea33b80668f93311-0">
              Syftet med förslaget är att vi ska få en gemensam europeisk brottsskadeersättning
              som gör det enklare att begära brottsskadeersättning i EU-länderna.
              Det innebär en mer rättvis och lämplig skadeersättning i hela
              unionen.
            </seg>
            <seg xml:id="i-b90e5f136682b464-0">
              Det kommer alltså att bli mycket lättare för fru Agda från Norrmalm
              att få ut ersättning om hon till exempel på semester i Spanien
              råkar ut för våldsbrott. Det innebär också att det blir lättare
              för farbror Manuel från Alicante att få ut ersättning om han råkar
              ut för våldsbrott här i Helsingfors.
            </seg>
            <seg xml:id="i-1258cf6ec89411d5-0">
              Platserna i Europa kommer närmare varandra. Det blir mer förutsägbart
              och det ger ett mervärde till oss alla.
            </seg>
            <seg xml:id="i-10509cf63f5495b2-0">
              Om vi genomför det här EU-direktivet enligt det förslag som regeringen
              har lagt fram kommer det att leda till att en ansökan om brottsskadeersättning
              som grundar sig på att ett våldsbrott som begåtts i ett medlemsland
              kan leda till ersättning.
            </seg>
            <seg xml:id="i-505f43a0e36afaca-0">
              Det kräver några små ändringar i brottsskadelagen. Regeringen
              föreslår att dessa ändringar görs och att de träder i kraft den
              1 januari 2006. Utskottet tycker att det är helt riktigt och ställer
              sig bakom det.
            </seg>
            <seg xml:id="i-679df91f6b262f13-0">
              Det handlar om miniminormer. Det innebär att det skydd som brottsoffer
              i Sverige tillförsäkras är intakt. Tant Agda går inte miste om
              de förmånliga regler som vi har i Sverige. Brottsoffermyndigheten
              ser helt enkelt till att kompletterande ersättning ges. Vi har
              i Sverige väldigt korta handläggningstider. Det innebär att det
              kommer att så förbli.
            </seg>
            <seg xml:id="i-9dd734f7f4a0e611-0">
              Några motionsyrkanden tar sikte på möjligheten att få en förskottering.
              Jag anser, liksom utskottsmajoriteten i sin helhet, att de regler
              som vi har i Sverige är helt okej. Det system vi har i dag är
              egentligen på något sätt en förskottering. Enligt min mening är
              det gärningsmannen som i första hand ska kompensera brottsoffren.
            </seg>
          </u>
          <note xml:id="i-a0b9f712bced7692-0">
            Med det, herr talman, yrkar jag bifall till betänkandet och avslag
            på reservationen.
          </note>
          <note type="speaker" xml:id="i-65fe722e39f573ec-0">
            Anf. 12 VIVIANN GERDIN (c):
          </note>
          <u who="viviann_gerdin_9a9061" xml:id="i-de78650972a2cf5a-1">
            <seg xml:id="i-7932ae6bb77ff0dd-0">
              Herr talman! Jag börjar med att yrka bifall till den reservation
              som finns här. Reservationen har sitt ursprung i att vi från oppositionen
              inte delar majoritetens ställningstagande när det gäller förskottering
              av skadestånd.
            </seg>
            <seg xml:id="i-137f0156f9d4a67d-0">
              I dag får alltför många brottsoffer vänta väldigt länge på att
              över huvud taget få ut någon ersättning från gärningsmannen. I
              en del fall finns det ingenting att få ersättning för.
            </seg>
            <seg xml:id="i-3af33e0c8a0cce4d-0">
              Det fungerar absolut inte bra.
            </seg>
            <seg xml:id="i-ddae8fb698d28af7-0">
              I dag får brottsoffren ansöka om ersättning från Brottsoffermyndigheten.
              Man får betala en självrisk på 1 500 kr.
            </seg>
            <seg xml:id="i-6b41601269e476d8-0">
              Sammantaget finns det flera delar som inte är bra. Därför har
              vi föreslagit att man bör tillsätta en utredning som tittar på
              detta.
            </seg>
            <seg xml:id="i-f677ce5d20654078-0">
              Det finns också diskriminerande inslag i detta. Det finns kvinnor
              som förlorar när brott har begåtts mellan makar. Från Centerpartiets
              sida har vi en motion som handlar om när en man slår en kvinna
              och det utdöms skadestånd. Om misshandeln leder till skilsmässa
              ingår skadeståndet i bodelningen.
            </seg>
            <seg xml:id="i-38f4f6b5b86644bc-0">
              Det finns flera skäl att verkligen göra en översyn av skadeståndsersättningen.
            </seg>
            <seg xml:id="i-6bcd43a24b52a5ae-0">
              Jag ska avslutningsvis säga att vi är ense om den europeiska
              brottsskadeersättningen. Det är bra att man nu får en smidigare
              process för att hantera de skadeersättningar som inträffar i annat
              land. Det stöder vi.
            </seg>
          </u>
          <note type="speaker" xml:id="i-61e498498f66f2df-0">
            Anf. 13 KARIN GRANBOM (fp):
          </note>
          <u who="karin_granbom_4b656d" next="cont" xml:id="i-2f5ab57c8db34932-0">
            <seg xml:id="i-b2deb2469d635abe-0">
              Herr talman! Vi håller den här debatten för att vi snart kommer
              att rösta igenom ändringar i brottsskadelagen för att genomföra
              ett EG-direktiv som syftar till att ge EU-medborgare ett minimiskydd
              ekonomiskt om de drabbas av våldsbrott när de befinner sig i ett
              annat land.
            </seg>
            <seg xml:id="i-e67b0958db6c86b8-0">
              Eftersom dagens svenska brottsskadelag redan gäller om man blir
              utsatt för personskada eller kränkning utomlands kommer inte detta
              beslut att göra särskilt stor skillnad för de svenska medborgarna.
              Men den gör viss skillnad för några andra européer och med dem
              kan vi ju glädjas. De som har det sämre ställt på den här fronten
              än vi svenskar får det alltså bättre. För oss som har det bättre
              händer ingenting. Notera att jag sade för oss som har det bättre.
              Jag sade inte för oss som har det bra.
            </seg>
            <seg xml:id="i-dca105a765bdf4d3-0">
              Nog kan vi också göra en del.
            </seg>
            <seg xml:id="i-80fccfff3b6b9eb8-0">
              Det finns en tendens som jag inte tycker är riktigt bra hos dem
              som har makten i dag att hänvisa till andra i Europa som har det
              sämre. Därmed säger man att vi kanske inte behöver jobba på så
              mycket. Jag vill inte riktigt använda mig av uttrycket slå sig
              till ro, men för den som är otålig känns det ändå som att man
              säger att vi kan ta det lite lugnt.
            </seg>
            <seg xml:id="i-f415ef966ae0ecf5-0">
              I det här betänkandet har vi en reservation för att än en gång
              påpeka att det finns förbättringar att göra för våra brottsoffer.
            </seg>
            <seg xml:id="i-38805a12833c481e-0">
              Nyligen träffade jag en man och en kvinna som blivit offer för
              ett mycket grovt våldsbrott. Det var nu tre år sedan brottet inträffade,
              och de var fulla av frågor och funderingar och kände sig kränkta.
              Rädslan för vad som skulle hända när gärningsmannen kommer ut
              ur fängelset var påtaglig. Stödet för dem hade varit svagt under
              rättegången. De fick inte träffa åklagaren en enda gång före rättegången.
              Det var svårt för dem att få målsägandebiträde. Det var också
              svårt för dem att förstå varför åklagaren yrkade på ett visst
              brott och inte använde sig av en annan brottsrubricering.
            </seg>
            <seg xml:id="i-dc54a0bcdd80c9eb-0">
              De blev tillerkända skadestånd. Att gärningsmannen inte ville
              betala ut det var ingen överraskning för dem. Det var alltså dags
              att lämna in en anmälan till kronofogden. Men gärningsmannen hade
              inga medel, inga pengar konstigt nog, kan man tycka. Då fick detta
              par, brottsoffren, svaret att de skulle försöka få ut pengar från
              sina försäkringar. Den ene av dem hade en försäkring, men inte
              den andra. Då var det dags att vända sig till Brottsoffermyndigheten.
            </seg>
            <seg xml:id="i-825f9ad92fb1cafd-0">
              Att lämna in alla dessa ansökningar var inte så lätt. Det var
              krångligt, sade de som jag träffade. Orden fanns inte ens med
              i Svenska Akademiens ordbok, och vi orkade inte leta reda på någon
              som kunde förklara. Det var bara för mycket alltihop, sade de
              båda.
            </seg>
            <seg xml:id="i-50f219f0617ae600-0">
              Och sedan när vi fick ut det ena beloppet från Brottsoffermyndigheten,
              sade de, var det långt under det som domstolen hade dömt ut, och
              vi vet inte varför. Dessutom var det avdrag för självrisk. Det
              kändes så kränkande, sade mannen flera gånger självrisk, som om
              jag borde ha tagit det lite försiktigare! Och så är det detta
              med att vi varje år måste förnya vår ansökan till kronofogden.
              Det gäller att inte missa det utan hålla ordning på dagarna så
              att inte vår ansökningsrätt försvinner.
            </seg>
            <seg xml:id="i-06a2c84a3e40f22c-0">
              Kvinnan tittade på mig och fyllde i: Du förstår, Karin, det är
              inte pengarna som vi är ute efter. Inga pengar kan kompensera
              skadorna vi kommer att ha vare sig fysiskt eller psykiskt, men
              det vore i alla fall något slags tecken på att rättvisa har skipats.
            </seg>
            <seg xml:id="i-fcc81242d5c6e903-0">
              Det är när man träffar människor som dessa som man inser att
              situationen i Sverige i dag när det gäller brottsoffers ställning
              överlag inte är så bra som den skulle kunna bli. En del av detta
              är skadeståndsbiten. Att inte få ut skadeståndet håller dem kvar
              vid brottet och gärningsmannen. Vår reservation handlar om att
              vi måste få till en annan ordning. Brottsoffer, som redan är så
              tyngda, bör lättare få ut sina skadestånd och få koncentrera sig
              på framtiden i stället för de brott som de har utsatts för.
            </seg>
            <seg xml:id="i-bedd8c817b08376d-0">
              Jag förstår att vissa förändringar kan anses dyra, men det minsta
              vi kan göra är att tillsätta en utredning och se över hur brottsoffer
              smidigare och på ett värdigare sätt kan få de skadestånd som de
              är berättigade till.
            </seg>
          </u>
          <note xml:id="i-32a84063d5633428-0">
            Därmed yrkar även jag bifall till reservationen under punkt 2.
          </note>
          <note xml:id="i-f484520f7e15edcd-2">
            Överläggningen var härmed avslutad.
          </note>
          <note xml:id="i-2e36deb2bba95a04-0">
            Ajournering
          </note>
          <note xml:id="i-1c3b48c8f99fb9b3-0">
            Kammaren beslutade kl. 14.24 på förslag av talmannen att ajournera
            förhandlingarna till kl. 14.30 då särskild debatt om diskrimineringen
            i rättsväsendet skulle äga rum.
          </note>
          <u who="karin_granbom_4b656d" prev="cont" xml:id="i-8858abe0908dae89-0">
            <seg xml:id="i-29caee6c2210ca56-0">
              Återupptagna förhandlingar
            </seg>
          </u>
          <note xml:id="i-70a5376a0a059d6e-0">
            Förhandlingarna återupptogs kl. 14.30.
          </note>
          <note xml:id="i-2d0fbae09eeabc3b-0">
            8 § Särskild debatt om diskrimineringen i rättsväsendet
          </note>
          <note type="speaker" xml:id="i-b6fcef426d28b742-0">
            Anf. 14 Justitieminister THOMAS BODSTRÖM (s):
          </note>
          <u who="unknown" xml:id="i-409a48d2cf2940f5-0">
            <seg xml:id="i-f1b78036611436e6-0">
              Herr talman! Ledamöter i Sveriges riksdag! Tack för initiativet
              att anordna den här debatten. Vi har diskuterat frågan förr, och
              det kommer tyvärr säkert vara så att vi behöver diskutera den
              även framöver. Även om det har gjorts mycket kommer det att behöva
              göras ytterligare saker.
            </seg>
            <seg xml:id="i-0c8d8a0bf6d014b1-0">
              Innan jag blev minister arbetade jag i tio år på advokatbyrå.
              Jag var anställd på en advokatbyrå som hade särskild inriktning
              på flyktingrätt, och det blev också min huvudsakliga inriktning.
              Jag fick då möjlighet och glädje att arbeta tillsammans med många
              personer som kom från andra länder och som sedan så småningom
              startade företag, anställde folk, kanske förlorade sitt arbete,
              kanske begick ett brott eller på annat sätt behövde ytterligare
              advokattjänster. Jag har därför fått en mycket bra möjlighet att
              se hur man upplever situationen när man är i domstol och kommer
              från ett annat land eller har en annan bakgrund.
            </seg>
            <seg xml:id="i-4d1eac72fb3eb4d1-0">
              Det är naturligtvis allra svårast när man är misstänkt för ett
              brott och känner en rädsla för vilka konsekvenser som en rättegång
              kan leda fram till. Oavsett hur mycket vi gör kommer man aldrig
              att komma ifrån att det är en väldigt stor skillnad att vara med
              i en rättegång i sitt eget land jämfört med att vara det i ett
              annat land. Detta påverkar naturligtvis också hela rättegången.
            </seg>
            <seg xml:id="i-ee89ea5b18b88770-0">
              Jag tror att var och en av oss kan sätta oss in i situationen
              att vi själva skulle vara i en domstol i ett engelsktalande land.
              Även för oss som talar någorlunda hygglig engelska skulle det
              vara mycket svårare. Vi vet själva att vi inte kan uttrycka oss
              på samma sätt när vi hamnar i diskussioner med engelsktalande.
              Det är förstås oändligt mycket svårare om man inte ens kan tala
              språket och allting måste tolkas.
            </seg>
            <seg xml:id="i-a811254131221940-0">
              Det som man trots allt gör i en domstol är ju att försöka övertyga
              domarna och också andra om att man har rätt. Det är det som allting
              går ut på. Om man inte kan tala sitt eget språk, om det inte är
              ens egna ord som går fram till domaren eller om man försöker att
              tala på ett språk som man inte behärskar lika bra som de andra
              i rättegångssalen är man i ett naturligt underläge, det kommer
              vi inte ifrån.
            </seg>
            <seg xml:id="i-e50f841f48efe789-0">
              Men vi kan ju inte bara nöja oss med det. Det finns naturligtvis
              saker som kan göras, men det är i alla fall det första som man
              måste tänka på. Vi kommer aldrig att kunna hamna i samma situation.
            </seg>
            <seg xml:id="i-5dcd3535b74eacff-0">
              Därtill blir det förstås också en del kulturkrockar. Det är ofrånkomligt.
              Om vi skulle vara i ett annat lands domstol skulle vi inte känna
              till exakt de strukturer som finns och vilka osynliga koder som
              gäller.
            </seg>
            <seg xml:id="i-4ca96a36640b855f-0">
              Jag har många gånger varit med i rättegångar där det har funnits
              med äldre män som har börjat gråta, även om det har varit ganska
              bagatellartade brott. Så gör vi inte riktigt i Sverige. En sådan
              situation i en sådan miljö är knappast någonting som gagnar den
              person som agerar på ett sätt som man inte är van vid.
            </seg>
            <seg xml:id="i-6bbb5bca220f13ff-0">
              Detta är alltså utgångslägena, och det är viktigt att komma ihåg
              det. Det handlar kanske om att allting inte är perfekt och lika
              precis för alla, men det är inte detsamma som att det finns något
              slags rasism i domstolarna. Vi måste inse att det finns olika
              situationer.
            </seg>
            <seg xml:id="i-781d215b986c17dc-0">
              Men det är just i det här spektrumet som vi måste arbeta. Under
              de tio år som jag var yrkesverksam har jag trots allt inte stött
              på en enda domare som jag på något sätt har upplevt skulle vara
              rasistisk mot en person som kommer från ett annat land. Utöver
              att den domaren skulle begå tjänstefel har jag ännu inte fått
              någon sådan känsla.
            </seg>
            <seg xml:id="i-2762256df14d3e9b-0">
              Däremot är alla inom vårt rättsväsende också människor. Jag kan
              ibland vara lite kritisk till domare som säger: Vi är tränade
              att bara se på det sakliga. Så är det inte. Alla vi människor
              påverkas av saker som vi inte känner till. Det kan göra mig lite
              orolig ibland när man säger: Vi kan det här särskilt bra, för
              vi är tränade på att se vad som är relevant. Men så enkelt är
              det inte.
            </seg>
            <seg xml:id="i-0b17291f70cd9f86-0">
              Vad gör vi då för att förbättra den här situationen, för att
              alla trots allt ska behandlas lika inför lagen, oavsett om det
              är ens första dag i Sverige, om man har bott här i några månader
              eller ett år, om man kanske är uppväxt i ett annat land eller
              om man för den delen har bott i många år i Sverige men fortfarande
              känner att det finns delar i en själv som inte finns på samma
              sätt hos ens svenska vänner?
            </seg>
            <seg xml:id="i-c0aa819e64822297-0">
              Det handlar om två saker för rättsväsendet. Den ena är att se
              till att det blir en ordentlig representation av personer med
              utländsk bakgrund hos myndigheterna, hos polisen, hos åklagarna
              och i våra domstolar. Det är det som är hela tanken.
            </seg>
            <seg xml:id="i-9daf8a54f8f6ed87-0">
              Den andra är att ständigt öka kunskapen och förståelsen för andra
              människor och deras kulturer. Det är också någonting som måste
              finnas hos alla våra myndigheter. Jag återkommer till vad som
              görs och vad vi gör för att förbättra situationen i den stora
              zon som man så sällan talar om.
            </seg>
          </u>
          <note type="speaker" xml:id="i-72e1b647c9fafed4-0">
            Anf. 15 BEATRICE ASK (m):
          </note>
          <u who="beatrice_ask_00e90e" xml:id="i-fa1be6319b3faab5-0">
            <seg xml:id="i-6f30458eb73e55b4-0">
              Herr talman! Principen om allas likhet inför lagen är djupt förankrad
              i vårt land. Jag är övertygad om att vi också här i riksdagen
              unisont kan understryka vikten av att varje människa ska behandlas
              likvärdigt och med respekt. Vikten av ett rättsväsende som med
              oväld och saklighet noga lyfter på varje sten i sökandet efter
              sanningen och som hellre friar än fäller är det nog ingen som
              ifrågasätter.
            </seg>
            <seg xml:id="i-857bd7ac1a61bdb7-0">
              Jag är också övertygad om att det bland alla dem som arbetar
              inom polis, åklagarmyndighet och domstolar finns ett flertal som
              står upp för och är djupt engagerade för rättsstatens grundprinciper.
            </seg>
            <seg xml:id="i-78ed420530d5d1a0-0">
              Men vi är människor. Vi får inte vara naiva. Vi präglas av våra
              erfarenheter, traditioner, fördomar och känslor. I allt arbete
              och i alla våra relationer kan vi medvetet och omedvetet påverkas
              av faktorer som vi inte alltid är observanta på. Just när det
              gäller rättskipningen som syftar till att ge varje medborgare
              trygghet och som förfogar över maktmedel som kan gå ut över enskilda
              människors frihet måste det ställas alldeles särskilda krav på
              att man är observant på processerna och hur enskilda agerar i
              förhållande till de grundläggande principerna.
            </seg>
            <seg xml:id="i-123c3b4580628209-0">
              Därför är den här debatten och andra debatter viktiga och inte
              minst det arbete som bedrivs och som borde bedrivas ännu mer intensivt
              i rättsväsendets olika delar.
            </seg>
            <seg xml:id="i-0d01972827aa6c36-0">
              Efter att ha förberett mig för den här debatten är jag lite tagen
              av att det har forskats så väldigt lite i Sverige om hur människor
              bemöts och behandlas i just rättsväsendet. Möjligen ligger det
              en förklaring i att i andra länder som Storbritannien och USA
              har man längre erfarenheter av kulturell och social mångfald än
              vad vi har i Sverige. Men i dag är Sverige ett land med många
              invandrare och kulturer, en bredare etnisk palett. Behovet av
              att säkerställa att varken individer eller grupper särbehandlas
              visavi lagar och regler är ju alldeles uppenbart.
            </seg>
            <seg xml:id="i-55b62017a01be882-0">
              Därför delar jag slutsatsen i utredningen som har gjorts om strukturell
              diskriminering på grund av etnisk och religiös tillhörighet och
              i boken Likhet inför lagen , att vi behöver fylla igen väldigt
              många kunskapsluckor om situationen i dagens Sverige.
            </seg>
            <seg xml:id="i-e2e961f2de6c575a-0">
              Av utländsk forskning vet vi att det finns starka tendenser till
              strukturell diskriminering i andra länder. Men vi har också indikationer
              på att det kan finnas liknande bekymmer i Sverige. Det är naturligtvis
              orimligt att vänta på att vi kan fylla igen kunskapsluckorna,
              utan vi måste göra en del redan i dag.
            </seg>
            <seg xml:id="i-854ebf0b031ad408-0">
              Och viktigt arbete pågår. Inte minst inom polisen finns ett arbete
              med värderingsfrågorna som är värt att beakta och stödja. Vi moderater
              har också föreslagit en enkel, mer praktisk ordning för klagomålshantering
              mer direkt av sådant som inte är direkt olagligt men ändå besvärande,
              för att polisen i sitt dagliga verk ska kunna bli duktigare på
              att möta människor på ett vettigt sätt.
            </seg>
            <seg xml:id="i-5dbe057b4be8ff0e-0">
              Vi vet också att behovet av utbildningsinsatser som tar upp frågor
              om bemötande och förståelse för människor av skilda slag är stort.
              Och jag vill varna för att just kompetensutvecklingen inom flera
              rättsvårdande myndigheter är eftersatt på grund av otillräckliga
              anslag. Det, liksom den arbetssituation som råder på många håll,
              i domstolarna till exempel, gör att många medarbetare slits hårt.
              Det ökar risken för brister i bemötandet och i kvaliteten i arbetet.
              Det är lätt att principer halkar i väg när människor har bråttom
              eller när människor inte har fått möjlighet att analysera och
              hantera bemötande och frågor som rör olika kulturer och annat.
            </seg>
            <seg xml:id="i-1c145752aab93737-0">
              För de här problemen bär justitieministern det yttersta ansvaret.
              Jag tycker faktiskt att det är närmast pinsamt att jag har upptäckt
              att det inte finns någon specifik kurs som rör just de här frågorna
              i polishögskolans utbildningskatalog. Det gör att också engagerade
              polismyndigheter har svårt att få hjälp med att utbilda sin personal,
              om de får loss någon krona.
            </seg>
            <seg xml:id="i-02ff00a45f56fc24-0">
              Utredningen om strukturell diskriminering har lagt fram en del
              förslag. Innan vi moderater sätter ned foten i detaljer vill vi
              naturligtvis begrunda vad remissinstanser och regeringen har att
              säga. Men vi moderater har länge krävt en samlad lag mot diskriminering
              och tillsyn av att den efterlevs, som är ett av förslagen i utredningen.
            </seg>
            <seg xml:id="i-39e536dc6ffab617-0">
              När det gäller rättsväsendet kommer utredaren emellertid inte
              längre än vad jag konstaterat i det här anförandet, nämligen att
              det behövs utbildningsinsatser. Några synpunkter finns om antagningen
              till polisutbildningen och om polisutbildningen. Problemen är
              väl kända. Vi behöver fler poliser med annan etnisk bakgrund.
              Men det saknas konkreta förslag, och det gjorde det också i justitieministerns
              anförande i den här delen. Alla vet vad som är problemet, men
              ingen tycks veta vad man ska göra åt det, och det är ju det stora
              bekymret. Sedan löser inte bättre antagning det här problemet,
              därför att det finns professorer som pekar på att det inte finns
              några bevis för att en etniskt blandad poliskår arbetar annorlunda
              än den vi har i dag. Så det är många olika åtgärder som behöver
              komma till.
            </seg>
            <seg xml:id="i-7bfefa9c73ffeecd-0">
              Det är lätt i en sådan här debatt och tiden går att bara tänka
              på etnisk diskriminering. Men likhet inför lagen måste också handla
              om hur man behandlas beroende på kön och beroende på ålder. Män
              och kvinnor bemöts olika, och inte minst barn verkar ha svårt
              att komma till tals många gånger, också i Sverige.
            </seg>
            <seg xml:id="i-dd28bc70b97cf16f-0">
              Ett allvarligt bekymmer, som justitieministern borde ta itu med,
              är bristerna på uppföljning och utvärdering av nedlagda mål. Vi
              är sämst i Europa när det gäller åtal och uppklaring av brott
              mot barn där det finns en misstanke om sexuella övergrepp. Det
              är pinsamt, det är allvarligt och det har att göra med att vi
              inte lyssnar på barn tillräckligt mycket. De är strukturellt diskriminerade
              skulle man kunna säga.
            </seg>
          </u>
          <note type="speaker" xml:id="i-a513991c7d5717f5-0">
            Anf. 16 MAURICIO ROJAS (fp):
          </note>
          <u who="mauricio_rojas_4956b5" xml:id="i-bbfc3edeb25526cf-0">
            <seg xml:id="i-9f48d6ede845aa0e-0">
              Herr talman! Kampen för alla människors lika värde och rätt till
              lika behandling är för oss liberaler grundläggande. Diskriminering
              är motsatsen till dessa principer och hotar det öppna och demokratiska
              samhällets grunder. Därför har Folkpartiet alltid varit ledande
              i kampen mot diskrimineringen, och så är fallet även i dag.
            </seg>
            <seg xml:id="i-22136f83b3ce34cf-0">
              Jag är mycket stolt över att företräda det parti som har Sveriges
              vassaste program för att bekämpa diskrimineringen men som samtidigt
              avvisar alla förslag om kvotering, etnisk särbehandling och andra
              former av grupptänkande av den typ som nyligen lanserades av vänstermajoriteten
              i diskrimineringsutredningen. Det är en farlig väg som vänstermajoriteten
              har börjat vandra, en väg som leder till ett samhälle där grupp
              ställs mot grupp och där människor behandlas olika beroende på
              vilken av dessa grupper de tillhör.
            </seg>
            <seg xml:id="i-3c566528d403627e-0">
              Det mångfaldens samhälle som vi liberaler strävar efter är ett
              samhälle av fria individer. Vi fortsätter att tro på de idéer
              som stora medborgarrättskämpar som Martin Luther King trodde på:
              att varje individ ska bedömas som individ på grund av sina färdigheter
              och talanger, inte för att man tillhör en grupp, är kvinna eller
              man, har en viss hudfärg, sexuell läggning, religion eller ursprung.
            </seg>
            <seg xml:id="i-8d5613afe3c07934-0">
              I stället för kvotering och grupptänkande har vi föreslagit skärpningar
              mot dem som diskriminerar och en offensiv omdaning av hela vår
              antidiskrimineringspolitik, som måste börja med att se över och
              slå samman dagens splittrade, ineffektiva och inskränkta lagstiftning.
              På samma sätt bör splittringen mellan olika diskrimineringsombudsmän
              upphöra.
            </seg>
            <seg xml:id="i-b2a5c25192681139-0">
              Herr talman! Förekomsten av misstankar om diskriminering eller
              bristande likabehandling inom rättsväsendet är mycket allvarlig.
              Det finns inga andra institutioner som måste vara så klanderfria
              i detta avseende som de som upprätthåller rättsordningen. Därför
              är denna debatt särskilt angelägen.
            </seg>
            <seg xml:id="i-ae86203a7a26a773-0">
              Vi har i dag en situation som är mycket bekymmersam. Sanningen
              är att vi vet praktiskt taget ingenting om hur det förehåller
              sig med diskrimineringen inom rättsväsendet. Bara det konstaterandet
              är ytterst allvarligt och vittnar om en regering, och framför
              allt om en justitieminister, som har misskött en av sina mest
              grundläggande uppgifter. Vi kan varken förebygga eller bekämpa
              en eventuell förekomst av diskriminering på ett effektivt sätt
              om det enda vi kan säga är att vi vet att vi ingenting vet.
            </seg>
            <seg xml:id="i-755690fdb8904e79-0">
              Detta gäller också det uppdrag att upprätta strategier mot diskriminering
              som justitieminister Bodström för två och ett halvt år sedan gav
              rättsväsendets myndigheter. Det är bra att åtgärder vidtas, men
              det är ännu bättre om man också vet vilka fel och brister det
              är som ska åtgärdas.
            </seg>
            <seg xml:id="i-249035085a495ab8-0">
              Regeringens särskilda utredare, Paul Lappalainen, konstaterade
              följande i sitt slutbetänkande om strukturell diskriminering i
              Sverige: Den första och mest uppenbara slutsatsen av forskningen
              om strukturell diskriminering inom det svenska rättsväsendet är
              att materialet är ytterst begränsat. Sida upp och sida ned upprepar
              utredaren denna trista sanning.
            </seg>
            <seg xml:id="i-1d3418693e75dcc7-0">
              Lappalainens slutbetänkande presenterades den 13 juni, det vill
              säga för drygt fem månader sedan, och hittills har jag inte sett
              att några som helst initiativ har tagits från justitieministerns
              sida i syfte att börja reparera denna skriande brist på kunskaper
              om en så viktig sak. Fem månader borde vara tillräckligt lång
              tid för att reagera, även om man tillhör en regering som inte
              är särskilt känd för sina snabba reaktioner.
            </seg>
            <seg xml:id="i-66b71d7f7d1af6e9-0">
              Herr talman! Folkpartiet tycker att de kunskapsbrister som här
              påtalats är oacceptabla. Därför vill vi i dag uppmana statsrådet
              och regeringen att snarast tillsätta en parlamentarisk utredning
              som undersöker eventuell förekomst av diskriminering inom det
              svenska rättsväsendet. Alternativet är att fortsätta leva i okunskap,
              och då är det rykten och halvsanningar som alltmer kommer att
              ta över. Det skulle allvarligt skada rättsväsendets och därmed
              rättsstatens ställning i vårt samhälle.
            </seg>
          </u>
          <note type="speaker" xml:id="i-abae309d5695ea7e-0">
            Anf. 17 PETER ALTHIN (kd):
          </note>
          <u who="peter_althin_598452" xml:id="i-25f17a9e48471d63-0">
            <seg xml:id="i-83faec1d6ce134c9-0">
              Herr talman! Ledamöter, åhörare, justitieministern! Justitieministern
              sade i sitt anförande någonting om äldre män som grät. Inte för
              att jag tyckte att han tittade på mig just då, men jag uppfyller
              i alla fall en del av detta en äldre man och även om jag inte
              grät kände jag mig ledsen över den uppgivenhet som justitieminister
              Bodström på något sätt gav uttryck för.
            </seg>
            <seg xml:id="i-43326ecae7ab162a-0">
              Det här är en mycket viktig debatt. Den här debatten ska komma
              gång efter gång och får aldrig dö ut. För det är så att det är
              nödvändigt att medborgarna känner tilltro till domstolar och myndigheter.
              Om medborgarna tappar förtroende för våra domstolar eller andra
              myndigheter är det till stor nackdel för rättssamhället och i
              förlängningen faktiskt för demokratin. Det tar lång tid att bygga
              upp en demokrati, men det går väldigt snabbt att rasera den. Det
              ser vi och har också sett historiskt.
            </seg>
            <seg xml:id="i-5c1c637527d9f322-0">
              För att bekämpa brottsligheten och värna rättssäkerheten har
              vi byggt upp ett rättsväsende med poliser, åklagare, domstolar,
              advokater, kriminalvårdare och så vidare. Och vad är då rättssäkerhet?
              Den frågan har sin givna plats i den här debatten. Det innebär
              bland annat att lagar och förordningar är tydliga och klara, att
              man med rimlig grad av säkerhet i förväg kan uttala sig om resultatet
              och att de här lagarna och förordningarna medger det är viktigt
              att lika fall behandlas lika, att domstolar och myndigheter arbetar
              objektivt och noggrant.
            </seg>
            <seg xml:id="i-e30518b2ce3a3382-0">
              Då är frågan i den här debatten: Finns det någon diskriminering
              i rättsväsendet? Är det rykten? Finns det någon sanning i påståendet?
              Likhet inför lagen finns det, existerar det? Vi kan ha målsättningar,
              men finns det? Upplever medborgarna sig diskriminerade i sin kontakt
              med rättsväsendet? Gäller det alla eller några vilka? Finns det
              skillnader i rättsväsendet när det gäller bemötandet av etniska
              svenskar och andra delar av befolkningen? Det sägs ju så. Både
              medier och akademiker har synpunkter på detta. Det här är viktiga
              frågor.
            </seg>
            <seg xml:id="i-52b4241ee47ae938-0">
              Själv har jag ju, för att lägga mig på ungefär samma nivå som
              Thomas Bodström, i min praktik som advokat träffat väldigt många
              klienter som har framfört detta, haft synpunkter på detta. De
              har sagt: Jag behandlas annorlunda på grund av min bakgrund, på
              grund av mitt kön, på grund av min hudfärg och så vidare. Det
              är svårt att som enskild advokat ha någon vetenskaplig grund för
              detta, men man hör det så ofta att man börjar fundera: Kanske
              ligger det något i detta? Och vad görs för att förhindra det om
              så är fallet?
            </seg>
            <seg xml:id="i-c8d30dfde6631b8a-0">
              Vi i Kristdemokraterna har en polismotion där vi bland annat
              trycker på att myndigheterna, till exempel polisen, måste ha kunskaper
              när det gäller den etniska och kulturella mångfalden. De måste
              lära känna innebörden av de etniska förutsättningarna. Det måste
              finnas en mångfald inom polisen. Den finns inte i dag, det vet
              Thomas Bodström. Det är ytterst få poliser som kommer från andra
              etniska förhållanden än svenska. Jag såg en siffra på att det,
              trots väldiga kampanjer, bara var 6,4 % av dem som var antagna
              som poliser som var födda i ett annat land. Detta är ett stort
              problem, som jag återkommer till i en annan del av debatten.
            </seg>
            <seg xml:id="i-0c65ac77905da19e-0">
              Men om det nu förekommer, och jag är beredd att tro att det är
              på det sättet, så räcker det faktiskt med misstanken om att det
              föreligger diskriminering för att vi måste reagera. Jag orkade
              inte, herr talman, ta med den här tjocka boken, Likhet inför lagen.
              Den har naturligtvis alla tagit del av och läst inför den här
              debatten. Det är ganska förfärande synpunkter som förs fram i
              den boken, som jag efter tidigare debatter med Thomas Bodström
              i och för sig vet kanske inte är en vetenskaplig undersökning
              av experter. Den ger ändå vissa hållpunkter. Tendensen när det
              gäller olika behandling är så tydlig enligt den här boken att
              den som påstår att vi har full likhet inför lagen i Sverige måste
              få bevisbördan för sitt påstående.
            </seg>
            <seg xml:id="i-a505249161d35ac0-0">
              Och vad säger man då? Jo, man konstaterar bland annat i den här
              undersökningen, jag ska inte ta upp alltsammans i det här inlägget,
              att det tycks förhålla sig så att misstänkta invandrare i förhållande
              till svenskar anmäls oftare, utreds noggrannare, häktas oftare
              och längre, åtalas oftare, fälls oftare, döms hårdare och behandlas
              sämre inom kriminalvården. Detta är ju, om det är riktigt, fullständigt
              oacceptabelt.
            </seg>
            <seg xml:id="i-9b2ad53bfd655829-0">
              En slutsats av den här boken är att personer av utländsk härkomst
              diskrimineras i egenskap av att vara misstänkta för brott. De
              utsätts för en negativ särbehandling i alla rättsled från anmälan
              till dom. I nästa anförande ska jag ge lite förslag på hur vi
              kan komma till rätta med detta.
            </seg>
          </u>
          <note type="speaker" xml:id="i-190e70f78bdc4645-0">
            Anf. 18 ROLF OLSSON (v):
          </note>
          <u who="rolf_olsson_4e3cd0" xml:id="i-8084996ae2cc33ec-0">
            <seg xml:id="i-53ca7fb9899ede75-0">
              Herr talman! Vänsterpartiet har begärt den här särskilda debatten
              om diskriminering i rättsväsendet, och vi tycker naturligtvis
              att det är väldigt viktigt och bra att den har kommit till stånd.
              Rättsväsendet är som vi alla är överens om ett utomordentligt
              centralt område i ett demokratiskt samhälle. Utan ett fungerande
              rättsväsende får vi ett samhälle där den starkes rätt blir den
              ordning som råder. Likhet inför lagen är honnörsord som nog de
              flesta människor tycker är grundläggande i ett samhälle som vårt.
              Men det finns anledningar att kritiskt granska och ifrågasätta
              om det råder verklig likhet inför lagen.
            </seg>
            <seg xml:id="i-c0624b6b76bdf5e5-0">
              Vi är många som ser och känner igen strukturer som genomsyrar
              samhället och rangordnar människorna utifrån klass- och könstillhörighet,
              utifrån sexuell läggning och etnisk tillhörighet. Dessa strukturer
              finns i hela samhället och påverkar i allra högsta grad samhällsutvecklingen.
              Det underströks också av Diskrimineringsombudsmannen Katri Linna,
              om ni hörde Ekots senaste lördagsintervju. Dessa strukturer finns
              i hela samhället, också i rättsväsendet. De måste aktivt bekämpas
              och deras inflytande minimeras.
            </seg>
            <seg xml:id="i-e1f18822d58146bb-0">
              Herr talman! I tidigare motioner och interpellationer som Vänsterpartiet
              initierat kring de här problemen har vi återgett studier och undersökningar
              som visat på att det föreligger faktiska skillnader i beslut fattade
              ute i rättsväsendet som indikerar möjlig diskriminering. Jag ska
              ange några konkreta sådana studier. En undersökning för några
              år sedan visade vid en stor genomgång av domar rörande grovt rattfylleri
              från våra tre största städer att mer än 50 % av personer med utländsk
              bakgrund dömdes till fängelse medan bara 30 % av svenskarna fick
              fängelsepåföljd. Detta skedde trots att svenskarna i undersökningen
              hade högre genomsnittlig promillehalt. De dömda med utländsk bakgrund
              förekom inte heller mer frekvent i kriminalregistret.
            </seg>
            <seg xml:id="i-228955f8041ea671-0">
              En annan undersökning från Göteborgs tingsrätt över 400 domar
              visade att personer med invandrarbakgrund genomgående löpte större
              risk att bli dömda vid åtal, och de dömdes dessutom hårdare än
              svenskar. De hade mindre framgångar när förmildrande omständigheter
              åberopades. Möjligheterna till påföljder som skyddstillsyn och
              villkorlig dom var också mindre. Det finns ett flertal studier
              som också pekar i samma riktning. Det visas till exempel i den
              av flera tidigare talare åberopade boken Likhet inför lagen ,
              skriven i år av juridikstuderande vid Helsingforss universitet.
            </seg>
            <seg xml:id="i-d039a533ebc51993-0">
              En annan aktuell undersökning pekar på missgynnande av kvinnor
              som brottsoffer. I denna undersökning hävdas att om två likartade
              brott sker mot en kvinna respektive en man löper kvinnan större
              risk att få förundersökningen nedlagd utan att få sin sak prövad
              av åklagare. Kvinnor med annan etnisk tillhörighet än svensk hade
              extra svårt att få sin rätt hävdad. Det är bara några exempel
              på kritiska studier och rapporter. Det finns naturligtvis fler
              att åberopa.
            </seg>
            <seg xml:id="i-39e111e607343ce6-0">
              Herr talman! Vi har från Vänsterpartiets sida under ganska många
              år fört en aktiv debatt kring de här frågorna, om bristande likhet
              inför lagen. Vi har skrivit motioner om det. I maj förra året
              interpellerade jag justitieministern i detta ärende. I de betänkanden
              som behandlat motioner från Vänstern med krav på just en grundläggande
              utredning av förekomsten av diskriminering inom rättsväsendet
              har utskottsmajoriteten flera gånger avvisat detta med att säga
              att ingenting framkommit som pekar på behov av en sådan utredning
              trots att det redan då förelåg ett flertal rapporter. I interpellationsdebatten
              hävdade justitieministern att det inte behövdes någon utredning.
              Arbetet med att förbättra situationen var redan i gång.
            </seg>
            <seg xml:id="i-c984b4725c53aaf1-0">
              Jag vidhåller i dag att det behövs ökade kunskaper om läget och
              att det behövs ökade ansträngningar för att åtgärda problemen.
            </seg>
            <seg xml:id="i-756edb86a153e779-0">
              Jag tycker att dagens debatt så här långt visar att det finns
              tecken på att vi närmar oss varandra när det gäller ambitionerna
              att vi måste skaffa oss djupare kunskaper på området och vidta
              mer effektiva åtgärder.
            </seg>
            <seg xml:id="i-4ddb9027df72823b-0">
              Herr talman! Den här debatten är i sig alldeles nödvändig. Upplevelsen
              av olikheter inför lagen och orättvisor inom rättsväsendet finns
              nämligen hos ganska stora grupper av människor i samhället. Det
              är i sig mycket allvarligt. En öppen attityd och en öppen samhällsdebatt
              är därför alldeles nödvändiga. Det handlar om alla människors
              förtroende för rättsväsendet och om att aktivt motverka känslor
              av utanförskap.
            </seg>
            <seg xml:id="i-018f16a655cc818f-0">
              Händelserna i Frankrike för några veckor sedan bör stämma oss
              alla till eftertanke. Man ska inte göra några mekaniska jämförelser.
              Men jag tror att vi inser att vi behöver mer grundläggande kunskaper
              om diskriminering och skillnader i rättstillämpning som drabbar
              kvinnorna, som drabbar människor med annan etnisk bakgrund, och
              som drabbar människor med annan sexuell läggning.
            </seg>
            <seg xml:id="i-2b74df51ccadde84-0">
              Det behöver vidtas åtgärder. Arbetet måste intensifieras för
              att öka kunskaperna i hela samhället, och inte minst hos de rättsvårdande
              myndigheterna. Dessa måste också aktivt öka ansträngningarna att
              rekrytera medarbetare som speglar hela befolkningen. Det är oerhört
              viktigt, och där finns det oerhört mycket mer att göra.
            </seg>
          </u>
          <note type="speaker" xml:id="i-5b1859b58125b541-0">
            Anf. 19 VIVIANN GERDIN (c):
          </note>
          <u who="viviann_gerdin_9a9061" xml:id="i-de78650972a2cf5a-2">
            <seg xml:id="i-404aecbb3a52c33c-0">
              Herr talman! Ledamöter och åhörare! Alla människors lika värde
              och rättigheter är grunden i Centerpartiets politik. Det innebär
              förpliktelser för oss i samhället och att vi i lagen ger ett fullgott
              skydd mot diskriminering.
            </seg>
            <seg xml:id="i-066d1e45cf8c1085-0">
              Den integrationspolitik som regeringen nu bedriver har uppenbart
              misslyckats. I stället för ett väl fungerande mångkulturellt samhälle,
              har regeringen medverkat till att skapa ett segregerat samhälle,
              en grogrund för att diskriminering kan få fäste. Vårt land har
              inte lyckats integrera människor från andra kulturer. I stället
              har det segregerade samhället skapats där infödda svenskar och
              invandrare oftast lever i skilda världar, även om de geografiska
              avstånden är korta.
            </seg>
            <seg xml:id="i-61b00ec8540a3366-0">
              Det är väl känt att människor med utländsk bakgrund blir hänvisade
              boenden inom särskilda bostadsområden. Och det är väl känt att
              människor med invandrarbakgrund har svårare att erhålla ett fast
              arbete.
            </seg>
            <seg xml:id="i-46c241eb5cd16b9a-0">
              Alla de som ofta bemöts av denna särbehandling upplever sig vara
              diskriminerade, och med all rätt. Därutöver bidrar denna särbehandling
              också till utanförskap. Vi måste ständigt synliggöra den diskriminering
              som sker i samhället. Oavsett om den riktar sig mot etnisk bakgrund,
              sexuell läggning eller invandrare, måste vi bearbeta attityder
              tillsammans men också förbättra lagstiftningen. Det är ett viktigt
              mål för oss inom Centerpartiet.
            </seg>
            <seg xml:id="i-b51d46e594bacfe4-0">
              Att människor med utländsk bakgrund ofta diskrimineras vet vi.
              Vi känner till det. Det sker dagligen. Men diskriminering sker
              även mot kvinnorna i vårt land. Det sker i arbetslivet i form
              av lägre löner för kvinnor, även för kvinnor som utför samma arbete
              som män eller likartat arbete. Kvinnor har genomgående mycket
              svårare att erhålla högre befattningar. Kompetens är inte alltid
              det som avgör. Det är värderingar som spelar roll. Kvinnor diskrimineras
              när de vill starta företag. Man värderar deras företagsidéer.
              Och kvinnor diskrimineras inom rättsväsendet.
            </seg>
            <seg xml:id="i-2ac6a2de483d8f96-0">
              Diskriminering av olika slag är förödande av flera skäl. Det
              är kränkande. Det begränsar livskvaliteten och rörelseförmågan.
              Och det medför också ohälsa samt leder till ökade samhällskostnader.
            </seg>
            <seg xml:id="i-cf5a3de1ebd8f466-0">
              Det allvarligaste är när människor upplever att rättsväsendet
              sviker och när människor upplever att rättsväsendet bidrar till
              att diskriminera olika grupper. När poliser, åklagare och domare
              som ska stå som garant för att rättvisa ska skipas inte bemöter
              brottsoffren med respekt, då behöver vi mer av insatser i form
              av utbildning men också för att bearbeta våra värderingar och
              attityder ute i samhället.
            </seg>
            <seg xml:id="i-56877918d5614b50-0">
              Det är knappast någon nyhet för regeringen hur misshandlade och
              våldtagna kvinnor och barn bemöts och ifrågasätts inom delar av
              rättsväsendet. Trots att många av dem utsatts för grova brott,
              bekräftar kvinnorna hur de blivit ifrågasatta, skuldbelagda och
              osynliggjorda från första myndighetskontakten och genom hela rättsväsendet.
            </seg>
            <seg xml:id="i-2d1da08ecde416a5-0">
              På område efter område upplever vi att diskriminering i samhället
              lever. Och än värre är att den frodas.
            </seg>
            <seg xml:id="i-9e1a9cc535c0ac77-0">
              Rättsväsendets milda domar rörande sexuella övergrepp på kvinnor
              och barn upprör många människor. Och ansvaret för domstolarnas
              tolkningar av gällande lagstiftning är ytterst regeringens.
            </seg>
            <seg xml:id="i-3b37fcbf957f2d28-0">
              Att människor med utländsk bakgrund skulle löpa större risk för
              att häktas och för att få hårdare straff än en gärningsman med
              svenskt ursprung som begått samma brott innebär inte heller att
              likhet inför lagen kan hävdas.
            </seg>
            <seg xml:id="i-61d03f567cfdb1e2-0">
              Att en gärningsman som har våldtagit ett barn får mildare straff
              och lägre skadestånd med hänvisning till att barnet inte förstår
              innebörden av våldtäkten är också en form av diskriminering, diskriminering
              mot en grupp som inte har någon stark röst i samhället.
            </seg>
            <seg xml:id="i-7a01ce3d0862d4f7-0">
              Det är också upprörande att vid fastställande av straff hänsyn
              tas till att våldtäktsmannen inte har brukat våld när barnet våldtagits
              utan att våldtäkten har varit hänsynsfull. Detta är en fullständig
              oacceptabel argumentation inom rättsväsendet.
            </seg>
            <seg xml:id="i-d8932f6e72800099-0">
              Jag vädjar därför till justitieministern att omgående agera.
              Han har vårt fulla stöd eftersom detta är något som är väl känt.
              Jag skulle vilja att vi tar denna fråga på mycket större allvar
              och inte kör den i långbänk.
            </seg>
            <seg xml:id="i-d91b364776e91d2c-0">
              Vi ser mycket allvarligt på domstolarnas tolkning av brott när
              det finns inslag av diskriminerande domar.
            </seg>
          </u>
          <note type="speaker" xml:id="i-3afcd574149cf358-0">
            Anf. 20 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-005a8e36e16fe3eb-0">
            <seg xml:id="i-74fde391b3527b6f-0">
              Herr talman! Jag måste säga att jag blev väldigt besviken när
              jag hörde justitieministern här tidigare. Vi skulle ha en diskussion
              som handlar om den strukturella diskriminering som finns i rättsväsendet.
              Men justitieministern fokuserade på dem, som han sade, som kommer
              hit till Sverige och då plötsligt har en rättegång i ett annat
              land än sitt eget land. Om man uttalar sig på det sättet har man
              antingen missförstått vad denna debatt skulle handla om, eller
              också blir det på något sätt en lustig fråga. Hur länge är något
              land inte ens eget land? Men justitieministern kanske fokuserade
              på dem som är utländska medborgare och ännu inte har fått svenskt
              medborgarskap.
            </seg>
            <seg xml:id="i-0269e2bff086fc26-0">
              Strukturell diskriminering är en fråga som handlar om diskriminering
              på grund av kön, diskriminering på grund av etnicitet och diskriminering
              på grund av sexuell läggning.
            </seg>
            <seg xml:id="i-a33a9ff11156bab3-0">
              Väldigt många, bland annat Folkpartiets företrädare och regeringens
              företrädare, har här hävdat att vi i dag inte kan säga att vi
              har problem med strukturell diskriminering och att det finns för
              lite forskning.
            </seg>
            <seg xml:id="i-f867309ed92f1667-0">
              Jag skulle vilja hävda följande: Det finns ingen systematisk
              forskning. Men däremot finns det tillräckligt mycket som tyder
              på vetenskapliga undersökningar, djupstudier och även olika medieundersökningar
              att vi faktiskt har problem med en strukturell diskriminering.
            </seg>
            <seg xml:id="i-b72581d74936260c-0">
              Jag tycker att det i dag finns en stark ovilja att ifrågasätta
              om likhet inför lagen gäller i det svenska rättsväsendet. Jag
              hävdar att det inte gäller fullt ut. Sedan har jag svårt att bedöma
              omfattningen av det. Och det finns väldigt mycket som tyder på
              detta. Och dessa attityder är problematiska.
            </seg>
            <seg xml:id="i-8e1a2802e7db713a-0">
              Jag som kvinna, liksom många kvinnor i vårt samhälle, blir upprörd
              och oroad över rättsväsendet när till exempel Högsta domstolens
              ordförande säger att domare som dömts för sexualbrott kan vara
              särskilt lämpliga att döma i sexualbrottmål. Då är det ett tecken
              på att även domare är fördomsfulla och inte alltid objektiva i
              sitt dömande.
            </seg>
            <seg xml:id="i-a9ae99fdb9005e6c-0">
              Sådant här gör att det finns problem med attityder. Jag skulle
              vilja hävda att det finns två olika problem: dels sammansättningen
              i rättsväsendet inom polisen, bland domarna och inom åklagarväsendet
              dels gäller det de arbetsmetoder som finns.
            </seg>
            <seg xml:id="i-731f09c00e14552a-0">
              Vi har faktiskt kommit överens med regeringen och Vänsterpartiet
              detta efter Paul Lappalainens utredning om att Brottsförebyggande
              rådet ska titta på om det förekommer strukturell diskriminering.
              De ska göra olika djupstudier, och det är väldigt bra. Men jag
              tror att det ännu mer handlar om att prata om vilken politik vi
              ska ha för att motverka strukturell diskriminering.
            </seg>
            <seg xml:id="i-bb029bfe58c0dad7-0">
              I dag har de inom rättsväsendet mål. De ska titta på jämställdhetsfrågorna,
              och de ska titta på etniciteten. Men det är väldigt vaga mål.
              Jag tror att vi behöver tydligare mål, målsättningar, så att polisen
              har ett krav på sig till exempel att till år 2010 ha gjort si
              och så mycket när det gäller sammansättning och rekrytering. Och
              si och så mycket ska man ha gjort när det gäller metodutveckling.
            </seg>
            <seg xml:id="i-ce337cb0911f89d0-0">
              Det är inte acceptabelt när man i rapporter från polisen utpekar
              till exempel islamister eller folk från Gambia. Sådant skapar
              en attityd hos polisen.
            </seg>
            <seg xml:id="i-fcf8986426e6f5f7-0">
              Och det är inte acceptabelt att man inom polisen använder koder,
              till exempel att någon är islamist, afrikan eller homosexuell,
              när man pratar om människor man möter. Att ha koder för olika
              grupper av människor tror inte jag är bra när det gäller attityden.
            </seg>
            <seg xml:id="i-bb008591dadf5b20-0">
              En annan arbetsmetod handlar om hur polisen jobbar med människorna.
              Jobbar man nära människorna eller jobbar man långt bort från människorna?
              Jag tror att polisen behövs ute i förorterna. Det behöver göras
              en omprioritering av polisens resurser. Det är nödvändigt att
              mer vara med människorna, att finnas ute bland folk och utnyttja
              frivilligorganisationer, politiker och allmänhet på ett bättre
              sätt och ha ett samarbete. Här kan väldigt mycket göras. Då behöver
              man helt enkelt ha en dialog med polisen och ge dem tydliga riktlinjer
              för att ändra på detta.
            </seg>
            <seg xml:id="i-3ceed9c6b7f4e863-0">
              Sedan har vi en annan sak, nämndemännen. Motsvarar de den svenska
              befolkningen? Nej, det gör de inte. Det fungerar kanske inte att
              politiska partier utser nämndemän. De lyckas ju inte representera
              befolkningen. Kanske ska vi göra så att hälften av nämndemännen
              får utses från allmänheten. Vi måste hitta nya metoder för att
              säkerställa att rättsväsendets olika delar faktiskt speglar befolkningens
              sammansättning.
            </seg>
            <seg xml:id="i-e612d0241c0fef2d-0">
              Det här handlar om rättsväsendets legitimitet. Det handlar också
              om samhällets trygghet. Det som hänt i Frankrike och det som händer
              i andra länder vid upplopp är att rättsväsendets legitimitet har
              skakats i vissa delar av samhället.
            </seg>
            <seg xml:id="i-1d45d481c1c9e6ed-0">
              Jag hävdar att vi behöver ett rättsväsende som har en bättre
              kompetens när det gäller kvinnor, invandrare och homosexuella.
              Där tror jag att sammansättningen har betydelse.
            </seg>
            <seg xml:id="i-5a50c2a816476f69-0">
              Beatrice Ask, du sade att sammansättningen kanske inte har betydelse.
              Men om du är en kvinna som har blivit våldtagen eller som har
              blivit utsatt för våld i en nära relation tror jag att du om varannan
              polis är en kvinna får ett bättre bemötande än om bara var femte
              polis är kvinna. Jag tror alltså att sammansättningen är väldigt
              central och att detta är något där vi måste vidta fler åtgärder
              än som sker i dag.
            </seg>
          </u>
          <note type="speaker" xml:id="i-95530068013b4780-0">
            Anf. 21 Justitieminister THOMAS BODSTRÖM (s):
          </note>
          <u who="unknown" xml:id="i-409a48d2cf2940f5-1">
            <seg xml:id="i-51a67ea2ea1cf24e-0">
              Herr talman! Det finns alltid problem med färdigskrivna talepunkter.
              Det finns också ett problem för oppositionen liksom det finns
              för oppositionen i alla parlament nämligen att man alltid måste
              säga att allting är så väldigt dåligt; det ligger i sakens natur.
              En anledning kan också vara att man kanske inte riktigt har följt
              med och satt sig in i allt som gjorts, för är det någonting som
              man har arbetat med inom rättsväsendet så är det just att komma
              till rätta med förhållandena med en alltför liten representation
              av utländska medborgare, av människor med annan etnisk bakgrund.
              Det handlar också om att öka kunskaperna. Jag kan ta områdena
              ett för ett.
            </seg>
            <seg xml:id="i-a400654ce5d32628-0">
              Polisen hade länge och så är det fortfarande inte full representation
              när det gäller utländska medborgare. Där är andelen nu 18 % visserligen
              med ett annat sätt att räkna att jämföra med 2022 % som det är
              i övrigt. Man är alltså nästan i kapp.
            </seg>
            <seg xml:id="i-e793f34dbdfbf78e-0">
              Man har också på tal om att regeringen här får kritik fått i
              uppdrag att hela tiden redovisa hur arbetet går vidare. Den som
              inte har klart för sig hur polisens attityder har förändrats bara
              under de allra senaste åren bör kanske göra en lite noggrannare
              undersökning av det. Då kommer man att se att det är en förändring
              som skett i polisens attityder. Så sent som långt in på 1990-talet
              var det ett stort problem hur man uttryckte sig i olika sammanhang.
            </seg>
            <seg xml:id="i-904a1beac2543af0-0">
              Kunskapen ökar också. Regeringen gav ett särskilt uppdrag om
              kompetensstrategier redan år 2003, så det arbetet har pågått i
              flera år.
            </seg>
            <seg xml:id="i-1248e2533198d709-0">
              När det gäller åklagare och domare har man i samtal när vi har
              diskuterat de här sakerna sagt att problemet tidigare har varit
              att det är alltför få personer som läser på juristlinjen, något
              som trots allt är ett formkrav. Detta är nu åtgärdat. Närmare
              20 % av dem som läser på juristlinjen har en annan etnisk bakgrund.
              Jag har till och med fått uppgifter som visar att man ligger högre
              än genomsnittet en ganska fantastisk utveckling.
            </seg>
            <seg xml:id="i-ffca7b89f238f230-0">
              Också åklagare och domstolar har särskilda strategier för att
              öka kompetensen hos alla som arbetar inom Åklagarmyndigheten och
              domstolarna. Inom Åklagarmyndigheten har man mångfaldsplaner för
              varje form av diskriminering. Man har handlingsplaner mot alla
              former av kränkande särbehandling. Ett enormt arbete läggs ned
              på detta, och man gör det tillsammans med varandra men också i
              samråd med oss, som alltså trycker på för att ge dem de här uppdragen.
            </seg>
            <seg xml:id="i-4fdf715f2aaba754-0">
              Även inom kriminalvården arbetar man med att få fler personer
              med annan etnisk bakgrund. I utbildningen har man särskild kunskap
              om diskrimineringsfrågorna.
            </seg>
            <seg xml:id="i-1ad9e76f01a52a77-0">
              Jag skulle kunna räkna upp andra myndigheter. Till exempel Brottsoffermyndigheten
              har särskilda seminarier. Det har man haft nu i dagarna. Man försöker
              rekrytera personer med annan etnisk bakgrund.
            </seg>
            <seg xml:id="i-8f052126ff2cd180-0">
              De båda saker som jag tog upp i mitt inledningsanförande har
              man alltså verkligen satsat på. Vi har verkligen drivit på myndigheterna
              och ser faktiskt, glädjande nog, också resultat. Vi har även drivit
              på på tal om diskrimineringen mot kvinnor för att det hos polisen
              ska vara en större andel kvinnor. I år är andelen kvinnor 44 %.
              Det har varit en enorm utveckling under de senaste åren, så säg
              inte att ingenting hänt! Då tappar ni nämligen trovärdighet. Men
              säg gärna att mer behöver göras. Det håller jag med om, för vi
              är inte på något sätt framme ännu.
            </seg>
            <seg xml:id="i-71c2aba56ab3cfc0-0">
              Det handlar inte, som sagt, bara om ett slags medveten diskriminering,
              utan vi måste vara medvetna om hur situationen är för personer
              som kommer från ett annat land eller som har levt här i några
              år. De ska naturligtvis också vara representerade.
            </seg>
            <seg xml:id="i-4d30c2eb85277d2a-0">
              En sak som vi också arbetar med ihop med Miljöpartiet det borde
              Yvonne Ruwaida känna till är att vi arbetar med just en reform
              som handlar om den här saken, så där är vi helt överens.
            </seg>
            <seg xml:id="i-f5d34ffbad524deb-0">
              Jag skulle kunna rabbla upp mycket mer utöver vad våra myndigheter
              gör, men fyra minuters talartid medger inte det. Jag vill bara
              återigen understryka: Vi är inte på något sätt färdiga. Mycket
              mer behöver göras. Det gäller då alla som jobbar inom rättsväsendet.
              Men stå inte här och säg att ingenting görs, för då avslöjar ni
              antingen att ni inte känner till vad som händer eller också att
              ni inte kan uppfylla de krav man har på trovärdighet.
            </seg>
          </u>
          <note type="speaker" xml:id="i-f8c6c6c90d87343d-0">
            Anf. 22 BEATRICE ASK (m):
          </note>
          <u who="beatrice_ask_00e90e" xml:id="i-fa1be6319b3faab5-1">
            <seg xml:id="i-76b43edd5063eb38-0">
              Herr talman! Det är nästan lite patetiskt att vid sidan av den
              här viktiga diskussionen ändå studera majoritetens interna problem.
              När justitieministern rabblar upp alla sina satsningar och allt
              som fungerar så bra på slutet var det väl lite problem ifrågasätter
              Yvonne Ruwaida rättsväsendets legitimitet och pekar på alla möjliga
              brister. Sanningen ligger väl någonstans mittemellan.
            </seg>
            <seg xml:id="i-7dd5a8d906d50a44-0">
              Jag vill gärna peka på att jag i mitt inledningsanförande nämnde
              om en del av det arbete som pågår med de här frågorna men också
              om en del brister.
            </seg>
            <seg xml:id="i-d73aa03c906b5034-0">
              Vad jag saknar i justitieministerns inlägg här är någon synpunkt
              på någonting som behöver göras och som inte redan är gjort. Ett
              bekymmer som jag lyft fram och som jag tycker är synnerligen allvarligt
              och måste hanteras är det som Christian Diesen i en bok skriver
              om, nämligen att det finns åklagare som systematiskt lägger ned
              alla ärenden om misstankar om sexuella övergrepp på barn. En förklaring
              till att man gör det är kanske att det är svåra utredningar, att
              det är besvärligt att nå fram till beslut och så vidare.
            </seg>
            <seg xml:id="i-a489da862dc3d967-0">
              Det han frågar sig i uppsatsen är hur det har kunnat fortgå utan
              att chefer och kolleger har reagerat över att man systematiskt
              plockar undan en del ärenden. Det finns säkert en hel del andra
              brister, men då är det viktigt att komma ihåg att det är regeringen
              som ger mål och direktiv till myndigheterna. Det är också regeringen
              som ska se till att utvärdering och uppföljning fungerar.
            </seg>
            <seg xml:id="i-15ee76c633b85991-0">
              Vi har precis fått en rapport från Riksrevisionen som pekar på
              hur regeringens arbete med uppföljning och utvärdering av konkreta
              mål när det gäller polisen brister i just det avseendet.
            </seg>
            <seg xml:id="i-291e11e0b30e847b-0">
              En sak som justitieministern borde fundera över är hur regeringen
              kan bli tydligare och mer målinriktad när det gäller att kräva
              underlag för, utvärdering av och analys av vad som är bestämt
              och hur man lever upp till det. Det ska inte vara så att man inom
              myndigheterna systematiskt kan göra på ett visst sätt när det
              gäller en viss typ av personer barn eller kvinnor eller vad det
              kan vara.
            </seg>
            <seg xml:id="i-35cc75aac27cb0f8-0">
              Från moderat sida är det uppföljning och utvärdering som är en
              av de viktigaste måltavlorna när det gäller att komma framåt för
              att leva upp till detta med likhet inför lagen.
            </seg>
            <seg xml:id="i-8c07a460723635bd-0">
              Likhet inför lagen är inget man har i ett land. Det är något
              man måste kämpa för hela tiden. Man måste hela tiden följa med
              i de strukturer som finns och fundera över hur varje medarbetare
              ska bli mer lyhörd, mer intresserad av att lyfta på varje sten.
              Det sker förändringar hela tiden, och det är svårt att säga att
              just de reglerna ska vara så. Man behöver observanta medarbetare.
              Då är jag återigen ute efter fortbildning av personalen.
            </seg>
            <seg xml:id="i-a5e8f236e1b25adb-0">
              När Åklagarmyndigheten häromsistens skulle ombildas var ett av
              problemen för ledningen i den myndigheten att man var rädd för
              att man skulle vara tvingad att lägga ned en fortbildning av sina
              chefsåklagare i några specifika ärenden där man hade upplevt att
              man hade problem. Jag hann tyvärr inte i dag ta reda på om man
              lyckades få loss de pengar som behövdes för den utbildningen.
              Men jag tror att det här är ett bekymmer som finns på många olika
              håll.
            </seg>
            <seg xml:id="i-c8555c83cf1e780f-0">
              I sitt inledningsanförande sade justitieministern att det är
              svårt att vara med i en rättegång i ett annat land. Det förstår
              jag. Jag skulle inte vilja åka fast i Grekland. Jag förstår hur
              besvärligt det skulle vara att bli förstådd, göra sig hörd, veta
              vad som händer. Men det är ännu värre att vara invandrare och
              känna att man kanske inte har samma rättstrygghet som andra i
              det landet, att misstänka att trots att man är en hederlig och
              bra medborgare inte bemöts av eller kan förvänta sig det stöd
              som man borde få från polis, åklagare och andra. Det är bedrövligt.
              Att bli utsatt för brott som invandrare med den misstanken måste
              vara grymt. Vi måste se till brottsoffren och allmänhetens väl
              i dessa frågor.
            </seg>
          </u>
          <note type="speaker" xml:id="i-a682d5afdf1b62e4-0">
            Anf. 23 MAURICIO ROJAS (fp):
          </note>
          <u who="mauricio_rojas_4956b5" xml:id="i-bbfc3edeb25526cf-1">
            <seg xml:id="i-279c65606bb9e0d8-0">
              Herr talman! Låt mig göra klart också för ministern att vi inte
              alls förnekar de saker som polisen, åklagare och Domstolsverket
              gör. Jag har själv deltagit i bra utbildningsinsatser.
            </seg>
            <seg xml:id="i-8a79ddffccfdf937-0">
              Jag påpekade att Lappalainens utredning finns. Regeringens utredare
              visar tydligt att det finns för få och för dåliga kunskaper om
              diskrimineringen.
            </seg>
            <seg xml:id="i-5a56628d7e1585bc-0">
              Hur reagerar ministern? Fem månader har gått. Vad gör du? Gör
              du någonting eller säger du att allt är bra och att utredaren
              kanske är dåligt informerad? Jag tror inte att du kan säga så.
            </seg>
            <seg xml:id="i-41cd0282c475f074-0">
              Lappalainen har pekat på något viktigt. Vi kan inte bara gå förbi
              detta. Det är därför vi har sagt att vi gärna skulle vilja att
              en parlamentarisk kommitté ser över frågan. Annars händer det
              som håller på att hända i den här debatten. Rolf Olsson och Yvonne
              Ruwaida säger en hel del saker baserade på halvvetenskapliga undersökningar
              och på massmedierapportering. Men det finns mycket annat som säger
              något annat också. Framför allt finns det inte tillräcklig kunskap.
              När man säger saker baserade på halvsanningar, säger allvarliga
              saker om diskriminering i rättsväsendet, att vissa kategorier
              invandrare hamnar i en dålig situation, skapar man en bild som
              man ska vara försiktig med att sprida.
            </seg>
            <seg xml:id="i-95a109aefe8497c2-0">
              Det är lätt att med undermålig information sprida en bild som
              säger: Här diskrimineras alla. Här är det rasism överallt. Det
              skulle varken vara rättvist eller bra för våra fortsatta möjligheter
              att göra bra saker.
            </seg>
            <seg xml:id="i-b646d3b5fb988b06-0">
              Ministern satte för två och ett halvt år sedan i gång ett arbete
              som skulle syfta till att upprätta strategier mot diskriminering.
              En hel del har gjorts. Vad är dina slutsatser om detta? Vad har
              du fått för kunskaper? Vad ska du göra bättre? Vad har det här
              gett dig? Jag skulle gärna vilja att du ger mig någon hänvisning
              till var jag kan läsa vad du har sagt om detta. Jag har letat
              och letat, och det enda jag har hittat är vad polisen och andra
              har sagt. Men ministern har varit tyst. Åtminstone har han inte
              yttrat sig på ett sätt som vi andra kan ta del av.
            </seg>
            <seg xml:id="i-99ee515f1c39f2f1-0">
              Jag tar till sist upp utbildningen. Om vi ska få ett rättsväsende
              som kan ta till sig mångfalden i Sverige i dag måste vi börja
              tidigt. Vi gjorde en undersökning. Vi kollade om det på de främsta
              svenska universiteten fanns någon kurs, åtminstone 5 poäng, inom
              mångfald eller diskriminering. Det enda ställe där vi kan säga
              att vi hittade något var Umeå. Bra för Umeå. Men i Uppsala, Lund
              och Helsingfors blev man förvirrad av frågan. Man hade inte tänkt
              på den eller den var inte viktig.
            </seg>
            <seg xml:id="i-483dbb62e2c5f79c-0">
              Det här är givetvis allvarligt. Om vi får jurister och andra
              som utbildas så, det vill säga som inte kan ta till sig den mångfald
              som Sverige representerar i dag, kan det inte fungera i längden.
            </seg>
          </u>
          <note type="speaker" xml:id="i-7f276b5c81aa1784-0">
            Anf. 24 PETER ALTHIN (kd):
          </note>
          <u who="peter_althin_598452" xml:id="i-25f17a9e48471d63-1">
            <seg xml:id="i-8d92262a957f8605-0">
              Herr talman! Alla människors lika värde är grundbulten i kristdemokratisk
              ideologi. Det innebär att alla människor också ska behandlas lika,
              i affärskön, i rättsväsendet, överallt.
            </seg>
            <seg xml:id="i-1adc07f7d823f277-0">
              Nu har jag under årens lopp, herr talman, debatterat lite med
              Thomas Bodström, och jag börjar kunna honom nu. Jag vet att när
              han burrar upp sig blir argumenten lite sämre. Då saknar han argument.
              Då vill han gärna tala om för mig och andra vad vi ska säga: Säg
              inte att det inte har hänt något.
            </seg>
            <seg xml:id="i-2e05960ede920458-0">
              Det har jag inte sagt, Thomas Bodström. Jag är väl för lite politiker
              för att måla allt i svart och vitt. Jag har inte alls sagt att
              allt är dåligt, men jag konstaterar att det behöver göras kolossalt
              mycket mer. Då går det inte att säga vi har gjort det här, det
              här och det här. Thomas Bodström går ofta in i debatter som om
              han var i opposition. Vi har gjort en del, men vi ska göra ännu
              mer.
            </seg>
            <seg xml:id="i-639a8b546de78664-0">
              Det är bra! Vi påtalar gång efter gång vad som ska och behöver
              göras och hur viktigt det är.
            </seg>
            <seg xml:id="i-d4e3417849ced51f-0">
              Jag kallar inte boken Likhet inför lagen för en vetenskaplig
              djupanalys som jag råkade ta med den här gången, herr talman.
              Den är färsk. En av slutsatserna är faktiskt jag läser så att
              ni inte ska tro att jag hittar på:
            </seg>
            <seg xml:id="i-d46bb88dcf527860-0">
              Man måste nämligen fråga sig om det inte förekommer en strukturell
              diskriminering av invandrare inom det svenska rättssystemet när
              det, efter vad vi ansåg oss finna redan på ett tidigt stadium
              av undersökningen, tycks förhålla sig så att misstänkta invandrare
              i förhållande till svenskar anmäls ofta.
            </seg>
            <seg xml:id="i-a24ab9911445a29c-0">
              Detta är vad man har kommit fram till. Det ska tas som en stark
              varningssignal.
            </seg>
            <seg xml:id="i-d2a6adf1cc252c56-0">
              Jag frågar mig och jag tycker du också ska göra det, Thomas Bodström
              vad det beror på. Vad beror diskrimineringen i rättsväsendet på?
              Den finns på andra ställen i samhället också. Beror den på en
              utbredd rasism? Det kan den göra. Kan den bero på något annat?
              Kan den bero på okunskap? Det kan den också göra.
            </seg>
            <seg xml:id="i-6233378cbc4c48ab-0">
              Tänk er att en domstol eller en tingsrätt består av en jurist
              och tre nämndemän, en åklagare det är ju oftast en och en försvarare
              och alla är infödda svenskar. De ska försvara, åtala respektive
              döma en icke infödd svensk. Det är klart att det då kan finnas
              mycket okunskap som gör att den åtalade känner att han inte blir
              behandlad på rätt sätt. Det handlar alltså om bristande kunskap.
            </seg>
            <seg xml:id="i-f4147dee7326edb3-0">
              Det har sagts från andra håll här att vi behöver en etnisk mångfald.
              Ja, det gör vi på alla områden inte minst i domstolar, bland poliser,
              åklagare, advokater och nämndemän. Det måste man göra någonting
              åt. Man måste visa någon form av initiativkraft här, så att domstolen
              i någon omfattning speglar befolkningen.
            </seg>
            <seg xml:id="i-3efae6f523126d30-0">
              Jag ska ge några tips till om vad jag tycker att man ska göra,
              men jag tänkte att Thomas Bodström skulle få möjligheten att försöka
              komma på någonting själv och inte bara säga att det är hyggligt
              bra, att vi jobbar på och så vidare. Det här är en så viktig sak
              så att vi måste ta i med stor aktivitet för att göra någonting
              åt denna diskriminering. Det är viktigare än någonsin om den finns
              i rättsväsendet. Jag kommer med några tips i nästa anförande.
            </seg>
          </u>
          <note type="speaker" xml:id="i-0f3361595eb3944f-0">
            Anf. 25 ROLF OLSSON (v):
          </note>
          <u who="rolf_olsson_4e3cd0" xml:id="i-8084996ae2cc33ec-1">
            <seg xml:id="i-89f592b16f66806d-0">
              Herr talman! Jag har några reflexioner som hastigast utifrån
              anförandena. Jag tycker att det är viktigt att den kritiska debatt
              som vi för och måste föra är fri och frejdig och inte hämmas av
              kortsiktiga taktiska överväganden. Den ska vara fri, kritisk och
              granskande.
            </seg>
            <seg xml:id="i-837e8e4e7c4cfcfb-0">
              Till Mauricio Rojas vill jag säga att vi från Vänstern länge,
              i åratal, har krävt en utredning av förekomsten av faktisk diskriminering
              inom rättsväsendet. Det sade jag redan i mitt första anförande.
              Majoriteten i utskottet har hävdat att någon sådan utredning inte
              har behövts. Jag tycker att det är bra att också Folkpartiet nu
              ansluter sig till den linjen. Jag ser det inte som något problem
              att vi är flera partier som tycker så här.
            </seg>
            <seg xml:id="i-67f0fb31f7d5f5d7-0">
              Själva samhällsdebatten är ett viktigt inslag som gör att de
              berörda människorna känner att de blir tagna på allvar. Det finns,
              som jag påpekade i mitt förra anförande, många studier och rapporter
              som pekar på att människor faktiskt upplever olikheter inför lagen.
              Det är av största vikt att dessa upplevelser och dessa rapporter
              tas på allvar av oss och aktivt debatteras. Det kan säkert finnas
              brister och ofullkomligheter i rapporterna och studierna, men
              de är många och de får inte enkelt avfärdas. Min övertygelse är
              att de speglar verkliga brister, och de speglar definitivt många
              människors upplevelser och känslor. Dessa måste alltid tas på
              allvar.
            </seg>
            <seg xml:id="i-f51e03a076495698-0">
              Herr talman! Rättsväsendet är, och måste vara, mycket nära sammanlänkat
              med andra samhällsinstitutioner. Det krävs samverkan mellan myndigheter
              och strävan att arbeta för att fördjupa demokrati och rättvisa
              på alla plan. Vi i Vänstern tror inte att hårdare tag och repressiva
              åtgärder är bra medel för att bygga ett gott samhälle. Vi är tvärtom
              övertygade om att djupnande sociala och ekonomiska orättvisor,
              hög arbetslöshet, marginalisering och utanförskap är en avgörande
              grogrund för ökning av våld och kriminalitet.
            </seg>
            <seg xml:id="i-3c94b6fb6f5c7f02-0">
              Vi kan inte, som jag sade tidigare, göra några mekaniska jämförelser
              mellan Sverige och händelserna i Frankrikes fattiga förstäder.
              Men visst kan vi utan vidare se samband mellan våld och utanförskap.
              Och de sambanden är universella. Vi utgör inte något undantag
              i Sverige. Vi måste förebygga våldstendenser i det svenska samhället.
            </seg>
            <seg xml:id="i-59719ede94112975-0">
              Vi kan i dag till exempel ta del av Säporapporten om en ökning
              av hatbrotten mot speciellt homosexuella, bisexuella och transpersoner.
              Det är inte minst i sådana perspektiv som vi aktivt måste motarbeta
              diskriminering och de strukturer som befrämjar olikheter inför
              lagen. Ett sådant arbete måste enligt vår mening bedrivas parallellt
              med satsningar på en utbyggd generell välfärd. Annars framstår
              rättvisan som en enbart formell rättvisa. Där föreligger också
              som bekant rätt rejäla åsiktsskillnader mellan partierna.
            </seg>
            <seg xml:id="i-5dbb5cd67f597d3d-0">
              Herr talman! Mer kunskaper om diskrimineringens omfattning och
              om vilka effektiva motåtgärder som behöver vidtas är alltså områden
              för en nödvändig utredning. Men vi kan inte vänta. Det måste till
              åtgärder nu. En debatt som denna i Sveriges riksdag är ett viktigt
              inslag. Det är ett erkännande av människors upplevelser. Många
              fler debatter behövs. De utbildningsinsatser som bedrivs inom
              rättsväsendet kring diskriminering på olika plan är bra, men de
              behöver intensifieras.
            </seg>
            <seg xml:id="i-670121f1fe724ea2-0">
              Rekryteringen av utbildad personal till rättsväsendets myndigheter
              måste breddas så att sammansättningen speglar hela befolkningen.
              Så är definitivt inte fallet i dag. Det är till exempel ett stort
              problem att andelen poliser med annan etnisk bakgrund än svensk
              är så låg. Ännu mycket värre är det med andelen domare och åklagare
              med annat etnisk bakgrund än svensk. De är oerhört få, och det
              är ett stort bekymmer som måste åtgärdas med insatser alltifrån
              utbildningsområdet till rekryteringen. Det är glädjande om situationen
              håller på att förändras nu även bland rekryteringen av åklagare
              och domare. Men här måste göras mer.
            </seg>
          </u>
          <note type="speaker" xml:id="i-716de168c77d6d84-0">
            Anf. 26 VIVIANN GERDIN (c):
          </note>
          <u who="viviann_gerdin_9a9061" xml:id="i-de78650972a2cf5a-3">
            <seg xml:id="i-c41bf4f0fe6b633f-0">
              Herr talman! Jag vill börja med att lyfta fram att arbete är
              nyckeln till framgång i arbetet för att integrera människor från
              andra länder i det svenska samhället. Att människor dagligen knyter
              kontakter med varandra, umgås och lär känna varandras kulturer
              leder också till vänskapliga relationer. Att människor får fäste
              på arbetsmarknaden och inom utbildningssystemen och lär sig landets
              språk öppnar också viktiga dörrar in i det svenska samhället.
              Att arbeta och försörja sig ger trygghet. Det ger också delaktighet
              i samhället.
            </seg>
            <seg xml:id="i-a2dcc33fe0606706-0">
              För alla dem som har blivit diskriminerade eller särbehandlade
              är det viktigt att vi ständigt synliggör den diskriminering som
              sker men också att vi arbetar och tänker: Hur ska vi få bukt med
              det här?
            </seg>
            <seg xml:id="i-b9721bf211015f50-0">
              Ett led i det arbetet är också att se över hur samhället har
              organiserat arbetet för att hantera detta. Har vi den bästa modellen
              för att kunna se helheten? Från Centerpartiets sida har vi flera
              gånger upprepat att vi borde se över arbetsformerna och att samtliga
              diskrimineringsombudsmän bör samlas i en enda myndighet. I stället
              för JämO, HomO, handikapporganisationer och andra bör man alltså
              samla de här speciella kunskaperna och utveckla dem. Förhoppningsvis
              ska det leda till ett bättre helhetsperspektiv. Då kan vi också
              komma till rätta med den diskriminering som dyker upp på olika
              sätt i samhället.
            </seg>
            <seg xml:id="i-0062926992dfb4b4-0">
              Diskriminering är att bli utsatt för en negativ särbehandling.
              Det är faktiskt en form av mobbning. Dessutom inskränker det vissa
              rättigheter för människor. Den som är utsatt för den här särbehandlingen
              och mobbningen har inte samma rättigheter i samhället. Det här
              är också mycket oroande med tanke på det utanförskap som vi ofta
              talar om.
            </seg>
            <seg xml:id="i-75a84e6b8472cfed-0">
              Jag tycker att det fortsatt är viktigt att ägna en hel del uppmärksamhet
              åt polisernas, åklagarnas och domarnas arbete. Jag vet att det
              har hänt en hel del de senare åren, men det är inte tillräckligt.
              Och jag tycker att det går alldeles för sakta. Det tar för lång
              tid!
            </seg>
            <seg xml:id="i-2cfd6f050b964cdb-0">
              När vi nu ser hur vi har det i samhället med den diskriminering
              som poppar upp ser vi att den också utgör ett hot mot demokratin.
              Den begränsar ju människors rörelsefrihet. Vi är inte nöjda med
              hur det ser ut i dag. Man måste arbeta bredare, och två viktiga
              saker i det hela är att se till att vi integrerar fler med invandrarbakgrund
              ute på arbetsmarknaden. Men vi måste också se över hur vi jobbar
              med diskrimineringsfrågorna. Jag återkommer igen till det här
              med hur diskrimineringsombudsmännen jobbar. Vi måste sammanföra
              deras kunskaper, och då får vi också en bättre syn på helheten
              och på hela individen. Det borde också gagna kampen mot diskriminering.
            </seg>
          </u>
          <note type="speaker" xml:id="i-c6d5b38fa4aee104-0">
            Anf. 27 YVONNE RUWAIDA (mp):
          </note>
          <u who="yvonne_ruwaida_5bacb4" xml:id="i-005a8e36e16fe3eb-1">
            <seg xml:id="i-17375db0aac1d440-0">
              Herr talman! Justitieministern säger här i talarstolen att det
              har blivit bättre. Men de utredningar och undersökningar som finns
              visar tyvärr inte det. De pekar inte på att det har blivit bättre,
              så jag vill säga till justitieministern att bevisbördan verkligen
              är din.
            </seg>
            <seg xml:id="i-e0ba34fa25020329-0">
              Jag förnekar inte att politiska insatser har gjorts. Vi har jobbat
              med rekryteringen av poliser till polishögskolan. Det finns mångfaldsplaner.
              Jag tror jag dock inte att det än så länge har skett några reella
              förändringar i arbetet. Den strukturella diskrimineringen finns,
              och den är ett allvarligt problem. Den drabbar kvinnor, homosexuella,
              invandrare och även funktionshindrade.
            </seg>
            <seg xml:id="i-035739a53c9a6f7c-0">
              Vi har jobbat väldigt länge med att föra fram att vi vill att
              strukturell diskriminering i rättsväsendet systematiskt ska granskas.
              Vi har fått igenom att Brå ska titta på detta. Jag skulle ha velat
              göra det i ett större sammanhang, men det är åtminstone ett framsteg
              att Brå ska titta på frågan.
            </seg>
            <seg xml:id="i-66c08aa424f48c8f-0">
              Den attityd som justitieministern visar här, att det har blivit
              så bra, är en försvarsattityd. Man ska försvara sina egna myndigheter.
              Jag kan förstå att man har det behovet som minister. Men det ger
              också en väldigt dålig signal till myndigheterna, nämligen att
              de är duktiga, de har skött sig och de är jättebra. Myndigheterna
              är duktiga på mycket, men den strukturella diskrimineringen är
              alltjämt ett problem. Signalen borde vara att de måste göra mycket
              mer. Jag hoppas att det kommer att bli ett större fokus på vad
              myndigheterna måste göra framöver.
            </seg>
            <seg xml:id="i-1001fd22044b93ed-0">
              Jag tror att det är oerhört avgörande att man har tydligare mål
              än de som finns i dag. De mål som finns i olika direktiv är för
              flummiga helt enkelt. De är inte tillräckligt tydliga.
            </seg>
            <seg xml:id="i-69328c394488454a-0">
              Jag kan visa ett exempel på varför vi fortfarande har problem.
              Vi har politiskt kommit överens om att rättsväsendet nu ska registrera
              islamofobiska hatbrott. Det var någonting som man inte kunde komma
              fram till själv inom rättsväsendet. Man tyckte inte att det var
              viktigt. Det blev tvunget med ett politiskt beslut mellan samarbetspartierna
              om att detta skulle göras. Inom rättsväsendet tyckte man inte
              att det var viktigt att registrera islamofobiska hatbrott. Jag
              tycker att det visar att vi har problem.
            </seg>
            <seg xml:id="i-89b241fc0ec82f81-0">
              Gunno Gunnmo säger så här om attityden inom polisen: Hur ska
              vi klara av att ingripa mot diskrimineringsbrott om vi inte kan
              acceptera att kolleger har olika sexuell läggning?
            </seg>
            <seg xml:id="i-d95f2f763e7ba774-0">
              Det här var ett uttalande som gjordes förra året. Det är inget
              gammalt uttalande. Det visar att det finns ett problem. När man
              inte accepterar en homosexuell kollega, när poliser är rädda för
              att komma ut, hur ska man då kunna hantera mötet med homosexuella
              i sitt dagliga arbete? Här har vi från politiskt håll tagit fram
              en handledning som polisen nu har, men jag tror att det är ett
              oerhört arbete att förändra attityderna i de här frågorna. Att
              säga att det är så bra och det har blivit så mycket bättre, är
              att göra det för enkelt.
            </seg>
            <seg xml:id="i-d6b3a3357136d982-0">
              När det gäller representationen vill jag också påpeka att vi
              behöver ha lika många män och kvinnor som jobbar på alla plan
              inom rättsväsendet. När det gäller invandrare behöver vi också
              titta på vilka invandrare det är. Hur många som rekryteras till
              åklagarväsendet och polisen har utomeuropeisk bakgrund? Det räcker
              inte bara att säga att det är invandrare, utan man måste också
              titta på att det motsvarar sammansättningen i befolkningen lite
              mer ingående. Jag är ganska övertygad om att representationen
              av människor med utomeuropeisk bakgrund inom rättsväsendet är
              alldeles för låg och motsvarar inte befolkningen i dag.
            </seg>
          </u>
          <note type="speaker" xml:id="i-6028d16326b7ddef-0">
            Anf. 28 Justitieminister THOMAS BODSTRÖM (s):
          </note>
          <u who="unknown" xml:id="i-409a48d2cf2940f5-2">
            <seg xml:id="i-6fa2ef3b1a49a4b1-0">
              Herr talman! Jag är den första att kritisera myndigheterna om
              det finns skäl för det. Men jag tycker också att det vore mycket
              märkligt om man inte upplyste om de förbättringar som har gjorts,
              och som man faktiskt kan se svart på vitt när det gäller till
              exempel representation, och de olika initiativ som har tagits
              efter uppdrag från regeringen. Det kan inte vara så att bara för
              vi inte är nöjda och bara för att vi känner att saker och ting
              kan vara bättre ska vi inte ge myndigheterna den credit som de
              förtjänar för sitt arbete.
            </seg>
            <seg xml:id="i-3af5c04fd066575b-0">
              Men jag vill återigen säga, så att ingen missuppfattar det, att
              visst kan det bli ännu bättre, men mycket har gjorts. De senaste
              årens förändringar har vi inte sett vid något tillfälle tidigare.
            </seg>
            <seg xml:id="i-cc6f7f7b5d69937c-0">
              Sedan är det väldigt bra med forskning. Det ges ett uppdrag till
              Brå nu. Flera ledamöter här hänvisar till studenter, och det är
              visserligen ett väldigt bra erkännande för våra studenter, men
              vi kan inte kalla studentuppsatser som man skriver för att man
              ska lära sig svenska språket och lära sig att uttrycka sig för
              forskning. Sedan hjälper det inte att det är en professor som
              är handledare för dem. Det är någonting helt annat. Låt oss ha
              lite större underlag än studentuppsatser. Och även om man skulle
              använda sig av dem är det till och med så att Christian Diesen,
              i den här rapporten om studentuppsatser, säger att likabehandlingen
              har blivit bättre i domstolarna.
            </seg>
            <seg xml:id="i-8ab122e9753e6a87-0">
              Men, som sagt, vi har mycket kvar att göra. Regeringen driver
              på. Myndigheterna arbetar på med sitt. Myndigheterna har en ständig
              dialog sinsemellan, och det finns en dialog mellan regeringen
              och myndigheterna. Det kan bland annat ses i det regleringsbrev
              som vi nu har givit till polisen och som vi också ska ge till
              Brå. Det är på sättet som vi kommer att fortsätta att arbeta.
              Jag hoppas att den debatten också kommer att föras i samma sakliga
              ton som har skett här. Även om det finns politiska skillnader
              och vi naturligtvis präglas av de partipolitiska motsättningarna
              så blir det ju alltid i politiska debatter tror jag att vi alla
              strävar efter samma mål som grundar sig på samma värdering när
              det gäller etnisk diskriminering.
            </seg>
          </u>
          <note type="speaker" xml:id="i-424493acdb31dd1b-0">
            Anf. 29 BEATRICE ASK (m):
          </note>
          <u who="beatrice_ask_00e90e" xml:id="i-fa1be6319b3faab5-2">
            <seg xml:id="i-e28ecb75f88866a2-0">
              Herr talman! Jag blir faktiskt nästan galen när ministrar insinuerar
              att vi inte vet vad forskning är. Jag har bland annat talat om
              de här uppsatserna från Helsingforss universitet, men jag har
              också pratat om den internationella forskning som finns och vad
              den visar och bristen på svensk forskning. Ministern borde fundera
              över hur vi kan få svenskt underlag av vetenskaplig kvalitet när
              det gäller de brister och problem som det uppenbarligen finns
              åtminstone indikationer på att vi har. Jag var noga med att inte,
              som Yvonne Ruwaida, tvärsäkert säga att det är si eller så, utan
              jag pekade på att det finns tendenser och saker som tyder på att
              Sverige inte är annorlunda än de länder där det har bedrivits
              riktig forskning. De här studentuppsatserna är en del av indikationerna,
              men det finns också andra typer av rapporter.
            </seg>
            <seg xml:id="i-671671f5ab511801-0">
              Jag vill avrunda den här debatten med att säga att vi moderater
              tycker att mångfald är viktig, men det är ingen garanti mot strukturell
              diskriminering. Det är lika viktigt hur man arbetar, vilket regelverk
              man har och hur kvaliteten i rättsprocessernas olika delar följs
              upp. En turkiskt barnfödd men numera svensk polis behöver ju inte
              nödvändigtvis vara den bästa när det gäller att hantera saker.
              En svensk polis kan ju fungera alldeles utmärkt i Tensta. Det
              handlar väldigt mycket om arbetets innehåll och att se helheten.
            </seg>
            <seg xml:id="i-1c6739247a308f22-0">
              Jag vill också säga att etnicitet är ett mindre problem än klasstillhörighet
              när det gäller risk för att bli utsatt för eller att själv begå
              brott. När man läser forskning och uppsatser ser man att socioekonomisk
              bakgrund, arbetslöshet, missbruk och sådana saker är ett större
              bekymmer än det faktum att man kanske har en bakgrund från ett
              annat land. Men om man har både en utländsk bakgrund, missbruksproblem
              och bor i ett område med stora problem är risken stor att man
              får stora bekymmer.
            </seg>
            <seg xml:id="i-8110186daf7b89bf-0">
              Det finns mycket underlag i Det blågula glashuset som regeringen
              förhoppningsvis håller på att ta del av och bearbeta. Vi ser fram
              emot konkreta förslag på vad som kan göras för att rätta till
              en del av de brister som faktiskt finns.
            </seg>
          </u>
          <note type="speaker" xml:id="i-101492ba98b569a4-0">
            Anf. 30 MAURICIO ROJAS (fp):
          </note>
          <u who="mauricio_rojas_4956b5" xml:id="i-bbfc3edeb25526cf-2">
            <seg xml:id="i-8fa12ab99355c5a4-0">
              Herr talman! Jag är lite förvånad över ministerns förmåga att
              inte svara på de frågor som han får. Jag vet inte om det har med
              dina tio års erfarenhet som advokat att göra. Jag frågade dig
              vilka slutsatser du drar av Lappalainens utredning. Det är en
              befogad fråga trots allt. Det är regeringens utredning. Du säger
              inte ett ord om detta. Det är som om det inte existerar. Jag frågade
              dig vilka lärdomar du drar av de insatser som du själv satte i
              gång. Du säger ingenting om detta. I en sådan debatt hade jag
              förväntat mig att du började med att redovisa: Det här vi gjort,
              det här har jag som minister lärt mig och sedan ska vi gå vidare.
            </seg>
            <seg xml:id="i-12be456cd113c9bf-0">
              Sedan är det ytterst allvarligt när ministern står här och läser
              en bok, en utredning eller några uppsatser och säger att det har
              blivit bättre, medan andra ledamöter säger att det har blivit
              mycket sämre. Det visar på ett väldigt konkret sätt att vi behöver
              ordentlig forskning forskning som gör skäl för namnet. Som ministern
              konstaterade är det vi har i dag långt ifrån forskning som kan
              användas seriöst.
            </seg>
            <seg xml:id="i-721edf1ad85baa67-0">
              Till sist: Man säger att man måste göra det ena och det andra,
              men det är väldigt lätt att göra fel när man inte vet vad som
              ska göras. Man har pratat om representation och sammansättning,
              som om turkar, chilenare och andra i poliskåren skulle vara lösningen
              på allt. Jag besökte för några dagar sedan Rinkebys polisstation,
              och man berättade där om de problem som just poliser som rekryterats
              från vissa invandrargrupper hade att arbeta i sådana miljöer.
              Alla de andra grupperna uppfattade dem med stor misstänksamhet.
              Det enda man ville ha var gedigna svenska poliser som åtminstone
              var neutrala, menade de.
            </seg>
            <seg xml:id="i-24cbb40dfd15064a-0">
              Vi ska inte förhasta oss. Vi behöver bättre kunskaper och vi
              ska göra bra saker tillsammans det är jag säker på.
            </seg>
          </u>
          <note type="speaker" xml:id="i-8b70aa3b72e0fdea-0">
            Anf. 31 PETER ALTHIN (kd):
          </note>
          <u who="peter_althin_598452" xml:id="i-25f17a9e48471d63-2">
            <seg xml:id="i-65f6594a05309517-0">
              Herr talman! Det pratas mycket om studentuppsatser här och deras
              bristande eller höga kvalitet beroende på vilken utgångspunkt
              man har. Jag tycker att det kanske inte är så väldigt intressant
              att drunkna i frågan huruvida studentuppsatserna håller en hög
              kvalitet eller inte. Pratar vi om universitet i någon annan debatt
              så kommer det att finnas en minister som talar om att vi har högskolor
              med otroligt, fantastiskt hög kvalitet.
            </seg>
            <seg xml:id="i-ddcf01b58ac0217e-0">
              Men vad visar detta, att vi pratar om det här? Jo, det visar
              bristen på forskning i Sverige, en vetenskaplig forskning med
              stor bredd och stort djup. Varför finns det inte sådan? Uppmärksamheten
              kring diskriminering är ju ingenting som har kommit precis i dag.
              Den här debatten har väl gett det i alla fall det verkar så att
              alla är överens om att det förekommer diskriminering i rättsväsendet
              och att det inte är acceptabelt.
            </seg>
            <seg xml:id="i-0b6e67beef6d31f2-0">
              Och då, Thomas Bodström, kan ingen av oss vara vare sig nöjda
              eller stolta över den situation vi befinner oss i, utan då måste
              det vidtas åtgärder snabba åtgärder och konkreta förslag. Några
              har kommit upp här i debatten. Det jag tycker är positivt är ändå
              att man kan diskutera det här och att alla ändå har samma grundförutsättning
              för att vilja förändra. Sedan tycker några att de är bättre än
              andra och har hunnit längre, och några tycker att det är väldigt
              mycket sämre. Det intressanta är ju faktiskt att oppositionen
              tillsammans med Miljöpartiet har en syn som inte riktigt stämmer
              överens med vad regeringen i övrigt har.
            </seg>
            <seg xml:id="i-4df25219e6089fa0-0">
              Det visar att den här debatten måste fortsätta. Vi måste få fram
              konkreta förslag. Vi kan aldrig acceptera en diskriminering i
              rättsväsendet. Det är ett skott i ryggen på demokratin och på
              rättssamhället. Låt oss alla gemensamt förändra det med förnuftiga
              och konkreta förslag!
            </seg>
            <seg xml:id="i-fe21e0ff7ff55a5c-0">
              Tack, Vänsterpartiet, för den här debatten!
            </seg>
          </u>
          <note type="speaker" xml:id="i-d699de9e7e15d915-0">
            Anf. 32 ROLF OLSSON (v):
          </note>
          <u who="rolf_olsson_4e3cd0" xml:id="i-8084996ae2cc33ec-2">
            <seg xml:id="i-1feb42fddb042c6b-0">
              Herr talman! Jag har förhoppningar om att det nu ska bedrivas
              ett bredare utredningsarbete för mer kunskapsinhämtning om den
              verkliga situationen när det gäller diskriminering i rättsväsendet.
              Vi har från Vänstern påtalat behovet av mer kunskaper om det faktiska
              tillståndet när det gäller diskrimineringen. Det är bra om vi
              nu börjar få en bred uppslutning kring det. Det har inte varit
              fallet tidigare.
            </seg>
            <seg xml:id="i-c91091482aadbc26-0">
              Samtidigt måste ansträngningarna öka för att bedriva utbildningsinsatser
              inom rättsväsendets myndigheter och bredda rekryteringen så att
              personalen utgör en spegling av befolkningen, som flera har sagt
              tidigare. Det är några konkreta områden att arbeta intensivt med
              under kommande år.
            </seg>
            <seg xml:id="i-f5b5ee18ac8df02d-0">
              Jag vill dock understryka att jag inte för ett ögonblick tror
              att diskriminering inom rättsväsendet och människors upplevelser
              av olikhet inför lagen i grunden kan effektivt bekämpas i ett
              samhälle som med öppna ögon vidgar de sociala och ekonomiska klyftorna.
              Det framstår inte som trovärdigt. Samhällsutvecklingen måste hänga
              ihop. Jag har därför mycket svårt att se att de borgerliga partierna
              med sina förslag på tydliga försämringar av den generella välfärdspolitiken
              kan framstå som mer trovärdiga när det gäller att skapa en verkligt
              rättvis rättvisa och större likhet inför lagen.
            </seg>
            <seg xml:id="i-5f2e34ff612869e8-0">
              Herr talman! I Ekots lördagsintervju sade diskrimineringsombudsmannen
              Katri Linna att det finns en tendens i Sverige att förneka förekomsten
              av diskriminering i olika former. Jag tror att hon har rätt. Att
              debattera diskriminering i rättsväsendet i Sveriges riksdag är
              ett litet men viktigt bidrag till att motarbeta förnekelseprocesser.
            </seg>
          </u>
          <note type="speaker" xml:id="i-67fcc934ab2dc060-0">
            Anf. 33 VIVIANN GERDIN (c):
          </note>
          <u who="viviann_gerdin_9a9061" xml:id="i-de78650972a2cf5a-4">
            <seg xml:id="i-73c31e9aa8cc40ca-0">
              Herr talman! Det har blivit många olika saker som har diskuterats
              här. Det har gällt en diskriminering som invandrare berörs av
              och diskriminering som många kvinnor ger uttryck för. Men sammantaget
              vill jag säga så här: Vi har väl alla som mål att vi ska ha ett
              samhälle där olikheter tolereras och uppmuntras, ett samhälle
              där vi lever i respekt för varandra och där också var och en tar
              ansvar för sig själv och andra.
            </seg>
            <seg xml:id="i-c8b7cef37f34f5cb-0">
              Men det kräver naturligtvis också att vi är medvetna om vad som
              sker i dag och att vi också gör någonting åt dessa förhållanden.
              Vi måste också se alla människor med utländsk bakgrund som en
              resurs. Det är människor med idéer och möjligheter, och de kan
              också bidra i vårt samhällsbygge.
            </seg>
            <seg xml:id="i-704ddb96999879ab-0">
              Helt klart efter dagens debatt är att man återigen kan konstatera
              att det behövs en större insats för att komma till rätta med diskriminering.
              Det har sagts väldigt mycket här om forskningen om den är tillräcklig
              eller otillräcklig. Men ingen av oss här i kammarsalen kan förneka
              att vi är medvetna om att olika grupper känner sig diskriminerade.
              Därmed har vi också ett problem. Just vetskapen om detta borde
              också betraktas som en form av vetenskap, och med det i ryggen
              borde man också agera. Jag vill återigen ta upp det här att det
              gäller att se hela människan, och därför är det också viktigt
              att titta på hur vi hanterar diskrimineringsärenden. En väg ut
              ur det hela kan vara att föra samman all den kompetens som finns
              hos de olika diskrimineringsombudsmännen. Då kan vi ta ett första
              steg och få en effektivare kamp mot diskriminering.
            </seg>
          </u>
          <note type="speaker" xml:id="i-4877b877410fdeac-0">
            Anf. 34 YVONNE RUWAIDA (mp):
          </note>
          <u who="yvonne_ruwaida_5bacb4" next="cont" xml:id="i-f8f963f2d960e9d4-0">
            <seg xml:id="i-b4a5c9ce57c27212-0">
              Herr talman! Jag tycker att det är intressant att konstatera
              att Folkpartiet inte tycker att det finns tillräckligt mycket
              forskning för att bevisa att det förekommer strukturell diskriminering
              i rättsväsendet och att man ska vara försiktig, men däremot kan
              man väldigt tvärsäkert uttala sig om att det är bättre med svenska,
              vita poliser i förorterna. Det har man förmodligen tillräckligt
              mycket forskning för.
            </seg>
            <seg xml:id="i-eae1057fb05a9b84-0">
              Gunno Gunmo säger så här när det gäller representativitet: Det
              räcker inte när andelen kvinnliga poliser inte är större än 20
              %. Generellt sett gäller att så länge en underrepresenterad grupp
              utgör mindre än 30 % av personalen har de egentligen ingen påverkan
              på kulturen. Kvinnor kan med andra ord inte påverka företagskulturen.
              Kvinnliga poliser jobbar i en manlig företagskultur.
            </seg>
            <seg xml:id="i-c574c5768ea88334-0">
              Beatrice Ask hävdade att representativiteten och sammansättningen
              inte har någon betydelse, och jag vill hävda motsatsen. Representativiteten
              har betydelse, därför att finns det kvinnor, finns det fler med
              invandrarbakgrund, så lär man sig av dem, och man berikar och
              möter varandra. Det är också viktigt att den sociala underklassen,
              människor som kommer från förorterna, finns inom rättsväsendet
              i framtiden, för de tar med sig den kunskapen och kompetensen.
            </seg>
            <seg xml:id="i-e33fa028052e9824-0">
              Väldigt ofta möter kvinnor, till exempel när de blivit våldtagna,
              att de var på fel plats, att det var fel attityd och att de hade
              fel kläder. Samma sak möter många av våra unga människor i förorterna:
              De var på fel plats, de hade fel attityd och de hade fel kläder.
              Samma sak möter också en homosexuell som får problem när han eller
              hon går in på en krog: Man var på fel plats, man hade fel attityd
              och man hade fel kläder.
            </seg>
            <seg xml:id="i-0debbd5dbd5d0bea-0">
              Vi måste ta krafttag mot diskrimineringen, och för att kunna
              göra det behöver vi ändra sammansättningen. Här behöver vi använda
              positiv särbehandling. Vi behöver också ändra arbetsmetoderna.
              Vi har mycket kvar att göra.
            </seg>
          </u>
          <note xml:id="i-f484520f7e15edcd-3">
            Överläggningen var härmed avslutad.
          </note>
          <note xml:id="i-2e36deb2bba95a04-1">
            Ajournering
          </note>
          <note xml:id="i-b636ffc951f3474f-0">
            Kammaren beslutade kl. 15.59 på förslag av talmannen att ajournera
            förhandlingarna till kl. 18.00.
          </note>
          <u who="yvonne_ruwaida_5bacb4" prev="cont" xml:id="i-c8d4c0d29e284298-0">
            <seg xml:id="i-29caee6c2210ca56-1">
              Återupptagna förhandlingar
            </seg>
          </u>
          <note xml:id="i-5b07e6655bdb33d7-0">
            Förhandlingarna återupptogs kl. 18.00.
          </note>
          <note xml:id="i-f9ce68a79074d389-0">
            9 § Utvidgad användning av DNA-tekniken inom brottsbekämpningen,
            m.m.
          </note>
          <note xml:id="i-2260cbbc1d193eab-4">
            Föredrogs
          </note>
          <note type="speaker" xml:id="i-e487705e911046d7-0">
            Anf. 35 PETER ALTHIN (kd):
          </note>
          <u who="peter_althin_598452" next="cont" xml:id="i-1d0d55182ad25594-0">
            <seg xml:id="i-2b20a1332b06b1fb-0">
              Fru talman, ärade ledamöter, de närvarande i första hand och
              även alla de som trängs framför tv-apparaterna, och inte minst
              de åhörare som tagit sig hit för att njuta av debatten i Sveriges
              riksdag!
            </seg>
          </u>
          <note xml:id="i-9f5d93a3552b6856-0">
            För att inte glömma det yrkar jag bifall till Kristdemokraternas
            reservation nr 3 och 4.
          </note>
          <u who="peter_althin_598452" prev="cont" xml:id="i-fbcc45ad30f98bda-0">
            <seg xml:id="i-da7e0381676fcf90-0">
              DNA-analyser används i dag relativt ofta. Det gäller framför
              allt vid enklare vardagsbrott som stölder, inbrott och bilstölder
              men också vid grova brott som våldtäkter, rån och mord. Då är
              det viktigt att understryka att dessa DNA-prov inte bara kan användas
              för att fälla någon, binda en gärningsman till ett brott, utan
              också för att fria någon från misstanke.
            </seg>
            <seg xml:id="i-cffd1a50a8520ec0-0">
              Jag har ett exempel som fått mig att fundera rätt mycket på DNA-analyserna,
              DNA-proven, vad man ska göra med dem och hur de ska registreras.
              I somras blev jag förordnad för en ung kille, vi kan kalla honom
              Kalle. Han var misstänkt för att ha knivmördat sin unga sambo
              i deras gemensamma lägenhet. Han hade sett en okänd gärningsman,
              påstod han för polisen. Lite synpunkter hade han på hur mannen
              såg ut, men det var alltså en annan man.
            </seg>
            <seg xml:id="i-17ff146894e60245-0">
              Han häktades förstås omgående och satt häktad ett antal månader.
              Sedan släpptes han på sommaren eftersom utredningen kunde fortsätta
              utan att han var häktad. Allt detta hände i våras, och jag blev
              förordnad i somras. I höstas inträffade ytterligare ett mord inte
              långt från den första platsen, och man fick också fast en gärningsman
              till mord nummer två. När man jämförde den gärningsmannens DNA
              med det som man hittat i Kalles lägenhet fick man träff. Det innebar
              att vid häktningsförhandlingen på gärningsmannen för mord nummer
              två kunde han även häktas för mord nummer ett och Kalle friskrivas
              från all misstanke. Han avskrevs på den grunden att han var oskyldig.
            </seg>
            <seg xml:id="i-1086d2139a4b8656-0">
              Detta har fått mig att tänka rätt mycket på DNA:s möjligheter.
              Om vi hade haft ett register som var något större än det vi har
              i dag hade Kalle kanske bara behövt sitta häktad någon vecka innan
              man fått träff via DNA. Möjligen hade mord nummer två heller aldrig
              kommit till stånd. Man hade kanske kunnat rädda livet på någon.
              Jag har funderat ganska mycket på det här eftersom, vågar jag
              påstå, Kalle utan DNA-tekniken säkert blivit åtalad och nästan
              lika säkert också blivit dömd, trots att han var oskyldig. Hans
              berättelse om den okände mannen på brottsplatsen har använts så
              många gånger att jag vågar påstå att ingen i domstolen skulle
              ha velat tro på den.
            </seg>
            <seg xml:id="i-3dfe3b7e737a6141-0">
              Jag vill dock säga att jag inte förespråkar ett nationellt register,
              men jag har funderat på hur det hela ska se ut. Regeringen har
              i sin proposition tagit ett steg i rätt riktning när man utvidgat
              detta. Vi kristdemokrater vill ta ytterligare ett litet steg jämfört
              med förslaget i regeringens proposition. Vi menar att när det
              gäller personer som är dömda för ett brott där fängelse ingår
              i straffskalan ska de kunna registreras alldeles oavsett om det
              faktiskt leder till fängelse eller inte. Vi vill alltså öka registret
              något jämfört med regeringens förslag. Vi vill dessutom ta bort
              tidsbestämningen i registret för hur länge DNA-provet ska finnas
              kvar.
            </seg>
            <seg xml:id="i-b3f8893c24b5051e-0">
              Frågan är inte alldeles enkel eftersom vi redan har så många
              register att vi måste försöka begränsa antalet. Både jag själv
              och Kristdemokraterna arbetar med frågan om var man kan hitta
              en lämplig balanspunkt.
            </seg>
            <seg xml:id="i-f17a2cf84a5f84a1-0">
              Det finns anledning, fru talman, att vara varsam och mycket noggrann
              med det här regelverket. Det går att plantera DNA. Det går att
              transportera DNA till brottsplatsen. Man får därför vara mycket
              försiktig. DNA är en relativt ny vetenskap, och därför är det
              viktigt att hålla sig à jour med forskningen. Men med rätt användning
              och genom stor försiktighet kan DNA-register och DNA-prov få stor
              betydelse för brottsbekämpningen.
            </seg>
            <seg xml:id="i-a4b8d87e7f080e74-0">
              Mitt förslag är, fru talman, att vi ska gå framåt men med ödmjukhet
              och försiktighet, allt i rättssäkerhetens intresse. Vi vill ta
              ett lite längre steg än regeringen, och därför yrkar jag bifall
              till reservation nr 3 och nr 4.
            </seg>
          </u>
          <note type="speaker" xml:id="i-81a4a418f984eb84-0">
            Anf. 36 MARGARETA ANDERSSON (c):
          </note>
          <u who="margareta_andersson_4d942b" xml:id="i-61de7cbb1bcb5859-0">
            <seg xml:id="i-0a4e6bdacfe3bcf6-0">
              Fru talman! Jag står bakom samtliga reservationer där Centerpartiet
              finns med, men jag nöjer mig med att yrka bifall till reservation
              1 och 2.
            </seg>
            <seg xml:id="i-869adeb53267eb2d-0">
              Jag vet inte hur många av er som just nu finns i kammaren läst
              böcker som 1984 , Du sköna nya värld eller Kallocain när ni var
              unga. En del är kanske för unga och har över huvud taget ingen
              kunskap om dem. Kallocain till exempel är skriven av Karin Boye
              i mitten av 40-talet. Alla dessa böcker skrevs på 40-talet med
              andra världskriget som en fasansfull bakgrund. Angiveri, spioneri
              och folkmord, förutom kriget, var vanligt under de åren.
            </seg>
            <seg xml:id="i-39799a7318cbda31-0">
              När jag läste dem var jag ganska ung, och jag uppfattade dem
              som väldigt otäcka framtidsbilder. De beskrev en värld där alla
              avlyssnas, fotograferas, registreras. I en av böckerna var man
              till och med tvungen att få ett föräldraskapsintyg för att skaffa
              barn. Ett kärnvapenkrig hade förgiftat jorden, och missbildade
              barn fick inte förekomma i den sköna nya världen. I en av böckerna
              var Storebror ser dig en slogan som makthavarna använde för att
              hålla medborgarna nere.
            </seg>
            <seg xml:id="i-dbd0ede7135dee0e-0">
              Varför denna inledning? Jo, i dag har vi möjlighet att skapa
              ett sådant samhälle. Vi kan registrera och avlyssna dem vi misstänker
              för brott. Vi kan samla in fakta om människor i olika register,
              och sedan kan vi inte alltid kontrollera vad registren används
              till. Vi behöver stanna upp och tänka efter före vilka möjligheter
              till integritetskränkning sådana register kan innebära. Det är
              nu vi ska tänka oss för, inte när det kommer ett behjärtansvärt
              ändamål för att söka andra uppgifter än det registren var avsedda
              för från början.
            </seg>
            <seg xml:id="i-8d1f038b78beda56-0">
              I propositionen finns ingenting som tyder på att regeringen gjort
              en analys av sådant slag. Vi kräver inte att man skulle ha gjort
              en integritetsanalys, för det förslaget kom i Centerpartiets motion,
              men någon form av eftertanke borde regeringen ha redovisat.
            </seg>
            <seg xml:id="i-e68fb396605acea2-0">
              Fru talman! Från Centerpartiets sida är vi inte negativa till
              att använda DNA-prov som bevis i brottsbekämpningen. Vi säger
              inte ens nej till en utvidgad användning, men, och det är viktigt,
              vi måste tänka efter före. Vad kan hända med ett register av det
              här slaget, och vad händer om det kommer i orätta händer?
            </seg>
            <seg xml:id="i-8ca64c0a1ecb2007-0">
              Vilket skydd för den enskildes integritet vill vi ha? Det är
              lättare att göra analysen när inget svårt beslut ska fattas inom
              några dagar.
            </seg>
            <seg xml:id="i-18c126fe83b1d823-0">
              Det är lättare att tänka efter nu än när det finns en stark opinion
              som trycker på att vi ska öppna registret för andra ändamål än
              det ursprungliga. Vi kan jämföra med PKU-biobanken och tsunamikatastrofen.
              Ingen politiker vågade säga nej eftersom trycket var så starkt
              för att vi skulle hjälpa till att identifiera de omkomna från
              Thailand. Vad kan komma härnäst, och vilka påtryckningar kan komma
              om vi funderar i de banor som författarna jag inledde mitt anförande
              med gjorde? I ett demokratiskt samhälle kanske riskerna inte är
              så stora, men vad händer i ett annat system om registret finns
              och kan komma i orätta händer?
            </seg>
            <seg xml:id="i-00fb4eb3c828519d-0">
              Ett annat problem är att register kan läcka. Anna Lindhs och
              Leif Blomman Blombergs sjukjournaler är två skrämmande exempel
              på hur starkt sekretesskyddat material kom ut i massmedierna.
              Vi vet inte i dag vad man i framtiden kan utläsa av en DNA-sekvens.
              Det kan bli fruktansvärda konsekvenser för den enskilde om vi
              fattar fel beslut.
            </seg>
            <seg xml:id="i-6cb32ef2646e9c79-0">
              Rädsla för terrorism och grov brottslighet får inte göra att
              vi riskerar ett storebrorssamhälle där ingen kan gå säker. Vi
              måste se konsekvenserna av våra beslut innan vi fattar dem. Från
              Centerpartiets sida säger vi inte nej till sakfrågan i princip,
              men vi kräver att regeringen gör en konsekvensanalys innan beslutet
              fattas. Regelverket runt beslutet ska finnas klart innan vi fattar
              beslut. Medborgarna ska veta vilka regler som ska gälla i samhället.
              Därför yrkar jag avslag på propositionen och bifall till att regeringen
              gör en integritetsanalys och skyndsamt återkommer med ett nytt
              förslag till kammaren.
            </seg>
          </u>
          <note type="speaker" xml:id="i-dcb76b0c417397d4-0">
            Anf. 37 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-673b79957319375e-0">
            <seg xml:id="i-707883308413f34e-0">
              Fru talman! Det är självklart att den teknik vi ser i dag utvecklas
              och förändras. Givetvis använder sig kriminella av det, och givetvis
              måste även polismyndigheterna använda sig av den teknik som finns
              att tillgå. Det gäller även DNA som bevismaterial.
            </seg>
            <seg xml:id="i-8bba8b3f481b8ccb-0">
              Peter Althin hade en poäng när han talade om DNA som bevis för
              att fria människor. Det är kanske lättare att använda just i det
              syftet än för att fälla människor. Det kan finnas svårigheter
              att värdera hur mycket ett DNA-bevis verkligen är värt när man
              gör ett DNA-fynd på en brottsplats, ganska naturligt med undantag
              av vissa brott.
            </seg>
            <seg xml:id="i-e156be041c75e3c9-0">
              Vi från Miljöpartiet är inte emot att man använder den nya tekniken.
              Det är alldeles självklart. Jag delar det som Margareta Andersson
              säger här och Centerpartiets åsikt att man behöver se till konsekvenserna
              av ett sådant register och hur det ska användas. Det finns integritetskränkande
              inslag i detta. Det finns också osäkerhet kring vilka som ska
              ingå i DNA-registret.
            </seg>
            <seg xml:id="i-35dbabefd8de07ad-0">
              Det finns också en principförändring i detta. Här vill man nu
              registrera människor som har dömts. Men man vill också kunna använda
              DNA och i ett spaningsregister registrera dem som ännu inte har
              hunnit begå brott. Det är att gå ett steg för långt.
            </seg>
            <seg xml:id="i-5acbf5e3b6384683-0">
              Jag kan läsa lite grann i texten. Det står: I takt med utveckling
              av tekniken för DNA-analys och ett mer omfattande DNA-register
              som omfattar en stor del av alla aktivt kriminella personer torde
              antalet uppklarade fall av brott med från början okänd gärningsman
              kunna ökas markant och uppklaringen kunna ske snabbare.
            </seg>
            <seg xml:id="i-07d8945a9490acb4-0">
              Jag vet inte riktigt vad som menas med aktivt kriminella personer
              jämfört med passivt kriminella personer. Det kan vara en freudiansk
              felsägning. Alla som inte ännu är dömda kommer att kunna bli det
              så småningom. Det är kanske lite freudianskt.
            </seg>
            <seg xml:id="i-32c939bd55efcdd1-0">
              Att bygga upp ett register med människor som är misstänkta för
              att de ska kunna begå brott strider mot min uppfattning om samhällets
              kontroll över sina medborgare. Därför säger vi nej till registret
              som det ser ut nu. Jag vill understryka det Margareta Andersson
              säger. Det är viktigt att först utreda konsekvenserna av ett register
              och hur det ska tillämpas. Jag ber därför att få tillstyrka reservationerna
              1 och 2.
            </seg>
            <seg xml:id="i-086af6c4742ae17d-0">
              När det gäller att bevisa att man är oskyldig till ett brott
              ska det kunna finnas inskrivet i texten om DNA-registret, när
              det sedan blir antaget. Det ska finnas en rättighet för en människa
              som är misstänkt att kunna begära att DNA-test tas. På det sättet
              ska man kunna bevisa att man är oskyldig. Den rättigheten finns
              inte inskriven. Däremot kan det ske om polisen anser att det är
              viktigt.
            </seg>
            <seg xml:id="i-88f86a7bb40fe1d1-0">
              För polisen är det alltid en fjäder i hatten att kunna fälla
              en skyldig. Fjädern i polisens hatt skulle få en krona om polisen
              satte som högsta mål att kunna fria en oskyldig. Jag ser hellre
              tio brottslingar fria än en oskyldig fälld. Jag vill understryka
              detta när det gäller DNA-registrets användning.
            </seg>
            <seg xml:id="i-bd552c3e1907187f-0">
              I övrigt har diskussionen som lett fram till betänkandet betytt
              en hel del. Men det har också visat på en del osäkerheter. Det
              understryker jag än en gång. Jag yrkar avslag på propositionen
              och att man först ska genomföra en konsekvensanalys.
            </seg>
          </u>
          <note type="speaker" xml:id="i-862b720b5ab1bcc5-0">
            Anf. 38 MARGARETA PERSSON (s):
          </note>
          <u who="margareta_persson_860680" next="cont" xml:id="i-fd8986dc47d902b3-0"/>
          <note xml:id="i-2a37d0eaf5174484-0">
            Fru talman! Först vill jag yrka bifall till utskottets förslag
            i betänkandet och avslag på reservationerna. Till betänkandet
            har fogats en del reservationer. Det är dels reservationer med
            yrkande om avslag på propositionen, dels reservationer som går
            längre än förslaget, dels reservationer om gallring av registret
            och till sist en reservation om PKU-registret.
          </note>
          <u who="margareta_persson_860680" prev="cont" xml:id="i-1c8656262267dba9-0">
            <seg xml:id="i-ade6fd80f54dce8f-0">
              I propositionen föreslås en utvidgad användning av DNA-tekniken.
              Det handlar om att möjliggöra regelmässig DNA-provtagning på den
              som är skäligen misstänkt för brott på vilket fängelse kan följa.
              Det handlar också om att kunna ta DNA-prov på annan än den som
              är skäligen misstänkt för brott om det är av betydelse för utredningen
              av ett brott som kan leda till fängelse.
            </seg>
            <seg xml:id="i-f05595e0ec5f0cef-0">
              Därutöver föreslås att förutsättningarna för att registrera DNA-profiler
              i DNA-registret utvidgas så att alla som döms till annan påföljd
              än böter får registreras liksom att personer som är misstänkta
              för brott på vilket fängelse kan följa får registreras i ett separat
              register, ett utredningsregister.
            </seg>
            <seg xml:id="i-7b3e5a8901a86159-0">
              Dessutom finns här förslag om gallring ur registren och den övergångstid
              under vilken register i polisens verksamhet får föras med stöd
              av Datainspektionens tillstånd. Lagändringarna föreslås träda
              i kraft den 1 januari 2006.
            </seg>
            <seg xml:id="i-702df2377ec02b29-0">
              En utvidgning av DNA-teknikens användning vid brottsutredning
              är ett viktigt verktyg för polisen för att snabbare kunna klara
              upp brott. Det gäller inte bara, som Peter Althin sade, att kunna
              identifiera en misstänkt gärningsman. Det gäller också att kunna
              avföra någon från misstanke. Erfarenheterna från andra länder
              men också i Sverige visar att det är ett viktigt verktyg.
            </seg>
            <seg xml:id="i-1c0a519cbe74f27f-0">
              Redan i dag registreras DNA-profiler i DNA-register när personer
              har dömts för vissa brott. Redan i dag ska den som har anhållits
              eller är skäligen misstänkt för brott på vilket fängelse kan följa
              lämna fingeravtryck vilket registreras i ett fingeravtrycksregister.
            </seg>
            <seg xml:id="i-c6c3ea08f2b0c933-0">
              Det som nu föreslås är att det regelmässigt ska tas ett DNA-prov
              under förundersökningen på den som är misstänkt för brott som
              kan leda till fängelse. Det tas ett salivprov ur vilket en analys
              görs. Det sparas i ett DNA-register som kan identifiera en person.
              Det är bara så som DNA-profilen kan användas, nämligen för att
              identifiera en person.
            </seg>
            <seg xml:id="i-30eca42adf29a666-0">
              Även på annan person i en förundersökning kan DNA-prov få tas
              om det finns synnerlig anledning att anta att det har betydelse
              för utredningen av ett brott som kan leda till fängelse. Det salivprov
              som tas för en DNA-analys kan inte sägas vara särskilt integritetskränkande
              och inte mycket mer integritetskränkande än det fingeravtryck
              som i dag tas regelmässigt och som också registreras.
            </seg>
            <seg xml:id="i-ea026d93ce37b885-0">
              Det förslag som regeringen har lagt fram om en utvidgning av
              användandet synes för utskottet vara väl avvägt också ur ett integritetsperspektiv
              och är väl omgärdat med restriktioner för användandet.
            </seg>
            <seg xml:id="i-789ec7691e62f75c-0">
              I en reservation från Centern och Miljöpartiet vill man avslå
              propositionen. Man anser att integritetsaspekterna inte har getts
              tillräcklig tyngd. Farhågor uttalas om vad som i framtiden kan
              utläsas av de DNA-profiler som tas fram och vad dessa kan användas
              till.
            </seg>
            <seg xml:id="i-66f944cf79a4c5c3-0">
              Som jag sade anser utskottet att integritetsaspekterna väl har
              avvägts i det förslag som har lagts fram. När det gäller farhågan
              om framtida användning det vill säga om det kommer att bli möjligt
              att ta fram annan information om den enskilde förbjuder regleringen
              i polisdatalagen all sådan användning. Således kan sägas att farhågan
              är något överdriven. Skulle det bli möjligt i framtiden kräver
              det också en ändrad lagstiftning.
            </seg>
            <seg xml:id="i-e92360ad832b0f38-0">
              DNA-profilen från den som döms till annan påföljd än böter kommer
              att registreras i DNA-registret. DNA-profilen från den som är
              misstänkt för brott som kan leda till fängelse kommer att registreras
              i ett utredningsregister. Det senare registret ska gallras när
              uppgifter förs över till DNA-registret, det vill säga när det
              finns en lagakraftvunnen dom, om åtalet läggs ned, om åtalet ogillas
              eller om åtalet bifalls men påföljden bara blir böter. Således
              kommer inte misstänkta personers uppgifter att blandas med dömda
              personers uppgifter.
            </seg>
            <seg xml:id="i-394d1cec314f68b8-0">
              DNA-register och utredningsregister får endast innehålla uppgifter
              om resultatet av de DNA-analyser som har gjorts enligt bestämmelserna
              i rättegångsbalken. Det är inte möjligt att registrera resultat
              från DNA-analyser som har gjorts i andra sammanhang, till exempel
              inom sjukvården.
            </seg>
            <seg xml:id="i-5dff7035e00530f1-0">
              Beträffande gallring av DNA-prover ska detta ske senast sex månader
              efter det att provet togs eller vid tidigare tidpunkt om en förundersökning
              mot personen läggs ned. Prover tagna på personer som inte är misstänkta
              för brott bör aldrig få sparas efter det att målet slutligen har
              avgjorts. I nuvarande lagstiftning finns ingen bestämmelse som
              reglerar när de DNA-prover som har tagits under en utredning av
              ett brott ska förstöras. Nu blir också den delen reglerad.
            </seg>
            <seg xml:id="i-7eb5127c721ca803-0">
              I reservationerna nr 3 och 4 från Kristdemokraterna angående
              registrering av fler i DNA-registret och gallring av uppgifter
              i DNA-registret anser reservanterna att uppgifterna över huvud
              taget inte ska gallras. Enligt polisdatalagen ska uppgifter i
              DNA-registret gallras senast när uppgifterna om den registrerade
              gallras ur belastningsregistret.
            </seg>
            <seg xml:id="i-c9cac40d90e317e3-0">
              Regeringen har inte lämnat något förslag avseende gallring av
              uppgifter ur DNA-registret, utan man vill avvakta den pågående
              översynen av polisdatalagen. Utskottet har instämt i regeringens
              bedömning och tar alltså inte ställning till reservanternas förslag
              i detta betänkande. Med det anförda yrkar jag att reservationen
              avslås.
            </seg>
            <seg xml:id="i-b47e72101592637a-0">
              Beträffande registrering av fler i DNA-registret anser utskottet
              att det skulle föra för långt, och man anser att förslaget i sin
              helhet är väl avvägt.
            </seg>
            <seg xml:id="i-3dc398b7b24c2abf-0">
              I den sista reservationen från Centern anses att PKU-biobanken
              och PKU-registret missbrukas när beslag ur det görs i samband
              med brottsutredningar. Man säger att formerna för användningen
              av dessa register bör bli föremål för lagstiftning i särskild
              ordning.
            </seg>
            <seg xml:id="i-bcfbf2bd06d11f99-0">
              PKU-bankens verksamhet regleras i lagen om biobanker i hälso-
              och sjukvården med mera och sorterar därmed under socialutskottet.
            </seg>
            <seg xml:id="i-8d7a0e0a8dcde875-0">
              Beträffande användning av uppgifter i PKU-biobanken har avsteg
              gjorts från den lagregleringen. Det skedde i januari i år när
              socialutskottet tog ett initiativ som innebar att uppgifterna
              från biobanken fick användas även för identifiering av avlidna
              i samband med olyckor och andra händelser där ett stort antal
              människor har avlidit detta med anledning av tsunamikatastrofen.
            </seg>
            <seg xml:id="i-edffca6848f6b45f-0">
              Beträffande beslag av uppgifter ur PKU-banken och PKU-registret
              i samband med brottsutredningar torde det tillhöra undantagen
              och kommer förmodligen inte alls att användas när utvidgningen
              av användandet av DNA-tekniken nu blir möjlig.
            </seg>
            <seg xml:id="i-f031d9aa61e8d92b-0">
              Frågan om PKU-banken och PKU-registret som väckts med anledning
              av detta betänkande hör hemma i socialutskottet, och eftersom
              det tydligen har för avsikt att återkomma till frågan om lagstiftning
              bör detta avvaktas. Jag yrkar således avslag på den reservationen.
            </seg>
            <seg xml:id="i-6dc5c24e7aa69d39-0">
              Fru talman! Jag yrkar än en gång bifall till förslaget i betänkandet
              och avslag på reservationerna.
            </seg>
          </u>
          <note xml:id="i-e99de87e97fc308e-0">
            Lagändringen är tidsbegränsad till utgången av juli 2006. När
            detta beslut fattades underströk socialutskottet vikten av att
            återkomma till lagstiftningsåtgärder såvitt gäller biobankslagen.
          </note>
          <note type="speaker" xml:id="i-219dddd87cc5f239-0">
            Anf. 39 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-673b79957319375e-1">
            <seg xml:id="i-381d1059d28171e7-0">
              Fru talman! Jag vill ställa en fråga om utredningsregistret när
              det gäller de människor som har varit misstänkta för ett brott,
              men som inte har fällts för det brottet. Det regelverk som ska
              reglera hanteringen av detta är väldigt otydligt beskrivet i propositionen.
              Kan du tillföra någonting mera som visar hur länge uppgifterna
              kan finnas kvar? Vilka garantier finns det för att det här registret
              inte blir ett fortlevande register för potentiella brottslingar?
            </seg>
          </u>
          <note type="speaker" xml:id="i-4edd1ff75a415b68-0">
            Anf. 40 MARGARETA PERSSON (s) replik:
          </note>
          <u who="margareta_persson_860680" xml:id="i-396c3833880c6437-0">
            <seg xml:id="i-9974f4f40fbfb514-0">
              Fru talman! Det framgår i både betänkandet och propositionen
              att man finns med i utredningsregistret under den tid som en förundersökning
              eller en utredning pågår. Fälls man för en gärning övergår registreringen
              i utredningsregistret till DNA-registret. Fälls man inte avförs
              man från det registret.
            </seg>
          </u>
          <note type="speaker" xml:id="i-48c99c631b832356-0">
            Anf. 41 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-673b79957319375e-2">
            <seg xml:id="i-dd232dff42788d02-0">
              Fru talman! Förhoppningsvis följer man regelverket för när någon
              ska avföras ur registren. Men det finns en uppenbar risk för att
              man vill behålla registreringen för kommande spaningar och utredningar
              när det gäller människor som man tror kommer att bli aktivt kriminella.
            </seg>
            <seg xml:id="i-5f4b381a020ea22f-0">
              Jag har en kort fråga till om DNA-provet. Det förstörs ju efter
              en kort tid, men man behåller DNA-koden under en längre tid. Kommer
              det att gälla samma regelverk för utredningsregistret, att DNA-provet
              ska förstöras men att man behåller DNA-koden en viss tid? När
              domen har fallit tar man bort även DNA-koden. Har jag uppfattat
              det hela rätt?
            </seg>
          </u>
          <note type="speaker" xml:id="i-fa1d01ef4847c1e1-0">
            Anf. 42 MARGARETA PERSSON (s) replik:
          </note>
          <u who="margareta_persson_860680" xml:id="i-396c3833880c6437-1">
            <seg xml:id="i-4aaca365716cb3bd-0">
              Fru talman! Det framgår att DNA-provet, som tas för att man ska
              få fram den kod som sedan ska registreras, bara ska finnas kvar
              under högst sex månader. Därefter ska det förstöras. Då hinner
              man göra den analysen.
            </seg>
            <seg xml:id="i-c0b480a9ee7646c9-0">
              Om målet har varit uppe till förhandling och ingen kommer att
              dömas för något brott kan DNA-provet förstöras redan vid det tillfället.
              Men mer än sex månader ska det inte sparas.
            </seg>
          </u>
          <note type="speaker" xml:id="i-4e4cce84c9cd76f8-0">
            Anf. 43 BEATRICE ASK (m):
          </note>
          <u who="beatrice_ask_00e90e" xml:id="i-fa1be6319b3faab5-3">
            <seg xml:id="i-1e83ad77022266bc-0">
              Fru talman! Regeringens förslag innebär att man nu är beredd
              att vidga DNA-registret, och det överensstämmer med den linje
              som vi moderater redan har anslutit oss till. Jag tycker således
              att det är ett bra förslag.
            </seg>
            <seg xml:id="i-984b181825c416cd-0">
              DNA-tekniken är ju väldigt användbar, och rätt hanterad ger den
              lösning på fler brott. Peter Althins berättelse om Kalle är både
              talande och tänkvärd. Man kan både fria och fälla med hjälp av
              den här tekniken i ärenden som man tidigare kanske inte hade kunnat
              lösa, och det är viktigt.
            </seg>
            <seg xml:id="i-f83430e62feb6772-0">
              Jag ska gärna erkänna att också jag har haft samma typ av invändningar
              som dem som Margareta Andersson gav uttryck för. Men efter att
              ha arbetat mycket med och funderat mycket på dessa frågor har
              jag kommit fram till att det sätt som man hanterar dem på och
              de avgränsningar som görs när det gäller provtagningen uppfyller
              alla rimliga krav på säkerhet visavi integriteten. DNA som kan
              användas för andra typer av ändamål det finns ju många ändamål
              blir inte kvar.
            </seg>
            <seg xml:id="i-db8db6300edef5f2-0">
              Det rör sig om en identifikationskod som man ganska snabbt tar
              fram. Då är det viktigt att man håller på dessa regler, att riksdagen
              inte får för sig att ändra på reglerna och att provet bara får
              användas för det ändamål som det är taget för och att det sedan
              ska förstöras ganska snabbt.
            </seg>
            <seg xml:id="i-cfbf66e947f79b13-0">
              Jag tycker ändå att man i fråga om DNA har ganska hög säkerhet
              med tanke på integritetsaspekten. Men frågan är: Hur många är
              det som ska utsättas för den här typen av registrering? Hur ska
              avgränsningen vara? Även där är det nödvändigt med en utvidgning
              på grund av att man vill ha ett användbart register. Men i debatten
              under de senaste åren har en del svävat i väg och velat registrera
              alla. Vi känner igen det här från en del andra ärenden som är
              integritetskränkande.
            </seg>
            <seg xml:id="i-ff670db438b6d6de-0">
              I det här fallet gör man en vidgning till en målgrupp som ändå
              är relativt intressant om man letar efter träff i brottsbekämpningsändamål.
              Jag tror att det är en riktig avgränsning, för om registret blir
              alltför stort blir det omständligt, dyrbart och inte alls så relevant
              för polisen och de rättsvårdande myndigheterna som det blir om
              man håller det någorlunda begränsat. Även här tycker jag att regeringen
              har gjort en vettig avvägning.
            </seg>
            <seg xml:id="i-7d3ac454f0031102-0">
              När det nu är sagt att detta är bra och att jag tror att det
              kommer att innebära att många brott blir lösta, vill jag ändå
              från moderat sida varna för tilltron till den här tekniken. Den
              kan fria, den kan fälla. Men en DNA-träff säger faktiskt ingenting
              om den inte används i ett annat sammanhang.
            </seg>
            <seg xml:id="i-46e6846058e5eedd-0">
              Vi kan vara helt övertygade om att kriminella mycket snabbt kommer
              att börja använda sig av möjligheten att sätta dit någon annan.
              Har man en tråkig kompis är det ju rätt lämpligt att samla på
              några fimpar eller tuggummin och droppa dem där man tycker att
              det passar. Det är klart att en slarvig polisutredning skulle
              i det läget kunna fälla någon för att ha varit på en plats.
            </seg>
            <seg xml:id="i-dcefacbfb5aa1dd4-0">
              Därför vill jag gärna påpeka att det här inte är i stället för
              traditionellt polisarbete och traditionellt utredningsarbete utan
              just ett komplement. Jag tror att det är viktigt att säga det,
              därför att det finns en tendens i den debatt som vi har inom justitieområdet
              i dag att vi tror så mycket på teknik. Det är kameror, det är
              register och det är teknik hit och dit. Men det måste sättas in
              i ett sammanhang. Det måste finnas människor av kött och blod
              som utreder, ifrågasätter, vänder och vrider på det hela och använder
              tekniken för att förstärka sin kompetens. Det är viktigt att vi
              aldrig kan köpa oss fria med den här typen av lösningar.
            </seg>
            <seg xml:id="i-e208f3645dcb3fd9-0">
              Vi moderater har som sagt ingen reservation i det här ärendet.
              Vi stöder regeringens förslag. Däremot har vi ett särskilt yttrande,
              och det gäller PKU-registret.
            </seg>
            <seg xml:id="i-b8f0c3484364eef5-0">
              Ofta i diskussioner med människor utanför det här huset i vart
              fall blandar man ihop det här och säger: Ja, där ser vi ju hur
              det går när man kan använda PKU-registret för det ena med det
              femte. Vad man då inte tänker på är att PKU-registret inte är
              något identifikationsregister. Det är blodprover som är sparade.
              Det är inte heller ett register där du kan söka rent allmänt.
              Men de här proverna går att använda för väldigt mycket mer än
              för identifikation och ger en möjlighet som vi inte kommer att
              ha med DNA-registret. Det är naturligtvis något som man måste
              ifrågasätta, precis som regeringen gör när det gäller DNA-registret.
              Har man sagt att en registrering är för ett visst ändamål är det
              rätt viktigt för människors tilltro att det gäller. Det ska finnas
              väldigt goda skäl för att göra avsteg från det, vilket jag tyckte
              att vi hade när det gällde tsunamikatastrofen.
            </seg>
            <seg xml:id="i-bafe3809d772e5dd-0">
              Oron är stor bland många. Vi vet att det finns en del småbarnsföräldrar
              som redan nu är tveksamma till PKU-prov och annat på sina barn.
              Därför tycker vi moderater att det finns anledning att se över
              regelverket och fundera över hur man ska öka tilltron till PKU-registrets
              säkerhet och säkra hur det får användas och inte.
            </seg>
            <seg xml:id="i-51f99518de07853f-0">
              Eftersom inte vi äger frågan i justitieutskottet har vi i ett
              särskilt yttrande påpekat att vi utgår från att regeringen kommer
              att se till att detta utreds så att vi får det klarlagt och så
              att människor känner trygghet med PKU-registret, som ju har andra
              viktiga ändamål än brottsbekämpning.
            </seg>
            <seg xml:id="i-b1b9be6a178f06c9-0">
              Som sagt yrkar jag bifall till propositionen.
            </seg>
          </u>
          <note type="speaker" xml:id="i-386b00b544e2f523-0">
            Anf. 44 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-61de7cbb1bcb5859-1">
            <seg xml:id="i-e8e2b416632719bb-0">
              Fru talman! Till exempel sjukjournaler, som ju har en väldigt
              hög säkerhetsgrad, får inte läsas av eller lämnas ut till obehöriga.
              Vi har sett hur man kan använda PKU-registret och andra register
              på ett sätt som inte var tänkt från början. Hur ska vi gå vidare
              för att människor ska lita på det här och för att vi inte ska
              få de här avarterna, avigsidorna?
            </seg>
            <seg xml:id="i-d049b54151ca48ba-0">
              Jag är väldigt orolig, för jag tycker att vi har diskuterat det
              här alldeles för lite här i riksdagen. Vi rusar i väg och tycker
              att det är en spännande teknik som man kan gå vidare med. Det
              handlar egentligen inte bara om DNA-prover utan också om alla
              möjliga andra register. Har vi en tillräckligt stor debatt om
              de här frågorna egentligen?
            </seg>
          </u>
          <note type="speaker" xml:id="i-098cc1f9bc19e17d-0">
            Anf. 45 BEATRICE ASK (m) replik:
          </note>
          <u who="beatrice_ask_00e90e" xml:id="i-fa1be6319b3faab5-4">
            <seg xml:id="i-c666f2d1ee2aaa44-0">
              Fru talman! Nej, vi har inte en tillräckligt stor debatt. Integritetsfrågorna
              måste tas på allvar. Och det finns anledning att känna väldigt
              stor oro därför att alla register läcker. Det finns alltid människor
              som kan betala tillräckligt mycket för att få ut en uppgift som
              de inte borde ha. Det finns alltid människor som man inte kan
              lita på även inom sjukvård och mycket annat. Det här är ett bekymmer.
              Det är därför som det är viktigt med tydliga regelverk och att
              man ger sig på dem som bryter mot den här typen av regler.
            </seg>
            <seg xml:id="i-c2757fa7e8696e73-0">
              Jag tror ändå inte att vi har varit naiva. Vad Centerpartiet
              nu begär är att man ska utreda det här. Vi har från oppositionen
              under flera år drivit frågan om en övergripande utredning om olika
              integritetskränkande eller farliga beslut. Efter mycket om och
              men fick vi faktiskt regeringen att tillsätta en utredning. En
              sådan utredning sitter nu och har ett övergripande uppdrag. Så
              jag menar att vad som måste göras är gjort, om än alldeles för
              sent. Det är klart att då kan man säga: Låt oss sätta oss ned
              och vänta. Men jag tror att det är ogörligt som det ser ut i dag.
            </seg>
            <seg xml:id="i-372b59bb28b2a1a5-0">
              Vi har en brottslighet som är väldigt bekymmersam. Och människor
              är upprörda över att vi i Sverige inte använder den teknik som
              man till exempel använder i Storbritannien, där man just drar
              nytta av DNA-tekniken. Därför har vi från moderat sida varit beredda
              att gå fram i en del frågor där vi känner att det är någorlunda
              säker mark. Men jag delar Margareta Anderssons uppfattning att
              vi måste försöka ha en helhetssyn när det gäller den övergripande
              prövningen. Vi måste också fundera över vad som är nästa steg.
              Men när man står där med en identifikationskod finns det liksom
              inget nytt steg att ta. Därför känner jag mig rätt trygg i just
              det här ärendet.
            </seg>
          </u>
          <note type="speaker" xml:id="i-123af04b9a150790-0">
            Anf. 46 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-61de7cbb1bcb5859-2">
            <seg xml:id="i-4e91336c2e52a8b9-0">
              Fru talman! Jag kan till dels hålla med Beatrice Ask i de här
              frågorna.
            </seg>
            <seg xml:id="i-ccb44177f0702389-0">
              Men vi vet också att inom brottsligheten förekommer det mycket
              utpressning och att det händer saker och ting som egentligen inte
              berör oss som inte är brottsliga, eller inte brottsligt aktiva,
              som det står i betänkandet. Men även de människorna är ju värda
              ett skydd. Hur ska vi hantera detta på ett vettigt sätt så att
              vi inte gör livet ännu mer omöjligt för dem? Vi har redan i dag
              problem med att folk inte vågar vittna. Här kan vi också få problem
              med att människor blir utsatta för falska beskyllningar.
            </seg>
            <seg xml:id="i-3a494e5a993d49bf-0">
              Det här är väldigt allvarliga frågor, och vi behöver resonera
              mer om dem.
            </seg>
          </u>
          <note type="speaker" xml:id="i-ff0eb6efa51df833-0">
            Anf. 47 BEATRICE ASK (m) replik:
          </note>
          <u who="beatrice_ask_00e90e" xml:id="i-fa1be6319b3faab5-5">
            <seg xml:id="i-afee26c9f4d28e49-0">
              Fru talman! Det är klart att vi behöver resonera mer om dem.
              Men jag tror ändå att det här är ett mindre bekymmer än den brottslighet
              som vi skulle kunna knäcka med hjälp av den här typen av teknik.
            </seg>
            <seg xml:id="i-8ab6d2c9aa7b6eaf-0">
              Däremot är jag väldigt bekymrad när det gäller den som har begått
              ett brott och de utdrag ur kriminalvårdsregistret som görs stup
              i kvarten. Den gamla hederliga principen att när man har avtjänat
              ett straff är man fri fungerar ju inte längre. Vi har rätt många
              unga människor som inte får ett jobb inom barnomsorgen i dag därför
              att de har betett sig illa. Trots att de har avtjänat sitt straff
              och kanske mognat, är de prickade för tid och evighet. Nu får
              vi samma problem inom äldrevården, att människor som har begått
              ett brott aldrig någonsin har sonat brottet. Det tror jag är mycket
              värre för den som har hamnat på fel sida om staketet någon gång
              än att det finns möjlighet till identifikation, så att man, om
              man mot förmodan skulle begå samma brott igen, kan upptäckas med
              hjälp av ett DNA-register.
            </seg>
            <seg xml:id="i-f504629dec08b472-0">
              Där ser jag andra frågor som mycket mer besvärande, och där har
              jag tyvärr inte känt att jag har haft något stöd från Centerpartiet.
            </seg>
          </u>
          <note type="speaker" xml:id="i-138fcf719b653150-0">
            Anf. 48 KARIN GRANBOM (fp):
          </note>
          <u who="karin_granbom_4b656d" xml:id="i-4b5321bc07c774c9-0">
            <seg xml:id="i-ed545f5a3d07603f-0">
              Fru talman! Polisen i Storbritannien löser i dag ungefär fem
              gånger så många fall av bilstölder som svensk polis, och många
              brottslingar i Storbritannien identifieras just med hjälp av DNA.
            </seg>
            <seg xml:id="i-97836edd8880cf61-0">
              I Sverige har vi en mycket låg uppklaringsprocent på det som
              vi kallar mängdbrottslighet. Det gäller bland annat stöld, inbrott
              och skadegörelse. Polisen har inte tid, resurser och verktyg att
              klara av dessa brott. Många som drabbas av mängdbrottsligheten
              känner sig rättslösa. De gör polisanmälan för att få ut pengar
              på försäkringen men hoppas tyvärr inte på så mycket mer.
            </seg>
            <seg xml:id="i-3ceeceade073be7b-0">
              Svensk DNA-lagstiftning kommer nu att förändras. DNA kommer inte
              bara att användas vid brottsutredningar och bevisning för grova
              brott. Vi får en lagstiftning som hjälper oss att klara upp fler
              typer av brott och fler brott sett till antalet. Förhoppningsvis
              kommer också fler personer att avhållas från att begå brott. Det
              finns de som har all anledning att vara rädda för och frukta den
              här lagstiftningen. Det är de som upprepat kränker andra människor
              genom att begå brott.
            </seg>
            <seg xml:id="i-10c668241ae44a4e-0">
              I dag är det stor spännvidd i debatten. Självklart måste det
              ske en avvägning mellan brottsbekämpning och den enskildes integritet.
              Men när vi talar om integritet bör vi också alltid komma ihåg
              att i den ena vågskålen ligger inte bara samhällets vilja att
              stoppa brottslingar utan också det enskilda brottsoffrets och
              det potentiella brottsoffrets integritet. I den andra vågskålen
              ligger den enskilde misstänktes integritet.
            </seg>
            <seg xml:id="i-ddbfb175bde70b97-0">
              De utökade möjligheten att använda DNA har två sidor. Det har
              vi redan hört i debatten, men det kan sägas en gång till. Proverna
              kan användas för att knyta fler till brott som de har begått.
              Men de kan också användas för att snabbare avföra en oskyldigt
              misstänkt från en brottsutredning.
            </seg>
            <seg xml:id="i-820bf6e438ccbd9f-0">
              De DNA-prover som kommer att tas ska enbart användas i syfte
              att kunna knyta någon till ett brott. Vissa är dock oroliga för
              att proverna kommer att användas till annat än att knyta personer
              till brott. Jag hoppas att vi alla här är ense om att all annan
              användning än den som provet är avsett för är helt oacceptabel.
              Det är helt och hållet så jag har uppfattat debatten. För att
              minska risken för annan användning ska ju provet snabbt förstöras
              och omvandlas till en sifferkod. Det tycker jag känns väldigt
              betryggande. Det finns de som hävdar att vi inte kan tänka oss
              allt som kommer att hända i framtiden. Då tycker jag ändå att
              det är viktigt att säga att om någon i framtiden skulle kunna
              utröna något om denna sifferkod ska inte tillämpning av detta
              vara möjligt utan att ett beslut fattas av riksdagen.
            </seg>
            <seg xml:id="i-735c14a3a7b28e65-0">
              Folkpartiet står bakom propositionen utan reservationer. Alltsedan
              hösten 2003 har vi motionerat om utökade möjligheter till användning
              av DNA i brottsbekämpningen. Vi är nu nöjda att se att regeringen
              har kommit med en proposition där våra krav blir till lagstiftning.
            </seg>
            <seg xml:id="i-fcebdda22db0e42f-0">
              Vi har dock ett särskilt yttrande om användning av PKU-registret
              för brottsbekämpningsändamål. Det står vi förstås bakom. Jag och
              många med mig kände oss mycket besvikna när vi såg att man inte
              kunde känna sig helt trygg för att PKU-registret enbart används
              till det som var överenskommet då provet togs. Många har tyvärr
              gått ur registret för att försäkra sig om att deras prover inte
              används till annat än forskning. Det är olyckligt att forskningen
              drabbas av att andra ändamål får ta över och att många inte kände
              till möjligheten med beslag ur biobanken. Det ska vi komma ihåg,
              att man gjorde ett beslag ur biobanken. I biobanken gör man beslag
              av ett prov, det är viktigt. Det är då man kan utläsa annat än
              om man får tag på den här sifferkoden.
            </seg>
            <seg xml:id="i-4cc0bed5641ca961-0">
              Många visste inte att det kunde göras beslag ur biobanken. Därmed
              kände sig många otrygga. De hade givit tillstånd till ett prov
              för forskning, och så trodde de att det var nog med det. Jag tycker
              att vi måste ta det här problemet på allvar och att regeringen
              bör tillsätta en utredning för att ta fram lagstiftning som reglerar
              formerna för all annan användning av registret än medicinsk forskning.
            </seg>
            <seg xml:id="i-0ea878fb94e5029c-0">
              Slutligen vill jag berätta att jag har varit i kontakt med SKL,
              som ligger i min hemstad Linköping. De är väl förberedda där när
              det gäller konsekvenserna av det här förslaget, som bland annat
              innebär en rejält ökad inströmning till SKL av prover. Det handlar
              om 67 gånger fler prover än i dag. Troligen kommer svarstiderna
              till och med att minska. Det här är ett mycket bra lagförslag
              som helhet, sade enhetschefen på biologen om det som vi just nu
              debatterar. Det håller jag och Folkpartiet med om.
            </seg>
          </u>
          <note type="speaker" xml:id="i-392eeec48c0c1785-0">
            Anf. 49 ROLF OLSSON (v):
          </note>
          <u who="rolf_olsson_4e3cd0" next="cont" xml:id="i-28e15e6743716b21-0">
            <seg xml:id="i-8fcf441999ceb28d-0">
              Fru talman! Föreliggande betänkande är, återigen, ett betänkande
              som berör de mycket viktiga integritetsaspekterna. I det här betänkandet
              liksom i en rad andra som vi har behandlat, och kommer att behandla,
              måste vi föra principiella resonemang om balansen i förslaget.
              Det handlar i detta fall om huruvida nyttan av en utökad användning
              av DNA-teknik inom brottsbekämpningen överväger det intrång i
              enskildas personliga integritet som en sådan användning skulle
              innebära.
            </seg>
            <seg xml:id="i-02c6952346e61e35-0">
              Fru talman! Vänsterpartiet är ofta mycket kritiskt till förslag
              och åtgärder som innebär kränkning av integriteten. Vi vet att
              vi kommer att vara det också i fortsättningen, i kommande förslag
              som vi vet är på gång och som kommer att behandlas här i riksdagen.
              Men vi tar ställning i varje enskild fråga efter prövning. I det
              här föreliggande förslaget anser Vänsterpartiet att det har skett
              en rimlig avvägning mellan nyttan i brottsbekämpningen och berättigade
              krav på att kunna reda ut fler brott kontra hänsynen till den
              enskildes integritet.
            </seg>
            <seg xml:id="i-f8daa268840265c6-0">
              Det har i förslaget gjorts en gränsdragning gällande möjligheten
              till tagande av DNA-prov från personer som skäligen kan misstänkas
              för brott på vilket fängelse kan följa. Förslaget innebär också
              en möjlighet att ta DNA-prov på personer som inte är misstänkta
              för brott under noggrant angivna förutsättningar där det är avgörande
              för utredningen av brottet. Det är också viktigt att det här föreslås
              att vävnadsproverna ska förstöras efter sex månader. Detta är
              några exempel på viktiga avvägningar.
            </seg>
            <seg xml:id="i-72bf64359832b31f-0">
              Fru talman! Det bör vara på sin plats att här påpeka att det
              är rätt och riktigt att föra en prövande, kritisk diskussion om
              DNA-registrering mer generellt. Det har höjts röster från en del
              olika håll för att inrätta ett DNA-register över hela befolkningen.
              Det har också inkommit riksdagsmotioner med denna innebörd. Ett
              DNA-register över hela befolkningen är något helt annat än det
              vi nu är i färd med att besluta om och skulle medföra betydande
              risker för kränkning av integritet, för läckor och för användande
              av registret till helt andra ändamål. Det är också viktigt att
              inte bli alltför begeistrad av DNA-tekniken och få en övertro
              på att den kan lösa alla brott och fungera som säker bevisning.
              Det finns redan, som flera påpekat, exempel på aktivt planterande
              av DNA-spår som kan leda en brottsutredning helt fel.
            </seg>
            <seg xml:id="i-ea71d9f18d195bbc-0">
              Fru talman! Jag har, som jag hoppas har framgått, viss förståelse
              för att man, som i reservation 1, kan landa i en mer kritisk syn
              på förslaget utifrån integritetshänsyn. Jag tycker ändå att balansen
              i detta förslag är rimlig. Jag har lite svårare för de reservationer
              som pekar i en helt motsatt riktning, som vill vidga registreringen
              och helt avskaffa gallringsreglerna.
            </seg>
          </u>
          <note xml:id="i-f484520f7e15edcd-4">
            Överläggningen var härmed avslutad.
          </note>
          <note xml:id="i-05a0d0ce4088adcd-0">
            10 § Anmälan om fördröjda svar på interpellationer
          </note>
          <note xml:id="i-930766f675eba13f-0">
            Till riksdagen hade inkommit följande skrivelser:
          </note>
          <note xml:id="i-137f62f677075dd3-0">
            Interpellation 2005/06:115
          </note>
          <note xml:id="i-73bbe2b2a2c925d2-0">
            Interpellation 2005/06:115 av Holger Gustafsson (kd)
          </note>
          <note xml:id="i-431b0a000bd1433e-0">
            Interpellationen kommer att besvaras fredagen den 9 december
            2005.
          </note>
          <u who="rolf_olsson_4e3cd0" prev="cont" xml:id="i-0a080e0676c89353-0">
            <seg xml:id="i-d4bc06b56b0b35d9-0">
              Skälet till dröjsmålet är tjänsteresa.
            </seg>
            <seg xml:id="i-d4bc06b56b0b35d9-1">
              Skälet till dröjsmålet är tjänsteresa.
            </seg>
            <seg xml:id="i-f71662c2a4351c28-0">
              Skälet till dröjsmålet är arbetsbelastning.
            </seg>
            <seg xml:id="i-be47bc3441959c94-0">
              Skälet till dröjsmålet är sedan tidigare inbokade engagemang.
            </seg>
          </u>
          <note xml:id="i-965b4f34f1155c26-0">
            Anders Perklev
          </note>
          <note xml:id="i-0b54fbdcea7b363f-0">
            Interpellation 2005/06:132
          </note>
          <note xml:id="i-da56bc5d27ae8690-0">
            Interpellation 2005/06:132 av Liselott Hagberg (fp)
          </note>
          <note xml:id="i-431b0a000bd1433e-1">
            Interpellationen kommer att besvaras fredagen den 9 december
            2005.
          </note>
          <note xml:id="i-965b4f34f1155c26-1">
            Anders Perklev
          </note>
          <note xml:id="i-4f40983a49f86e19-0">
            Interpellation 2005/06:134
          </note>
          <note xml:id="i-0b4c32c0567c34db-0">
            Interpellation 2005/06:134 av Stefan Attefall (kd)
          </note>
          <note xml:id="i-431b0a000bd1433e-2">
            Interpellationen kommer att besvaras fredagen den 9 december
            2005.
          </note>
          <note xml:id="i-160e7591c833232d-0">
            Lilian Wiklund
          </note>
          <note xml:id="i-d19a6593c6d56679-0">
            Interpellation 2005/06:138
          </note>
          <note xml:id="i-580a300e44ef25bb-0">
            Interpellation 2005/06:138 av Chatrine Pålsson (kd)
          </note>
          <note xml:id="i-f8c710a39b8f7b36-0">
            Interpellationen kommer att besvaras tisdagen den 13 december
            2005.
          </note>
          <note xml:id="i-024ce8b28a34ebbf-0">
            Erna Zelmin
          </note>
          <note xml:id="i-90d0216dd751424a-0">
            11 § Svar på interpellation 2005/06:101 om tidigare och nya löften
            till landets äldre
          </note>
          <note type="speaker" xml:id="i-45fee68c61d092c9-0">
            Anf. 50 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b95cc18bebc09d0c-0">
            <seg xml:id="i-a74454f8c06d6367-0">
              Fru talman! Erik Ullenhag har frågat mig vad jag avser att göra
              för att uppfylla vallöftet om 10 000 nya äldreboenden, om jag
              avser att genomföra politiken som beskrivs i den handlingsplan
              som presenterades på Socialdemokraternas kongress eller om de
              bara skrivs in i ett valmanifest, samt hur mycket pengar som ska
              läggas på planens genomförande och om en del av de resurserna
              ska gå till tandvård.
            </seg>
            <seg xml:id="i-667fc4d9b1bb5b89-0">
              Trygghet för äldre handlar bland annat om tilltron till samhällets
              förmåga att svara upp mot höga men rimliga krav på god vård, omvårdnad
              och service. Trygghet handlar också om att den enskildes inflytande
              och självbestämmande respekteras hela livet ut.
            </seg>
            <seg xml:id="i-c935c1136b4b49e4-0">
              För äldre personer har den egna bostaden en central betydelse
              för möjligheterna att leva ett självständigt liv. Den enskilde
              kan bland annat genom att ansöka om bidrag till bostadsanpassning
              förbättra bostadens tillgänglighet och därmed möjligheterna att
              bo kvar. Antalet beviljade bidrag till bostadsanpassning ökar
              för varje år och uppgick 2002 till 60 200 och 2004 till 63 300.
            </seg>
            <seg xml:id="i-ef41df1f697bc3a7-0">
              När det gäller äldrebostäder finns dels de seniorbostäder vilka
              kan efterfrågas av och erbjudas till personer över en viss ålder,
              dels de bostäder som fördelas efter behov genom ett biståndsbeslut
              enligt socialtjänstlagen.
            </seg>
            <seg xml:id="i-03b692fb8403c842-0">
              Efterfrågan på och också byggandet av seniorbostäder ökar kraftigt.
              En tidigare uppskattning av antalet seniorbostäder talade om ca
              10 00013 000 bostäder. Enligt Boverkets senaste bostadsmarknadsenkät
              planerar kommunerna för ett tillskott om 11 500 seniorbostäder
              under åren 2004 och 2005.
            </seg>
            <seg xml:id="i-d890650e30dad8f7-0">
              De särskilda boendeformerna har genomgått omfattande förändringar
              alltsedan Ädelreformens genomförande 1992. Den största delen av
              de ca 40 000 platser som kommunerna då övertog från landstingen
              bestod av flerbäddsrum. Med hjälp av bland annat stimulansmedel
              har antalet flerbäddsrum minskat kraftigt och ersatts av moderna
              bostäder. I dag återstår i landet omkring 2 900 platser som är
              i flerbäddsrum. Genom nybyggnad eller ombyggnad skapas mellan
              åren 2002 och 2005 ca 7 500 platser. Trots detta har antalet platser
              i särskilda boendeformer minskat med 10 700 platser netto under
              samma period. Samtidigt har enligt Socialstyrelsen 7 100 fler
              fått hemtjänst.
            </seg>
            <seg xml:id="i-20dd9f40815ab4a4-0">
              Mellan åren 2002 och 2004 har antalet bidrag för bostadsanpassning
              ökat med 3 100, antalet seniorbostäder har ökat med minst 11 150,
              medan särskilda boendeformer har minskat med 10 700 trots en nybyggnation
              eller ombyggnad på tillsammans 7 500 platser.
            </seg>
            <seg xml:id="i-7f14ac84cd9aca75-0">
              Det är självklart att beslut som fattas i kommunerna också ska
              verkställas. I betänkandet Beviljats men inte fått från Utredningen
              om verkställighet av vissa gynnande kommunala beslut föreslås
              som ett yttersta påtryckningsmedel sanktionsmöjligheter mot kommuner
              som inte verkställer sina beslut inom rimlig tid. Förslagen bereds
              för närvarande inom Regeringskansliet.
            </seg>
            <seg xml:id="i-3b4bba8122bfb9cb-0">
              Regeringens satsning på Kompetensstegen har mottagits väl i kommunerna
              och kommer därigenom att bidra till ökad kompetens genom ett verksamhetsnära
              lärande. I budget för 2006 satsar regeringen på utbildningsvikariat
              som ger 10 000 arbetslösa under 2006 och lika många 2007 anställning
              som vikarier medan ordinarie anställda läser in omvårdnadsämnen
              för att nå grundläggande kompetens för sitt yrke. I budgeten satsas
              också ytterligare 100 miljoner kronor på utveckling av stödformer
              för anhöriga. Satsningen på anhörigstöd är även inriktad på att
              stödja samverkan med frivilligorganisationerna och pensionärsorganisationerna.
              Frivilliga och ideella krafter har en viktig roll i stödet till
              anhöriga, bland annat genom telefonjourer eller väntjänstcentraler.
            </seg>
            <seg xml:id="i-44395c93816b3008-0">
              Regeringen avser förelägga riksdagen ett förslag till utvecklingsplan
              för äldreomsorgen under våren 2006. För närvarande förs en bred
              dialog om inriktningen i utvecklingsplanen med de politiska ledningarna
              och tjänstemannaledningarna i kommunerna och landstingen och med
              pensionärsorganisationerna. Debatt men också samsyn behövs för
              äldreomsorgens långsiktiga utveckling.
            </seg>
            <seg xml:id="i-008eecf84478d39d-0">
              Frågor om tandvård kommer inte att ingå i utvecklingsplanen för
              äldreomsorg.
            </seg>
          </u>
          <note type="speaker" xml:id="i-80f08dce2e219cca-0">
            Anf. 51 ERIK ULLENHAG (fp):
          </note>
          <u who="erik_ullenhag_f3fec1" xml:id="i-d7de8a91a31596d5-0">
            <seg xml:id="i-e1cee0fe170239d4-0">
              Fru talman! Efter mer än tio år med en socialdemokratisk regering
              ser vi stora brister i äldreomsorgen. Vi vet att tusentals människor
              som nekas plats i särskilda boenden. Vi vet att det sprider en
              stor oro bland de människor som visserligen kan bo kvar hemma
              men som undrar vad som händer den dagen som de inte kan klara
              sig på egen hand. Vi vet hur människor runtom i vårt land nekas
              ett värdigt vardagsliv att få komma ut i friska luften regelbundet
              och äta vettig och näringsriktig mat. Vi vet också att äldre ofta
              ses som ett kollektiv man visar bristande respekt för den enskilda
              individens integritet. Tydligast har detta kanske manifesterats
              genom att det fortfarande finns ett par tusen människor som tvingas
              dela rum på särskilda boenden med människor som de inte har valt.
              Vi ser det då man talar över huvudet på äldre människor när man
              försöker göra en vårdplanering och missar den enskilda individen.
              Och tyvärr får vi regelbundna rapporter om ren vanvård runtom
              i landet.
            </seg>
            <seg xml:id="i-e03a2a4107b581af-0">
              Mot denna bakgrund är det klart att det är väldigt bra att Socialdemokraterna
              och regeringen har valt äldreomsorgen som valfråga, vilken Folkpartiet
              har pekat ut sedan länge. Som opposition är det ju trevligt att
              ha en verklighet att opponera mot.
            </seg>
            <seg xml:id="i-880440ac44374e9c-0">
              Bakgrunden till den här interpellationen är att de löften som
              ges också måste bli verklighet. Av de tre frågor som jag ställde,
              och som Ylva Johansson nyss läste upp i sitt svar, har ingen besvarats.
            </seg>
            <seg xml:id="i-daa48b32bb8388e9-0">
              Den första frågan var: Vad avser statsrådet att göra för att
              uppfylla vallöftet om 10 000 nya äldreboenden? Det positiva i
              svaret var att vi har samma verklighetsbeskrivning. Antalet platser
              i särskilda boenden har under denna mandatperiod minskat med 10
              700. Det intressanta var att det nu äntligen kom en definition
              på vad statsrådet menar med äldrebostäder. Nu räknas seniorboenden
              in. Om man räknar in seniorboendena har visserligen 10 700 särskilda
              boendeplatser lagts ned under denna mandatperiod. Men med ett
              plus på seniorboenden så är det 450 tillkommande äldrebostäder
              totalt. Det innebär att det fram till valdagen ska produceras
              över 9 500 äldrebostäder.
            </seg>
            <seg xml:id="i-8013c61bb8ad21df-0">
              Den konkreta frågan som det vore spännande att få svar på är:
              Kommer detta löfte om 10 000 nya äldrebostäder att infrias? Och
              i så fall: Hur ska det gå till?
            </seg>
            <seg xml:id="i-2ff513806b59571a-0">
              Den andra frågan gäller framtida löften. Under den socialdemokratiska
              kongressen var äldreomsorgen en huvudfråga. Fem punkter presenteras
              som kommer i en kommande nationell handlingsplan. Inget nytt under
              solen. Det kom en liknande plan för ett antal år sedan 1998. Den
              kom också från en socialdemokratisk regering. En del av förslagen
              i de fem punkterna är bra. Ska vi tolka dessa fem punkter som
              vallöften? Är det vad Socialdemokraterna går till val på?
            </seg>
            <seg xml:id="i-1ce6b714e9bf3e0e-0">
              Den tredje frågan är: Hur mycket ska detta kosta? Där bekymrar
              mig verkligen statsrådets svar.
            </seg>
            <seg xml:id="i-d924d143d615405c-0">
              På Socialdemokraternas kongress höll Ylva Johansson tal och talade
              om 10 miljarder kronor över en tioårsperiod. Sedan har det varit
              oklart om det är 10 miljarder eller inte. Det låter ju som jättemycket
              pengar för vanliga människor 10 miljarder kronor. Det motsvarar
              ungefär 1 % av äldreomsorgens samlade kostnader.
            </seg>
            <seg xml:id="i-bebcb49decd0249a-0">
              Från Folkpartiets sida har vi föreslagit 1½ miljard årligen bara
              för en del i en satsning på äldreomsorgen, det vill säga en fungerande
              omsorgsgaranti där den enskilda äldre ska kunna ställa krav på
              hur omsorgen ska utformas och kunna veta vilka rättigheter man
              har.
            </seg>
            <seg xml:id="i-5567ea64976ca2f5-0">
              Men det vore ändå intressant att inför valrörelsen, och i synnerhet
              efter valdagen, få veta följande: Kan statsrådet säga något om
              pengarna? Hur mycket resurser kommer regeringen, om ni skulle
              få fortsatt mandat, att anslå till äldreomsorgen? Är det de 10
              miljarderna som tidigare har nämnts, eller är det nu ännu dunklare
              som det var i svaret, det vill säga inget svar alls? Jag tillhör
              dem som tänker verka för att vi får en ny regering. Det behöver
              äldreomsorgen i det här landet.
            </seg>
          </u>
          <note type="speaker" xml:id="i-1787aa10dd55fa77-0">
            Anf. 52 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-91370a4967e8f307-0">
            <seg xml:id="i-bdc494883eed77bc-0">
              Fru talman! Först ett tack till Erik Ullenhag som har ställt
              den här interpellationen. Den är jätteviktig, och det är också
              viktigt att invånarna får besked.
            </seg>
            <seg xml:id="i-5b5522a828ffe3f4-0">
              Äldreomsorgens brister ska åtgärdas lovar den socialdemokratiska
              regeringen. En tioårsplan ska sjösättas efter valet. Men borde
              regeringen inte först uppfylla de löften som redan har givits?
            </seg>
            <seg xml:id="i-b03b687d6c9f65e3-0">
              Om man tittar lite grann på vad som har utlovats under de senaste
              elva åren, framträder ett tydligt mönster, ett mönster av löftesbrott,
              misslyckanden och en taktik som går ut på att blåsa upp orimliga
              förväntningar. Det är beklämmande att behöva säga, inte för mig
              utan först och främst för våra äldre.
            </seg>
            <seg xml:id="i-a00aee7bccff8916-0">
              Till att börja med ska jag citera ur valrörelserapporten Trygghet
              på ålderns höst från 2002. Där står:
            </seg>
            <seg xml:id="i-2dd2035b38bafced-0">
              En röst på socialdemokraterna innebär en röst för en äldreomsorg
              av hög kvalitet som är tillgänglig för alla. Att garantera alla
              en god äldreomsorg är ett arbete som omfattar såväl de äldre själva,
              som personalen och de anhöriga.
            </seg>
            <seg xml:id="i-9a5178fc8926b891-0">
              Nu är frågan: Har en röst på Socialdemokraterna inneburit en
              äldreomsorg som har hög kvalitet och som är tillgänglig för alla?
            </seg>
            <seg xml:id="i-7cdc202a225b6051-0">
              Är det inte i själva verket så att Socialdemokraterna inte har
              lyckats med det man föresatt sig inom äldrepolitiken? Jag kan
              konstatera att ett flertal rapporter, uppföljningar och utredningar
              pekar åt samma håll, nämligen att vården av och omsorgen om de
              äldre i många avseenden tyvärr har försämrats. Jag vill exemplifiera
              från Socialstyrelsens rapport för knappt en månad sedan. Där visar
              det sig att bara 60 % av de äldre får den nivå som lovats. Det
              tycker inte jag är acceptabelt.
            </seg>
            <seg xml:id="i-7b4eabe54f8e6032-0">
              Listan över inte avklarade vallöften kan göras lång. Tre år efter
              det att Socialdemokraterna tog över regeringsmakten, år 1997,
              sade Göran Persson att färska statliga pengar skulle börja pumpas
              in i vård, skola och omsorg. Det där blev ett slags mantra.
            </seg>
            <seg xml:id="i-28419d85976e579f-0">
              Men det statliga tillskottet har år 2003, enligt vad ekonomer
              räknat ut, gett bara 2 miljarder netto i kommunkassorna jämfört
              med år 1993. Tar man dessutom hänsyn till inflationen blir det
              ett minus på 10 miljarder kronor.
            </seg>
            <seg xml:id="i-1ce51731db187a0f-0">
              Det storstilade löftet om 10 000 fler platser i särskilt boende
              blev i själva verket 13 500 färre platser. Då känns det lite svårt
              att tro på att man nu ska kunna utöka antalet vårdplatser i särskilt
              boende. Eller vad är det som gör att vi ska tro att detta kommer
              att ske? Man svek ju sitt löfte innan.
            </seg>
          </u>
          <note type="speaker" xml:id="i-911cdba08cebafdf-0">
            Anf. 53 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b95cc18bebc09d0c-1">
            <seg xml:id="i-f02022511ecd1405-0">
              Fru talman! Boendet är centralt för alla men särskilt för äldre.
              Det här är en av de vanligaste frågorna som de äldre hör av sig
              om till mig och säkert också till många andra politiker. Om jag
              ska sammanfatta vad man säger och vilka åsikter man har kan jag
              säga att man vill bo kvar hemma så länge det går. Men man vill
              vara säker på att det den dagen det inte längre går finns ett
              annat boende att få och att det då finns plats där. Det är det
              här som man inte är säker på. Vi har en uppgift i att kunna säkerställa
              detta.
            </seg>
            <seg xml:id="i-fffe5212728de7a3-0">
              Det har ju varit en väldigt bra utveckling. Vi har lämnat institutionsboendet
              och de gamla typerna av sjukhem. Jag kommer ihåg hur det var för
              20 år sedan när jag jobbade inom långvården. Dit ska vi inte tillbaka.
              Det är en bra utveckling att alltfler kan bo kvar hemma och allt
              längre. Men jag tror att pendeln kanske har svängt lite för långt.
              Jag tror att det behöver bli en något mer generös bedömning av
              när man ska ha plats i särskilt boende så att man inte riskerar
              att bli fånge i sitt eget hem.
            </seg>
            <seg xml:id="i-a7bd13f2a7889734-0">
              Men alla behöver inte en plats i särskilt boende, för alla har
              inte det vårdbehovet. Många behöver i stället ett anpassat boende
              som är sådant att man enkelt kan ta sig ut och har nära till gemenskapslokaler
              och där det kanske är lätt att ha bra med hemtjänst. Det behöver
              byggas väldigt många fler seniorbostäder. Boendet är alltså en
              viktig fråga nu när vi ska förbättra och satsa på äldreomsorgen.
            </seg>
            <seg xml:id="i-daee317549135db3-0">
              Det är väl riktigt, fru talman jag ska korrigera här att vi socialdemokrater
              inte gick till val på att bygga 10 000 platser i särskilda boenden.
              Det fanns över huvud tagit inte med bland våra valmanifest år
              2002. Strax före valet presenterade vi en rapport. I den står
              det så här: Vi vill bygga fler äldrebostäder. Genom att vi vill
              sänka byggmomsen från 25 till 6 % skapas möjligheter att bygga
              ca 10 000 fler äldrebostäder. Med ökade resurser, satsningar på
              personalen, förstärkt tillsyn, samarbete med de anhöriga samt
              möjligheter att bygga fler äldreboenden skapar vi en god äldreomsorg
              för alla. Äldreomsorgen är ytterst ett kommunalt ansvar.
            </seg>
            <seg xml:id="i-1c2cf70b1ce2108a-0">
              Nu visar det sig att den här förändringen av byggmomsen inte
              gick att göra. Jag beklagar det. Men det är också viktigt att
              komma ihåg att något löfte om att vi ska bygga platser i särskilda
              boenden inte har avgivits. Däremot är det min bedömning att det
              i dag behövs något fler platser i särskilda boenden. Men det stora
              behovet av att se till att det tillkommer bostäder gäller seniorbostäder
              bostäder som man kan flytta till utan biståndsbedömning.
            </seg>
            <seg xml:id="i-5c6f84351d052772-0">
              Jag kommer att ta initiativ till diskussioner med bostadsföretagen
              om hur en sådan utveckling kan komma till stånd. Jag har ingen
              tro på att detta är någonting som man enkelt kan beställa från
              riksdag eller regering, men man kan naturligtvis påverka utvecklingen.
            </seg>
            <seg xml:id="i-73406e1703a8cbc1-0">
              Däremot är rätten till särskilt boende en lagstiftningsfråga.
              Det finns anledning att komma tillbaka till den frågan då det
              finns kommuner som, menar jag, missbrukar lagstiftningen i och
              med att positiva beslut tas som sedan inte verkställs. Där har
              vi alltså möjlighet att agera via lagstiftning.
            </seg>
            <seg xml:id="i-e3dc05faf13f554f-0">
              Det finns fler frågor, fru talman, men jag hinner kanske inte
              kommentera alla nu. Men låt mig säga följande: Vad är viktigast
              för framtiden? Är det viktigast vad vi går till val på? Nej, så
              är det inte. Det viktiga är att vi under de kommande åren ska
              satsa på äldreomsorgen. Det är det viktigt att göra. Vi behöver
              göra det av två skäl. Dels finns det anledning att nu när vi har
              ett gott läge höja ambitionsnivån. Vi har en bra äldreomsorg i
              väldigt många avseenden det är inte en slump att man kommer resande
              hit men vi har mycket mer att göra. Vi vill höja ambitionsnivån.
              Dels behöver vi investera inför att vi om ungefär tio år kommer
              att få väldigt många fler äldre. Jag får, fru talman, återkomma
              till de andra frågorna senare.
            </seg>
          </u>
          <note type="speaker" xml:id="i-6d37aa9d70047cfd-0">
            Anf. 54 ERIK ULLENHAG (fp):
          </note>
          <u who="erik_ullenhag_f3fec1" xml:id="i-d7de8a91a31596d5-1">
            <seg xml:id="i-4decb29f355b657f-0">
              Fru talman! Ibland gör en debatt att det i alla fall går lite
              grann framåt.
            </seg>
            <seg xml:id="i-e692b901a1bf5501-0">
              Vad gäller diskussionen om de nya 10 000 äldrebostäderna började
              det med att Göran Persson påstod att vi i oppositionen, kanske
              i synnerhet Folkpartiet, hade hittat på det här löftet. Sedan
              stod Ylva Johansson här i kammaren och sade att det nog inte var
              fråga om något löfte. Hon kände inte till det, och det stod inte
              i deras valmanifest. Men nu har Ylva Johansson hittat den broschyr
              som det hela handlar om. Jag tvingas en gång till återge vad som
              där sägs.
            </seg>
            <seg xml:id="i-a157446aa25db921-0">
              Programmet inleds med följande ord: I detta program presenterar
              vi vad vi vill göra för de äldre om vi får väljarnas förtroende
              den 15 september.
            </seg>
            <seg xml:id="i-6ad8b9bacc25d84d-0">
              Ja, för en väljare är det svårt att läsa det på annat sätt än
              att det som nu kommer är vallöften. Det finns ingen fotnot om
              att det inte är ett valmanifest för den som fått detta i sin hand.
            </seg>
            <seg xml:id="i-222dd2e63169b87e-0">
              Lite senare står det: Vi vill bygga fler äldrebostäder.
            </seg>
            <seg xml:id="i-be6874affc529649-0">
              Sedan säger man: Genom att sänka byggmomsen hoppas vi att det
              blir 10 000 nya platser.
            </seg>
            <seg xml:id="i-afe13893f928f857-0">
              Jag kan ge Ylva Johansson rätt i att det, med den definition
              hon använder i dag och räknat på både seniorbostäder och särskilda
              boenden, inte är en minskning med 10 700 platser utan en ökning
              med 450. Men 9 550 platser återstår att skaka fram till nästa
              tredje söndagen i september ifall inte även väljarna ska ställa
              frågan till Ylva Johansson om vad som hände med det här löftet.
            </seg>
            <seg xml:id="i-9e36389d864e3187-0">
              Vad statsrådet säger brukar vara väldigt klart, men nu blir det
              lite oklart. Å ena sidan säger du att vi ska sänka tröskeln för
              vad som krävs för att komma in i särskilda boenden därför att
              människor känner en oro inför om det finns särskilt boende när
              det behövs. Jag delar bedömningen att pendeln har svängt. Det
              saknas kanske 6 0007 000 platser enligt dagens stränga biståndsbedömning.
            </seg>
            <seg xml:id="i-694fe59543e6de1a-0">
              Å andra sidan säger Ylva Johansson att vad som behövs är fler
              seniorbostäder. Det kan hända att det behövs fler seniorbostäder.
              Men i ett läge där kommunerna vägra verkställa 6 0007 000 beslut
              och i ett läge där Ylva Johansson delar min bedömning, att vi
              kanske har satt ribban för högt för att komma in i särskilt boende,
              behövs det väl även fler särskilda boenden.
            </seg>
            <seg xml:id="i-6cc2ea75a623d9d9-0">
              Det intressanta som sker här i dag är att Ylva Johansson inte
              vill diskutera tidigare löften. Tyvärr är det ju så vid val att
              går man till val och vinner valet får man stå till svars för vad
              man lovade före valet. Men okej, vi vänder oss mot framtiden.
            </seg>
            <seg xml:id="i-739f8484d1a645a2-0">
              Jag är väldigt intresserad av att få ett svar från statsrådet.
              Visst, det ska satsas på äldreomsorgen, säger Ylva Johansson.
              Det sade också Göran Persson inför valet 2002, och detta gav man
              ut en massa programskrifter om. Det sade man även år 1998. Då
              var det inte fråga om en nationell utvecklingsplan för äldrepolitiken,
              utan det var en annan plan som ni presenterade. Trots de här planerna
              och trots löftena sitter vi med de dagens problem. Det intressanta
              är att höra hur mycket pengar det kommer att röra sig om. Handlar
              det om de 10 miljarderna på tio års sikt i statliga medel, och
              tror Ylva Johansson verkligen att det räcker för att täcka behoven?
            </seg>
            <seg xml:id="i-c605c86f0511d448-0">
              Räknat bara på vad det skulle kosta att förstärka anhörigstödet
              handlar det om flera miljarder kronor. Räknar vi därtill till
              större krav på kommunerna vad gäller att bygga ut särskilda boenden
              handlar det också om rätt mycket pengar. Det vore intressant att
              veta hur mycket pengar det rör sig om.
            </seg>
            <seg xml:id="i-8f902a95d5e03f01-0">
              Jag kan ge Ylva Johansson rätt i att de fem punkter som presenterades
              på s-kongressen ännu inte har stått i något valmanifest. Men är
              de ett vallöfte? Väljarna som har suttit framför Aktuellt, TV
              4, läst sina tidningar och sett referat av ditt tal har sannolikt
              trott att det här är vad ni vill göra. Är det som sades på s-kongressen
              ett vallöfte?
            </seg>
            <seg xml:id="i-1bca837a8a2215bc-0">
              Jag ber om ursäkt, fru talman, för att jag blir lite grann som
              en papegoja, men i och med att ni brukar smita från de vallöften
              ni har gett är det intressant att vi före valdagen kan måla ut
              alternativen framför oss. Folkpartiet har en tydlig prioritering
              av äldreomsorgen. Vi kan i dag presentera vad vi vill göra och
              hur mycket pengar vi vill satsa. Det vore intressant om sittande
              regering också skulle kunna göra det.
            </seg>
          </u>
          <note type="speaker" xml:id="i-3f12baafcb41679a-0">
            Anf. 55 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-91370a4967e8f307-1">
            <seg xml:id="i-d22302fc3c9cfdad-0">
              Fru talman! Jag vill ge ett exempel. År 2003 presenterade Ylva
              Johanssons föregångare Lars Engqvist ett program för den framtida
              omsorgen. Avsikten var att programmet kunde bli grunden för ett
              samhälleligt trygghetskontrakt med medborgarna. Bland annat lovade
              han att ge alla gamla rätt till hemhjälp. Men för att nå detta
              mål gavs faktiskt inga ekonomiska löften, bara en utredning om
              möjlighet att erbjuda viss hemtjänst utan biståndsprövning. Så
              långt jag vet har ingenting hänt med detta heller.
            </seg>
            <seg xml:id="i-f99d52c286c170d1-0">
              Det är när löften och ambitioner inte följs av handling som en
              sådan otrygghet för alla skapas. Det blir otryggt, och man känner
              ingen ordentlig trygghet för framtiden. Jag kräver inte att Ylva
              Johansson ska ta ansvar för allt vad Lars Engqvist och andra föregångare
              har sagt, men Ylva Johansson måste ändå förstå att vi från oppositionen
              ännu inte har hittat något som svarar på frågan om varför vi ska
              tro på detta nu när det inte har fungerat förut.
            </seg>
            <seg xml:id="i-b17744798be73cc4-0">
              Som jag sade i mitt inledningsanförande känns det som att man
              först borde uppfylla avgivna löften innan man går vidare. Det
              här är viktigt för trovärdigheten för hela politiken. Det är viktigt
              för alla äldre. Vi blir allesammans äldre, och då kommer vi också
              att behöva hjälp.
            </seg>
            <seg xml:id="i-a5877412496aad04-0">
              Hur ska Ylva Johansson kunna garantera att det blir en förbättring?
            </seg>
          </u>
          <note type="speaker" xml:id="i-74a91dbb4df4fa9e-0">
            Anf. 56 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b95cc18bebc09d0c-2">
            <seg xml:id="i-6385c15dbf075050-0">
              Fru talman! Jag ska fortsätta att försöka svara på frågorna.
            </seg>
            <seg xml:id="i-8ca4f5db67568384-0">
              På Socialdemokraternas partikongress angav vi en ambitionsnivå
              för satsningarna på äldreomsorgen de kommande tio åren, nämligen
              en nivåhöjning med 10 miljarder. Det motsvarar drygt 10 % av det
              äldreomsorgen omsätter i dag. Man kan naturligtvis alltid diskutera
              den exakta procentsatsen. Det beror på om man räknar in till exempel
              hemsjukvården eller inte, men det är i den storleksordningen.
              Det handlar alltså om en ambition på 10 miljarder i nivåhöjning
              och inte 10 miljarder som en enskild satsning under tio år. Det
              är betydande medel, särskilt som vi under de kommande tio åren
              inte förväntar oss någon stor ökning av antalet äldre. Det finns
              en ökning, men den är ganska måttlig de kommande åren, av dem
              som kan förväntas behöva vård och omsorg. Det är en rejäl ambition,
              och den kommer att räcka till flera reformer.
            </seg>
            <seg xml:id="i-728751faf685a307-0">
              Det konkreta uttrycket för hur mycket regeringen satsar kommer
              naturligtvis i budgetproposition som alltid. Då får också riksdagen
              anledning att ta ställning till våra förslag.
            </seg>
            <seg xml:id="i-a4228f718affb13c-0">
              Riksdagen kommer också att få anledning att ta ställning till
              den nationella utvecklingsplanen för äldreomsorgen och ta ställning
              till de konkreta förslagen som kommer att finnas. Då finns det
              anledning att vi blir skarpa och också kan ha en debatt om den
              konkreta utformningen. Min inriktning med arbetet den är fortfarande
              under beredning är att det ska innehålla förslag och åtgärder
              inom fem områden.
            </seg>
            <seg xml:id="i-58ebe1feedd5dcb0-0">
              Det första området handlar om stöd och förbättringar för de mest
              sjuka, de med de största behoven, och multisjuka och demenssjuka
              hemsjukvård.
            </seg>
            <seg xml:id="i-1d63974a11617368-0">
              Det andra området ska handla om boendet. Ja, Erik Ullenhag, det
              behövs fler platser i särskilda boenden, men förmodligen är inte
              det behovet i antal lika stort som det är när det gäller seniorbostäder.
              Jag bedömer inte att det är en särskilt svår sak för kommunerna
              att klara av de behov som faktiskt finns när det gäller seniorbostäder.
              De är inte så många i antal att det är någon omöjlig uppgift att
              klara också med de ekonomiska resurser som finns i dag.
            </seg>
            <seg xml:id="i-7c00818532ad34e1-0">
              Det tredje området handlar om hur vi säkerställer likvärdighet
              i landet. Kanske ska vi använda oss av nationella riktlinjer när
              det gäller biståndsbedömning för att säkerställa att man bedömer
              behovet för särskilt boende likvärdigt över landet. Det är en
              tänkbar åtgärd.
            </seg>
            <seg xml:id="i-ed6dc5b68aca382e-0">
              Det fjärde området handlar om satsningar på personalen, framför
              allt kompetensutveckling men också nya strukturer för personalens
              kompetens. Där är vi redan i gång i arbetet genom de stora satsningarna
              på Kompetensstegen. Så sent som förra veckan beslutade vi om 800
              miljoner kronor till konkreta, bra projekt i kommunerna. Från
              och med den 1 januari 2006 går vi i gång med utbildningsvikariaten.
              Där är arbetet redan påbörjat, men det kommer också fler förslag
              på det området.
            </seg>
            <seg xml:id="i-53639b26ebdcd448-0">
              Det femte området handlar om det förebyggande arbetet, där flera
              olika insatser kan rymmas om det som handlar om hur vi ser till
              att man inte behöver onödigt mycket vård och omsorg därför att
              man får hålla sig så frisk som möjligt så länge som möjligt.
            </seg>
            <seg xml:id="i-22c7e86deb46e70c-0">
              Det här är min ambition. Jag är ute och diskuterar detta med
              kommunpolitiker, landstingspolitiker, tjänstemän i kommuner och
              landsting, pensionärsorganisationerna naturligtvis, de fackliga
              organisationerna och massor med andra människor som är intresserade
              av att diskutera äldreomsorgens framtid. Det är rätt att göra
              det innan jag lägger fast förslagen. Det är min inriktning. Vad
              som blir regeringens slutliga politik kommer att presenteras i
              den nationella utvecklingsplanen som riksdagen kommer att få ta
              ställning till i vår. Vad vi sedan därutöver går till val på kommer
              vi så småningom att presentera i valmanifest, men det viktiga
              nu är vilka åtgärder vi har i gång och vilka åtgärder vi inom
              kort kommer att presentera och hur vi ska förverkliga dem. Några
              av dem är naturligtvis stora och ambitiösa och kommer att ta flera
              år i anspråk.
            </seg>
          </u>
          <note type="speaker" xml:id="i-14962785848815dd-0">
            Anf. 57 ERIK ULLENHAG (fp):
          </note>
          <u who="erik_ullenhag_f3fec1" xml:id="i-d7de8a91a31596d5-2">
            <seg xml:id="i-ecac2a17c3d2a0c0-0">
              Fru talman! Jag har förstått att Socialdemokraterna periodvis
              brukar använda parollen stolt men inte nöjd. Just på äldreomsorgens
              område är det svårt att vara stolt över utvecklingen de senaste
              elva åren och definitivt inte nöjd. Jag tror i och för sig att
              för en del av de förslag som Ylva Johansson återkommer till riksdagen
              med kan vi komma till samsyn om. Det är positivt.
            </seg>
            <seg xml:id="i-30757e529949ba41-0">
              Sedan presenterades en rätt intressant nyhet. Nu sade Ylva Johansson
              vilket vore jättebra att vi ska klara 10 miljarder kronor i nivåhöjning
              för äldreomsorgen. Göran Persson sade i sitt tal till kongressen
              att de 10 miljarder som de ska ta fram under de kommande tio åren
              för att bygga ut äldreomsorgen, eller tandvården för den delen,
              och se till att människor ska få det bättre ska de också hitta
              en finansiering för. Det kan ni lita på. Det här är inte lika
              klart. Medietolkningen av vad Göran Persson sade och vad statsrådet
              själv sade vid kongressen var att det var 10 miljarder på tio
              år. I Göran Perssons tal skulle de 10 miljarderna på tio år också
              klara en tandvårdsreform. Det ska bli spännande att se om Ylva
              Johansson klarar att få med sig den övriga regeringen, finansministern
              och statsministern, på den kraftiga nivåhöjningen. Klarar vi att
              satsa 10 miljarder ytterligare på äldreomsorgen årligen, tror
              jag att vi även med en socialdemokratisk politik kan komma ganska
              långt.
            </seg>
            <seg xml:id="i-b4dabe851e69c9ca-0">
              Ylva Johansson ger med ena handen och tar med den andra. På kongressen
              lyfte man fram de multisjuka, de särskilt sjuka äldre. Bland de
              pressmeddelanden och alla de rader som gick ut med olika typer
              av löften och utfästelser stod det att man ska satsa på forskning
              om äldre. Jättebra! Ungefär samtidigt som de raderna gick ut fattades
              det beslut i Fas att lägga ned den forskningssatsning som riksdagen
              har fattat beslut om med 30 miljoner kronor årligen just på äldreforskning,
              vilket innebär att två välfungerande institut kommer att läggas
              ned.
            </seg>
            <seg xml:id="i-fe3ad3ddc15a3e9c-0">
              Jag får tacka statsrådet för en hel del klargöranden. Det ska
              bli spännande att se om hon också har med sig sin regering på
              den massiva satsning som det nu talas om.
            </seg>
          </u>
          <note type="speaker" xml:id="i-e6340271002a918d-0">
            Anf. 58 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-b95cc18bebc09d0c-3">
            <seg xml:id="i-80b55ab0b302ad83-0">
              Fru talman! Det finns mycket att göra för att förbättra äldreomsorgen.
              Men det finns ingen anledning att måla i svart. Det finns anledning
              att vara stolt men inte nöjd med svensk äldreomsorg. Det finns
              mycket som fungerar bra. Det är ingen slump att man kommer resande
              från andra länder för att lära av svensk äldreomsorg.
            </seg>
            <seg xml:id="i-9f4e688eb0719fe8-0">
              Men samtidigt har vi en bit kvar, särskilt om vi jämför med hur
              exceptionellt duktiga vi är i Sverige att ge stöd till barn och
              när det gäller uppväxtvillkor. Sverige är ju världens kanske bästa
              land att växa upp i. Men vi har en bit kvar innan Sverige är världens
              kanske bästa land att åldras i. Äldreomsorgen är naturligtvis
              inte hela svaret på den frågan, och inte äldrevården heller. Det
              handlar förstås om andra insatser. Men äldreomsorgen och äldrevården
              är en viktig del i detta.
            </seg>
            <seg xml:id="i-93104e472888e035-0">
              Jag är glad att jag tillhör en regering och ett parti som vill
              peka ut detta. Vi vågar och har den politiska och möjliga kraften
              att genomföra en mycket stor satsning på att förbättra och utveckla
              äldreomsorgen de kommande åren. Jag hoppas att vi kommer att kunna
              ha en gemensam syn på många av de frågorna med andra partier här
              i riksdagen. Jag menar att det inte bara är vår politiska skyldighet
              att göra de satsningarna; det är också min generations skyldighet
              och moraliska ansvar att se till att vi har en äldreomsorg som
              kan och ska vara bland de bästa i världen. Sverige ska vara ett
              av de bästa länderna att åldras i.
            </seg>
            <seg xml:id="i-d75b79d1ea69d5b4-0">
              Vi har angett en ambitionsnivå på vår partikongress för den satsning
              som vi vill genomföra de kommande tio åren: en nivåhöjning med
              10 miljarder kronor. Den konkreta utformningen av satsningen får
              vi återkomma till i den nationella utvecklingsplanen. Den kommer
              säkert att behöva upprepas ett antal år också för att följas upp
              så att ingenting tappas bort på vägen. När vi anslår pengar gör
              vi det i budgetpropositioner, och de behandlas på vanligt sätt
              i riksdagen. De har också den tid på sig som de normalt har i
              behandlingen i riksdagen.
            </seg>
            <seg xml:id="i-d77411ce26b5307c-0">
              Vi får alltså chans att återkomma till fördelningen både av pengar
              och av de konkreta satsningarna.
            </seg>
          </u>
          <note xml:id="i-f484520f7e15edcd-5">
            Överläggningen var härmed avslutad.
          </note>
          <note xml:id="i-3e6a04d95d349756-0">
            12 § Svar på interpellation 2005/06:97 om synnedsättning så kallat
            tunnelseende
          </note>
          <note type="speaker" xml:id="i-f48f11b46d6a899e-0">
            Anf. 59 Socialminister BERIT ANDNOR (s):
          </note>
          <u who="unknown" next="cont" xml:id="i-270c915014c8f48c-0">
            <seg xml:id="i-a5731d52df627a6a-0">
              Fru talman! Birgitta Sellén har frågat mig hur jag ser på möjligheten
              att personer med sjukdomen LMBB, som är en variant på sjukdomen
              retinitis pigmentosa, skulle kunna få ledarhund som hjälpmedel.
              Hon har också frågat om jag har räknat på kostnaderna för en ledarhund
              jämfört med kostnaderna för personliga assistenter samt hur jag
              avser att hantera frågan om att en försöksperson med sjukdomen
              LMBB ska kunna få en ledarhund till sin hjälp.
            </seg>
          </u>
          <note xml:id="i-b91bb65c809652a5-0">
            Som Birgitta Sellén vet, och som hon nämner i sin interpellation,
            är vi enligt 11 kap. 7 § regeringsformen förhindrade att gå in
            i enskilda fall.
          </note>
          <u who="unknown" prev="cont" xml:id="i-603a144f22bf8e58-0">
            <seg xml:id="i-7a092284d59463f3-0">
              Jag vet att de som har en ledarhund är väldigt nöjda, och de
              sätter stort värde på det stöd som hunden ger. Innehavet av ledarhund
              innebär ökade möjligheter till oberoende och självständighet.
              Ett problem är dock att efterfrågan på ledarhundar överstiger
              utbudet, vilket har lett till köer för att få en ledarhund. De
              senaste åren har mellan 32 och 39 personer per år tilldelats en
              ledarhund, samtidigt som antalet sökande har varit mellan 45 och
              60 per år. En ledarhund ska klara mycket, och därför ställs också
              höga krav på de hundar som väljs ut och tränas upp.
            </seg>
            <seg xml:id="i-976fbe9fd3c6fb82-0">
              Som ansvarig minister har jag sett det som min uppgift att skapa
              de bästa förutsättningarna för att få fram så många ledarhundar
              som möjligt. Genom att riksdagen antog den proposition om ledarhundsverksamheten
              som jag lade fram i mars i år så upphandlar Hjälpmedelsinstitutet
              ledarhundar som under nästa år ska tilldelas personer med grava
              synskador. Det nya upphandlingsförfarandet medger att fler uppfödare
              får möjligheten att leverera ledarhundar, och det tror jag kommer
              att ha en positiv effekt på antalet ledarhundar totalt. Tilldelningen
              kommer att ske med ökad rättssäkerhet genom att den omfattas av
              bestämmelserna om myndighetsutövning, och kriterierna för att
              tilldelas en ledarhund kommer att regleras i lag från och med
              den 1 januari 2006.
            </seg>
            <seg xml:id="i-83fc0d4dd87e908d-0">
              Kriterierna som gäller för att få dispositionsrätt till en ledarhund
              är restriktiva jämfört med andra hjälpmedel. Det beror naturligtvis
              på att en ledarhund inte är som vilket hjälpmedel som helst. Den
              som ansöker om ledarhund måste ha möjlighet att sköta om hunden
              på ett tillfredsställande sätt. Därför måste till exempel den
              sökande vara minst 18 år och ha en stabil social situation. När
              det gäller själva synskadan finns inga andra kriterier än att
              den ska vara så pass allvarlig att den sökande saknar ledsyn.
              Enligt Synskadades Riksförbund, som ansvarar för tilldelningen
              av ledarhundar, är det inte alls ovanligt att personer med diagnosen
              LMBB kvalificerar sig för en ledarhund. Jag ser därför inte att
              det skulle finnas något behov av en särskild försöksverksamhet.
            </seg>
            <seg xml:id="i-518655ea80451864-0">
              I många fall innebär det naturligtvis en långsiktigt lägre kostnad
              för samhället att en synskadad person får stöd av en ledarhund
              i stället för av en ledsagare eller en personlig assistent. Men
              det viktigaste är att man får tillgång till det stöd i det dagliga
              livet som man har behov av. Om det är i form av en ledarhund eller
              något annat stöd måste avgöras i det enskilda fallet.
            </seg>
            <seg xml:id="i-229b8b75cc84c648-0">
              Fru talman! Tack, socialministern, för svaret! Retinitis pigmentosa
              är en ögonsjukdom som leder till synnedsättning. Den kallas i
              dagligt tal för tunnelseende eftersom man tappar vidvinkeln och
              ser som genom hushållsrullar. Här i riksdagen har vi Kaj Nordquist,
              som har just den diagnosen på sin synnedsättning.
            </seg>
            <seg xml:id="i-b5562c7cb09cf189-0">
              Anledningen till att jag har lyft fram frågan är en mamma till
              en 15-åring i mitt län som har just diagnosen retinitis pigmentosa
              . Mamman är oroad för sin dotters framtid. Den tjejen skulle må
              bra av att ha en ledarhund till sin hjälp, och det är hon ju inte
              ensam om. Av den anledningen vill jag diskutera frågan.
            </seg>
            <seg xml:id="i-bfa0606cb65100d2-0">
              När man drabbas av sjukdomen får man bland annat nedsatt synförmåga,
              speciellt i svagt ljus och i mörker. Synförlusten kan till sist
              innebära att bara ljus- och mörkerseende återstår och att ledsynen
              har gått förlorad.
            </seg>
            <seg xml:id="i-030715bb5cc511ce-0">
              Det finns ännu ingen effektiv behandling, men forskning pågår
              och förhoppningsvis hittar man snart botemedel. Fram till dess
              behöver personer som drabbas av retinitis pigmentosa få all den
              hjälp som de är berättigade till. Det vanliga är att de får assistenthjälp.
              Men en del kanske inte anser att det är den bästa hjälpen.
            </seg>
            <seg xml:id="i-f99e880f1ed28617-0">
              Förutom att personerna drabbas av synnedsättningar lär det vara
              ganska vanligt att de går upp i vikt. Det gör att de skulle behöva
              röra på sig mycket och att de borde ges möjligheter till promenader.
              Men hur vanligt är det att någon med synhandikapp får hjälp med
              en motionsrunda på en timme varje dag?
            </seg>
            <seg xml:id="i-9c1b319e330969a4-0">
              Fru talman! Med anledning av att de har den här synnedsättningen
              bör de kunna erbjudas ledarhund om de vill ha en och om de är
              lämpade att sköta en hund, förstås. Förutom att den synskadade
              har lättare att gå på promenader ökar deras självkänsla, och vi
              vet ju alla att vi helst av allt vill klara oss själva och inte
              behöva be om hjälp med allt som vi behöver göra.
            </seg>
            <seg xml:id="i-d58032a4a206e38a-0">
              I svaret säger Berit Andnor att det inte finns några andra kriterier
              för att få ledarhund än att den synskadade saknar ledsyn, förutom
              att man förstås ska kunna sköta hunden.
            </seg>
            <seg xml:id="i-f87d113f208fca56-0">
              En person som har ledsyn men besväras av bländningar på grund
              av att ögat har svårt att ställa om från ljus till mörker kan
              uppleva att de förlorar ledsynen, vilket kan drabba även oss seende
              när vi går ut en solig dag. Hur ska då den synskadade klara av
              att gå på stan en solig dag, då det uppstår ständiga växlingar
              mellan starkt solsken och skuggor? Om man ska korsa en gata kan
              det bli hastiga växlingar mellan ljuset från solen och bilarna,
              bussarna och lastbilarna på vägen som skapar skugga.
            </seg>
            <seg xml:id="i-bac58e419467f931-0">
              Ministern säger att det inte är ovanligt att personer med diagnosen
              LMBB kvalificerar sig för en ledarhund. Men som jag tolkar den
              diagnosen har man då en svårare synnedsättning än om man har diagnosen
              retinitis pigmentosa . Det skulle i så fall betyda att de som
              har retinitis pigmentosa inte har chans att få en ledarhund till
              sin hjälp. Är det rätt uppfattat efter den här inledningsrundan?
            </seg>
          </u>
          <note xml:id="i-8d25f27767924fc0-0">
            Anf. 60 BIRGITTA SELLÉN (c):
          </note>
          <note type="speaker" xml:id="i-e8a8d1ffc589c32a-0">
            Anf. 61 Socialminister BERIT ANDNOR (s):
          </note>
          <u who="unknown" next="cont" xml:id="i-270c915014c8f48c-1">
            <seg xml:id="i-ae99798939afcbde-0">
              Fru talman! Jag har egentligen ingenting ytterligare att tillägga,
              Birgitta Sellén. Jag saknar den kompetens som efterfrågas för
              att göra den här typen av uttalanden när det gäller sjukdomen
              LMBB. Jag utgår ifrån att de personer som är i behov av stöd från
              samhället för att kunna leva ett liv som alla vi andra får det
              stöd och den hjälp som de behöver ha och att den bedömning som
              då sker i en särskild biståndsbedömning sker utifrån den professionalitet
              som krävs. Jag utgår ifrån att man får det stödet.
            </seg>
          </u>
          <note xml:id="i-4b73945fb82226ca-0">
            Anf. 62 BIRGITTA SELLÉN (c):
          </note>
          <u who="unknown" prev="cont" xml:id="i-603a144f22bf8e58-1">
            <seg xml:id="i-2c4a13abcbb75bd9-0">
              Fru talman! En av anledningarna till att jag tycker att det skulle
              vara värdefullt att låta en person med retinitis pigmentosa få
              en ledarhund till sin hjälp har med ekonomi att göra. Det var
              en av mina frågor.
            </seg>
            <seg xml:id="i-c5a865eab8446595-0">
              En ledarhund kostar 200 000300 000 kr plus moms i utbildningskostnader.
              Den hunden tjänstgör sedan i väldigt många år. De är färdigutbildade
              vid ungefär två och ett halvt års ålder. Sedan jobbar de tills
              de är tiotolv år beroende på hur de mår. Det är det vanliga. Om
              man i stället ska ha en assistenthjälp ligger lönekostnaderna
              på betydligt högre belopp än vad hunden kostar under sina tjänsteår.
              Men det är ju i och för sig olika som berörs, och det kanske har
              en viss inverkan. Har man en personlig assistent är det kommunen
              som betalar 20 timmar om jag är rätt underrättad, och sedan blir
              det staten. Har man en ledarhund är det staten som betalar hela
              tiden. Men jag hoppas att sådant inte har betydelse när man bestämmer
              om man ska få en ledarhund eller inte.
            </seg>
            <seg xml:id="i-9277bae871b23f7d-0">
              Dessutom innebär det att en person ska anpassa sig till flera
              personer om man ska ha assistenter, men med en hund kan man klara
              sig själv. Det ger en trygghet, ett självförtroende och ett oberoende
              som naturligtvis känns väldigt bra för individen. Visst borde
              det vara av intresse för ministern att titta på hur stora de faktiska
              kostnaderna är för en ledarhund jämfört med assistenthjälp.
            </seg>
            <seg xml:id="i-150bdd75a3a1002c-0">
              När det gäller stöd till personer med funktionshinder finns det
              en rad olika lagar och förordningar som ministern naturligtvis
              känner till. Personer som har rätt till hjälp enligt LSS listas
              efter tre direktiv enligt lagen. En synskadad räknas till tredje
              punkten som lyder: Personer som till följd av andra stora och
              varaktiga fysiska eller psykiska funktionshinder, som uppenbart
              inte beror på normalt åldrande, har betydande svårigheter i den
              dagliga livsföringen och omfattande behov av stöd och service.
            </seg>
            <seg xml:id="i-4229264dd7b944ca-0">
              Det innebär att en person som inte har betydande svårigheter
              i den dagliga livsföringen inte omfattas av lagen, om jag har
              tolkat den rätt. Jag vet inte säkert.
            </seg>
            <seg xml:id="i-efbf3b1547fae132-0">
              Jag fick ett exempel från Rut om Regeringsrättens tolkning av
              LSS-bestämmelserna. Det gällde huruvida en 81-årig man med grav
              synskada skulle anses ha ett så stort och varaktigt funktionshinder
              som avses i 1 § 3 kap. LSS. Funktionshindret har inte ansetts
              orsaka sådana betydande svårigheter att hans dagliga livsföring,
              som förutsätts i bestämmelserna, kan påverkas. Då inte samtliga
              krav enligt bestämmelserna varit uppfyllda har han inte ansetts
              höra till lagens personkrets.
            </seg>
            <seg xml:id="i-ad67b9af43f41e71-0">
              Då kan man fundera hur tanken är om han inte klarar av att leva
              upp till det där.
            </seg>
            <seg xml:id="i-498cde2198437fb9-0">
              Utbildningen av ledarhundarna är naturligtvis något som begränsar
              möjligheten för en synskadad att få en ledarhund, precis som ministern
              var inne på. Därför känns det väldigt glädjande i dag att upphandlingsförfarandet
              medger att fler uppfödare får möjlighet att leverera ledarhundar.
              Det stärker möjligheterna, inte minst för Hundskolan i Sollefteå,
              att utbilda fler hundar. Den hundskolan är ju mycket erkänd för
              sitt goda hundmaterial. Och där är man i behov av fler sysselsättningar
              efter försvarsuppgörelsen, som ministern känner till. Deras hundar
              är överlägset bäst i landet. Därför är de värda att få öka sina
              leveranser av hundar, och då tänker jag inte bara på ledarhundar
              utan även på hundar till polis, tull och så vidare.
            </seg>
            <seg xml:id="i-7689bc18a355d9f8-0">
              Därför funderar jag på om det inte skulle kunna vara möjligt
              att titta över om sådana som har diagnosen retinitis pigmentosa
              skulle kunna få en ledarhund eller kanske, ett annat alternativ,
              en rehabiliteringshund. Hur ser ministern på det?
            </seg>
          </u>
          <note type="speaker" xml:id="i-c9fffb9c18fe08a7-0">
            Anf. 63 Socialminister BERIT ANDNOR (s):
          </note>
          <u who="unknown" next="cont" xml:id="i-270c915014c8f48c-2">
            <seg xml:id="i-0be2dc0e31c57c2e-0">
              Fru talman! Som jag säger i mitt svar på Birgitta Selléns fråga
              är det viktigaste naturligtvis att man får det stöd i det dagliga
              livet som man är i behov av. Hur det stödet ska utgå, om det är
              i form av en ledarhund eller om det är frågan om någon annan form
              av stöd, måste, som jag säger i interpellationssvaret, avgöras
              i det enskilda fallet. Det är då en biståndsbedömning som görs,
              och tilldelningen av ledarhundar sker genom Synskadades Riksförbund.
              Jag säger också i svaret att Synskadades Riksförbund säger att
              det inte alls är ovanligt att personer med den här diagnosen kvalificerar
              sig för en ledarhund.
            </seg>
            <seg xml:id="i-fb9c6839ffc6dbe8-0">
              Jag anser att den här typen av avvägningar och beslut är något
              som måste hanteras i det enskilda fallet och att bedömningen ska
              göras utifrån den enskilda personens behov. Det som är viktigt
              för mig är att man får det stöd som man är i behov av.
            </seg>
          </u>
          <note xml:id="i-650bc6b70c331d5c-0">
            Anf. 64 BIRGITTA SELLÉN (c):
          </note>
          <u who="unknown" prev="cont" xml:id="i-603a144f22bf8e58-2">
            <seg xml:id="i-48b936d7800a96a0-0">
              Fru talman! Jag utgår också ifrån att man får det stöd som man
              är i behov av. Men det jag försöker lyfta upp i den här interpellationen
              är att det kan finnas andra lösningar också. Vi har ju sagt att
              de som har diagnosen LMBB kan få en ledarhund. Men det borde vara
              möjligt att också hjälpa dem som har retinitis pigmentosa , som
              är en inte fullt så grav synnedsättning. Det skulle kunna bli
              billigare, och det borde vara intressant. Om jag skulle vara socialminister
              skulle jag tycka att det vore intressant att se vad man tjänar
              på detta. Det är ändå skattepengar alltihop, även om kommunen
              betalar det ena och staten det andra.
            </seg>
            <seg xml:id="i-bc4cead022585cf7-0">
              Därför tycker jag att rehabiliteringshundar är någonting som
              man kanske kan fundera över. De är något billigare att utbilda,
              men de kan vara en god hjälp för väldigt många.
            </seg>
            <seg xml:id="i-28bfefc32fd5cbb8-0">
              Om ministern inte känner till det redan kan jag berätta att det
              har varit ett EU-projekt i mitt hemlän, Västernorrlands län. Där
              har länsstyrelsen också betalat halva kostnaden naturligtvis.
              En utvärdering har gjorts, och det har varit väldigt positivt.
              Det utbildas någonstans mellan 25 och 30 hundar; han som jag pratade
              med var inte riktigt säker på hur många det var.
            </seg>
            <seg xml:id="i-46a2ec0480b6bd06-0">
              Det vore kanske möjligt att fundera på om en elev som är 15 år
              skulle kunna få en rehabhund i stället för en ledarhund för att
              kunna klara sig själv när man kommer till gymnasiet. Vi vet ju
              att de flesta som har den här diagnosen får sämre och sämre syn.
              Då har man också vant sig vid att ha en typ av ledarhund även
              om det från början är en hjälphund. Det skulle vara intressant
              att höra om socialministern kan fundera över den möjligheten.
            </seg>
          </u>
          <note type="speaker" xml:id="i-4cbd11a586e7f45d-0">
            Anf. 65 Socialminister BERIT ANDNOR (s):
          </note>
          <u who="unknown" xml:id="i-409a48d2cf2940f5-3">
            <seg xml:id="i-c9fb6665b56c4d74-0">
              Fru talman! Som jag säger i mitt svar har jag så sent som i mars
              i år kommit till riksdagen med en proposition som gäller hur vi
              ska kunna öka tillgången på ledarhundar. Det handlar om en förnyad
              och förbättrad organisation där vi också kommer att utöka antalet
              hundar som är tillgängliga eftersom vi har sett att det har funnits
              en stor brist på ledarhundar. Det är min uppfattning att vi genom
              det nya förfarandet kommer att kunna tillgodose de behov av ledarhundar
              som finns.
            </seg>
            <seg xml:id="i-1d3510c4a17fd48d-0">
              Vilken typ av stöd man som enskild person behöver ha måste avgöras
              av förhållandena i det enskilda fallet.
            </seg>
          </u>
          <note xml:id="i-f484520f7e15edcd-6">
            Överläggningen var härmed avslutad.
          </note>
          <note xml:id="i-3dba38f3c2a7e1f2-0">
            13 § Svar på interpellation 2005/06:110 om tillfällig föräldrapenning
          </note>
          <note type="speaker" xml:id="i-1bcc378ece18ae8d-0">
            Anf. 66 Socialminister BERIT ANDNOR (s):
          </note>
          <u who="unknown" xml:id="i-409a48d2cf2940f5-4">
            <seg xml:id="i-0a87e8541cab2761-0">
              Fru talman! Inger Lundberg har frågat mig om jag är beredd att
              följa upp tillämpningen av lagstiftningen om tillfällig föräldrapenning
              avseende svårt sjuka barn.
            </seg>
            <seg xml:id="i-3c27ad0c189efd1e-0">
              Tillfällig föräldrapenning ska täcka en förälders behov av ersättning
              i akuta vårdsituationer. Ersättningen kan betalas ut när föräldern
              behöver avstå från förvärvsarbete i samband med bland annat vård
              av ett sjukt barn. Den totala ersättningstiden har under åren
              byggts ut och omfattar numera 120 dagar per år och barn.
            </seg>
            <seg xml:id="i-43d73c6994014c1b-0">
              Det är självklart att svårt sjuka barn ska ha rätt att ha sina
              föräldrar hos sig och att föräldrarna ska kunna känna sig trygga
              när de är tillsammans med sina barn i en svår situation. Därför
              har den tillfälliga föräldrapenningen från och med den 1 januari
              2005 utvidgats på så sätt att föräldrar till ett svårt sjukt barn
              under 18 år får rätt till ett obegränsat antal dagar med tillfällig
              föräldrapenning. Självklart kommer de utvidgade reglerna, som
              all annan ny lagstiftning, att följas upp. Om det visar sig att
              regelsystemet inte fungerar som det var tänkt är jag beredd att
              se över detta.
            </seg>
          </u>
          <note type="speaker" xml:id="i-3e3bf98281ab6d7b-0">
            Anf. 67 INGER LUNDBERG (s):
          </note>
          <u who="carin_lundberg_878f91" xml:id="i-d794bbbd0c32c62e-0">
            <seg xml:id="i-dc6e37b336067318-0">
              Fru talman! Jag vill tacka ministern för svaret på interpellationen,
              och jag vill naturligtvis tacka speciellt för att ministern säger
              att hon är beredd att följa upp tillämpningen av reglerna om tillfällig
              föräldrapenning. Jag är självfallet också glad över att ministern
              säger att hon är beredd att se över regelverket om det inte fungerar
              som det ska.
            </seg>
            <seg xml:id="i-0bdebc2ff7516532-0">
              I januari i år fick föräldrar till svårt sjuka barn rätt att
              vara hemma hos sina barn utan den begränsning på 120 dagar som
              gäller sjuka barn i allmänhet. Om jag har förstått bakgrunden
              till lagändringen rätt så föregicks förändringen bland annat av
              en diskussion om ett svårt cancersjukt barn som behövde stöd av
              sina föräldrar.
            </seg>
            <seg xml:id="i-4927078209fbadea-0">
              Nu har det visat sig att lagen inte riktigt fungerar så, i alla
              fall inte i Örebro. Här har lagen prövats i ett ärende där en
              pojke står under behandling för leukemi. Kassan bedömer att man
              inte kan ge föräldrarna möjlighet till den förlängda föräldraledigheten.
              Skälet skulle inte vara att pojken inte är svårt sjuk, för det
              är han verkligen. Det handlar om en svårbehandlad form av leukemi
              som kräver behandling under en tvåårsperiod. Nej, det som ställt
              föräldrarna och kassan inför problem är att kassan tolkat skrivningarna
              i förarbetena om att det ska föreligga en i tiden omedelbar fara
              för barnets liv väldigt strikt. Eftersom pojken genomgår en framgångsrik
              behandling bedömer man inte faran för hans liv som akut.
            </seg>
            <seg xml:id="i-e5314e832dc8c9c2-0">
              Jag förstår att ministern inte kan uttala sig om det enskilda
              fallet, men frågan om cancersjuka barn är generell. Ett barn som
              behandlas för cancer behöver sina föräldrar fullt ut. En cancerbehandling
              är tuff för ett litet barn. Barnen mår ofta illa och har svårt
              att äta. Behandlingen är psykiskt svår och kräver ett kontinuerligt
              omhändertagande. Barnen kan normalt inte vistas på dagis på grund
              av det stora behovet av vård och på grund av att de har en ökad
              infektionskänslighet.
            </seg>
            <seg xml:id="i-fb0ed622f291a6df-0">
              Om föräldern inte får rätt till förlängd ledighet väljer kassan
              ofta att sjukskriva någon av föräldrarna i stället. Det kan tyckas
              vara en praktisk lösning, men jag tror att det är olyckligt av
              flera skäl. Det är ju barnet som insatserna ska riktas mot. Vidare
              innebär sjukskrivning av en förälder att föräldrarna inte kan
              dela på ansvaret för att vara hemma hos barnen. I en jobbig situation
              är det viktigt att ingen av föräldrarna helt tappar kontakten
              med jobbet och att båda föräldrarna kan turas om att vara delaktiga
              i vården av barnet. Slutligen krävs medfinansiering av arbetsgivaren
              när föräldern är sjukskriven, och det är knappast rimligt i den
              här typen av ärenden. Andra exempel är att man tillämpar vårdbidrag,
              men det blir ett väldigt kraftigt avbräck för föräldrar som haft
              en annan nivå på sin inkomst.
            </seg>
            <seg xml:id="i-f5485419de101e39-0">
              Jag hoppas verkligen att analysen av hur lagen tillämpas kommer
              att gå fort. Det bästa vore ju om det visar sig att Försäkringskassan
              i Örebro varit för strikt och man får besked om att den aktuella
              familjen är berättigad till förlängd föräldrapenning. Men om det
              inte skulle vara möjligt att tillämpa lagen som vi hade hoppats
              att den skulle tillämpas vill jag fråga ministern om hon är beredd
              att med förtur se över lagen.
            </seg>
          </u>
          <note type="speaker" xml:id="i-02505c9ee24caf7c-0">
            Anf. 68 Socialminister BERIT ANDNOR (s):
          </note>
          <u who="unknown" xml:id="i-409a48d2cf2940f5-5">
            <seg xml:id="i-d0e95cbe2939f409-0">
              Fru talman! Precis som Inger Lundberg säger är jag förhindrad
              att kommentera enskilda fall. Jag kan bara uttala mig rent generellt.
            </seg>
            <seg xml:id="i-74f46c41b636a716-0">
              Just nu håller Försäkringskassan på och följer upp tillämpningen
              av lagen i ett antal ärenden som har varit föremål för beslut.
              Vi räknar med att den uppföljningen och analysen ska vara klar
              under våren 2006. Det är svårt att precisera tiden något närmare
              än så.
            </seg>
            <seg xml:id="i-74d7c3c59c8920db-0">
              Det är naturligtvis på det sättet att själva avsikten bakom den
              förändring av lagen som skedde från den 1 januari 2005 var just
              detta att göra det möjligt för föräldrar till svårt sjuka barn
              att kunna vara tillsammans med och att kunna vårda sina barn under
              den tid då barnen var svårt sjuka.
            </seg>
            <seg xml:id="i-913acba4afca75ee-0">
              Som sagt var: Lagstiftningen följs nu upp. Jag förväntar mig
              att man gör en riktig analys och genomgång av de ärenden som nu
              har varit föremål för tillämpning av Försäkringskassan i hela
              landet och att jag kommer att få en rapport om hur tillämpningen
              har skett.
            </seg>
            <seg xml:id="i-7c650f814754fc7f-0">
              Det kanske ändå är för tidigt för mig att gå in och säga något
              klart om hur vi kommer att hantera detta. Det beror naturligtvis
              på hurdan tillämpningen har varit och resultatet av den utredning
              eller analys som nu ska göras. Men jag kan naturligtvis klart
              säga till Inger Lundberg att om det skulle visa sig att det inte
              fungerar på det sätt som är avsett med den förändring som vi gjorde
              av lagstiftningen så är jag självfallet beredd att se över detta.
              Jag är mycket väl medveten om att detta är något som inte kan
              dra ut för långt på tiden.
            </seg>
          </u>
          <note type="speaker" xml:id="i-9ee5721f64ffce67-0">
            Anf. 69 INGER LUNDBERG (s):
          </note>
          <u who="carin_lundberg_878f91" xml:id="i-d794bbbd0c32c62e-1">
            <seg xml:id="i-c068e7849d2023a0-0">
              Fru talman! Det finns ett väldigt starkt engagemang i det här
              ärendet i Örebro. Sällan är man så enig både från sjukvården,
              från Försäkringskassan och från allmänhetens sida som i diskussionen
              om den lilla grabb som drabbats av leukemi och vars föräldrar
              då inte haft möjlighet till tillfällig föräldrapenning längre.
              Jag känner när jag lyssnar på ministern att ministern, om än lite
              försiktigt, förstår den opinionen, och det tycker jag känns väldigt
              bra.
            </seg>
            <seg xml:id="i-8f21a59ba68ba3e4-0">
              Jag är glad över att ni kommer att följa upp de ärenden som finns.
              Det finns ärenden från Örebro, men det lär finnas ytterligare
              några ärenden där man är lite tveksam kring tillämpningen. Det
              känns också väldigt bra att den analysen ska vara klar redan våren
              2006.
            </seg>
            <seg xml:id="i-c3ab31495de7d9ac-0">
              Får jag då fråga om det möjligen kan betyda att det kan komma
              förtydliganden kanske redan i vårpropositionen, om ministern finner
              det nödvändigt?
            </seg>
          </u>
          <note type="speaker" xml:id="i-d95e43f6fafd861e-0">
            Anf. 70 Socialminister BERIT ANDNOR (s):
          </note>
          <u who="unknown" xml:id="i-409a48d2cf2940f5-6">
            <seg xml:id="i-d77eca09a7ac9264-0">
              Fru talman! Det är något för tidigt, Inger Lundberg, att säga
              någonting om detta. Jag kan inte stå här just nu och utlova att
              det kommer att komma så tidigt.
            </seg>
            <seg xml:id="i-6fbdc58ec101a65d-0">
              Det är min förhoppning att den analys som Försäkringskassan nu
              gör kommer att resultera i en rapport som vi har möjlighet att
              titta lite närmare på under våren. Det är naturligtvis väldigt
              viktigt när man ska förändra lagstiftning att man har ett bra
              och korrekt underlag för de ställningstaganden som ska göras.
              Själva avsikten bakom den förändring av lagen som vi genomförde
              så sent som den 1 januari i år var ju just att vi ville göra det
              möjligt för föräldrar till ett svårt sjukt barn att kunna få ett
              obegränsat antal dagar med tillfällig föräldrapenning. Nu handlar
              det om tillämpningen av tolkningen av den nya lagstiftningen.
              Men som sagt var: Det är väldigt viktigt att vi får en bra analys
              av hur tillämpningen har varit. Jag tycker att det är viktigt
              för att kunna få ett korrekt underlag inför en eventuell förändring
              av lagstiftningen, därför att lagar ska vi förändra utifrån att
              vi har ett korrekt och bra underlag. Det är alltså för tidigt
              att utlova någon särskild tidpunkt.
            </seg>
            <seg xml:id="i-a152753c8e091397-0">
              Jag vill också i det här sammanhanget påminna om att det finns
              en ytterligare möjlighet i vårt gemensamma och generella välfärdssystem
              för föräldrar till sjuka och funktionshindrade barn, nämligen
              den möjlighet som finns till vårdbidrag. Det är ett bidrag som
              ju kan utbetalas till barn som har ett särskilt vård- och tillsynsbehov
              under minst sex månader. Reglerna för vårdbidraget ändrades 2003
              till att gälla tills den unge fyller 19 år. Det är en ytterligare
              möjlighet och ett ytterligare stöd som kanske kan användas i den
              här eller andra liknande situationer.
            </seg>
            <seg xml:id="i-cec4c8bb20ecf88d-0">
              Men det förtar inte det jag har sagt tidigare. Försäkringskassan
              håller just nu på att följa upp tillämpningen av den nya lagstiftningen,
              och det är naturligtvis min ambition att så snart jag bara kan
              ta ställning till det underlag som kommer att presenteras för
              mig och eventuellt då återkomma till riksdagen i denna fråga.
            </seg>
          </u>
          <note type="speaker" xml:id="i-a65ef519f06ed23e-0">
            Anf. 71 INGER LUNDBERG (s):
          </note>
          <u who="carin_lundberg_878f91" xml:id="i-d794bbbd0c32c62e-2">
            <seg xml:id="i-fde03de03e3bb95e-0">
              Fru talman! Jag hoppas naturligtvis nu att det sker sådana klarlägganden
              att ministern inte ska behöva återkomma till riksdagen utan att
              man kan tolka dagens lagstiftning så att till exempel den aktuella
              familjen i Örebro är berättigad till tillfällig föräldrapenning
              längre tid än de 120 dagarna.
            </seg>
            <seg xml:id="i-9a7f97e78c5f73c6-0">
              Det är alldeles utmärkt att det sker en ordentlig uppföljning
              av de här ärendena, och det är bra att det sker nu i vår. Jag
              förutsätter att kassan och departementet kommer att hantera detta
              med förtur, för jag tror inte att det är en så omfattande arbetsinsats
              att göra den typen av uppföljning. Ytterst handlar det om politik.
              Hur ser vi på rätten till tillfällig föräldrapenning?
            </seg>
            <seg xml:id="i-3a9f6b197865fb55-0">
              Jag lyssnar ändå in att ministern förstår situationen för föräldrarna
              till de svårt cancersjuka barnen, som verkligen behöver sina föräldrar,
              och att dessa föräldrar måste ha möjlighet att på rimliga villkor
              ta ledigt från jobbet. Ibland är vårdbidraget inte tillräckligt
              för att familjen ekonomiskt ska klara av att ta det stora ansvar
              som det innebär att vara hemma på heltid med barnet och väldigt
              djupt gå in för barnet.
            </seg>
            <seg xml:id="i-11be456cbfa87ee4-0">
              Jag kan lova ministern att om ingenting händer relativt snabbt
              återkommer vi i den här frågan. Det känns väldigt angeläget att
              få en lösning på den. Det känns också som att den lagändring vi
              antog den 1 januari, som var väldigt fin, syftade på just den
              typen av ärenden som vi talat om i dag.
            </seg>
          </u>
          <note xml:id="i-f484520f7e15edcd-7">
            Överläggningen var härmed avslutad.
          </note>
          <note xml:id="i-5cbaf673da2e2545-0">
            14 § Svar på interpellation 2005/06:114 om Islamic Centers fortsatta
            verksamhet
          </note>
          <note type="speaker" xml:id="i-73e899235388255b-0">
            Anf. 72 Statsrådet LENA HALLENGREN (s):
          </note>
          <u who="unknown" xml:id="i-409a48d2cf2940f5-7">
            <seg xml:id="i-794fdbcd7fda6f6d-0">
              Fru talman! Luciano Astudillo har frågat vilka åtgärder jag avser
              att vidta för att långsiktigt säkra Islamic Centers fortsatta
              verksamhet.
            </seg>
            <seg xml:id="i-6da6c24f4038405c-0">
              Frågeställningen är i det närmaste identisk med den fråga som
              Luciano Astudillo ställt tidigare och som jag besvarade den 2
              november i år. Låt mig än en gång uttrycka min avsky mot de krafter
              som tar sig uttryck i dåd ägnade att förhindra och försvåra för
              människor att utöva sina demokratiska fri- och rättigheter, däribland
              att få utöva sin religion.
            </seg>
            <seg xml:id="i-7c98a882ac7e57e4-0">
              Jag delar Luciano Astudillos beskrivning av Islamic Center som
              betydelsefull aktör i integrationsarbetet. De bedriver en bred
              verksamhet, såväl religiös som social och kulturell, som når många
              människor. De är en integrerad del av samhällsgemenskapen i södra
              Sverige och bidrar till att skapa en allsidig bild av islam i
              Sverige. Regeringen har intresse av att Islamic Center kan fortsätta
              sin verksamhet.
            </seg>
            <seg xml:id="i-6be980444a93e8c6-0">
              När det gäller det beslut från 2001, som Luciano Astudillo nämner
              i interpellationen, kan jag givetvis inte kommentera eller ha
              synpunkter på de bedömningar som regeringen gjorde utifrån de
              förhållanden som då gällde. Alla ansökningar prövas utifrån förutsättningar
              som gäller vid ansökningstillfället, och en bedömning görs av
              omständigheterna i det enskilda fallet.
            </seg>
            <seg xml:id="i-6f9151dc7c95d275-0">
              I lagen om stöd till trossamfund fastställs att målet för stödet
              är att det ska bidra till att skapa förutsättningar för trossamfunden
              att bedriva en aktiv och långsiktigt inriktad religiös verksamhet
              i form av gudstjänst, själavård, undervisning och omsorg. Statsbidraget
              får endast lämnas till ett trossamfund som bidrar till att upprätthålla
              och stärka de grundläggande värderingar som samhället vilar på
              och är stabilt och har egen livskraft. Regeringen bestämmer vilka
              trossamfund som kan få statsbidrag.
            </seg>
          </u>
          <note type="speaker" xml:id="i-ab16b4a509841477-0">
            Anf. 73 LUCIANO ASTUDILLO (s):
          </note>
          <u who="unknown" xml:id="i-409a48d2cf2940f5-8">
            <seg xml:id="i-b2f485dfef654982-0">
              Fru talman! Först vill jag tacka statsrådet Lena Hallengren för
              besöket i Malmö. Att innan hon skulle avge sitt svar i kammaren
              passa på att åka ned till Malmö och besöka Islamic Center visar
              på ett genuint intresse och engagemang i frågan, och det är oerhört
              positivt.
            </seg>
            <seg xml:id="i-aa03950a0dc1e361-0">
              För oss i Malmö har Islamic Center kommit att bli en självklar
              del av den malmöitiska stadsmiljön och en viktig aktör för ökad
              integration i vår stad. Och det gäller inte bara vår stad utan
              hela regionen. Alltfler har kommit att inse detta, och jag skulle
              vilja återge ett avsnitt ur vår statsminister Göran Perssons tal
              på kongressen, där han uttryckte följande:
            </seg>
            <seg xml:id="i-30aa060953c70596-0">
              Det är en stor social verksamhet och en mötesplats för 50 00060
              000 muslimer i södra Sverige, men också i Danmark. Där finns fredagsbönen
              och de dagliga bönerna. Där finns rådgivning vid äktenskapliga
              problem. Där finns skolor för ungarna och fritidsverksamhet. Där
              finns hjälp vid begravningar med tvättning och svepning. Där finns
              läkare allt i ett center som man själv byggt men som någon eller
              några galningar nu försöker bränna ner.
            </seg>
            <seg xml:id="i-74041c2ef34a6b39-0">
              I dag är läget akut. Efter tre bränder på mycket kort tid finns
              det inget försäkringsbolag som vill försäkra centret. Därmed är
              det oerhört svårt för Islamic Center att få lån. De har inte kunnat
              reparera skadorna från den senaste branden, och jag och många
              med mig är oroliga för att det dessvärre kan hända igen.
            </seg>
            <seg xml:id="i-0543d869478846cb-0">
              Jag menar att Islamic Center borde erkännas som ett nationellt
              trossamfund och därmed berättigas statligt stöd. De lever upp
              till i stort sett alla de krav som ställs, på punkt efter punkt.
              De har medlemmar från Skåne, Småland och Halland. Det är en stabil
              organisation som av egen kraft, utan stöd från vare sig stat eller
              kommun, kunnat växa och utvecklas sedan 1980. De har över 100
              000 besökare varje år som söker information om islam i Sverige.
            </seg>
            <seg xml:id="i-14710e29333f8235-0">
              Men Islamic Center är mer än så. Den som besökt centret vet att
              de har en mycket pragmatisk inriktning på islam. De skiljer tydligt
              på politik och religion. Utövare från världens alla hörn kommer
              dit. Jag skulle vilja påstå att det inte finns någon annan muslimsk
              institution i Sverige som bättre än Islamic Center uttrycker svensk
              islam i dag i vårt mångkulturella och mångreligiösa land. Just
              därför är attackerna mot Islamic Center så allvarliga, och just
              därför är det oerhört angeläget att staten visar sitt stöd för
              och sin solidaritet med dem som försöker utöva sin religion, i
              det här fallet den islamiska religionen, på ett positivt sätt.
            </seg>
            <seg xml:id="i-d4fe784463ff9000-0">
              Jag har tolkat statsrådets svar mycket positivt och lägger här
              ihop ett par meningar från det. Eftersom det sägs att regeringen
              har intresse av att Islamic Center kan fortsätta sin verksamhet
              och regeringen bestämmer vilka trossamfund som kan få statsbidrag
              finns här en öppning för att göra en annan bedömning än den som
              tidigare gjorts med avseende på Islamic Centers status. Stämmer
              min tolkning av statsrådets svar?
            </seg>
          </u>
          <note type="speaker" xml:id="i-3ad97974afec7750-0">
            Anf. 74 Statsrådet LENA HALLENGREN (s):
          </note>
          <u who="unknown" xml:id="i-409a48d2cf2940f5-9">
            <seg xml:id="i-2fae708f950103eb-0">
              Fru talman! Det var ett väldigt intressant besök som Luciano
              och jag gjorde i dag vid Islamic Center. Även om jag tror att
              vi är många som tagit del av Islamic Center genom medier och på
              annat sätt är det något alldeles speciellt att göra ett besök,
              att vara på plats. Som Luciano säger har det blivit en betydelsefull
              del av Malmö. Det är en mötesplats för muslimer av många olika
              nationaliteter, men det är också en mötesplats för många som inte
              alls har islam som sin tro utan tvärtom vill besöka moskén och
              centret för att skaffa sig kunskaper och förståelse, inte känna
              att det främmande är farligt utan tvärtom få förståelse och större
              kunskap. Det är en imponerande verksamhet, det vill jag verkligen
              säga.
            </seg>
            <seg xml:id="i-2bba11fa9a562ccd-0">
              När det gäller statusen som trossamfund finns där några olika
              led. Det är Kammarkollegiet som registrerar trossamfund, och såvitt
              jag känner till har Islamic Center inte registrerat sig som trossamfund;
              det är upp till dem själva om de vill göra det. När det sedan
              gäller att bevilja statsbidrag, och säga att det ska vara ett
              trossamfund som får statsbidrag, är det regeringens beslut. Det
              är helt riktigt. Därefter är det myndigheten SST som beviljar
              resurser och bidrag utifrån de kriterier som finns.
            </seg>
            <seg xml:id="i-279210f04f860e04-0">
              Luciano tolkar mig helt rätt när han uppfattar det så att regeringen
              är mycket angelägen om Islamic Center. Vi är också mycket bekymrade
              över det säkerhetsläge som just nu råder och som innebär att man
              verkligen hamnat i en rävsax. Man skulle vilja bygga upp, renovera,
              restaurera de delar som blivit utsatta för attentat men har helt
              enkelt inte råd. Man känner sig inte trygg att vistas vid Islamic
              Center, och man är inte heller förvissad om att den restaurering
              som görs kommer att få finnas kvar. Man väntar på ännu ett attentat.
              Det är väldigt bekymmersamt. Det är ett hot mot Islamic Center,
              och det är naturligtvis också ett hot mot vår demokrati och mot
              den religionsfrihet som vi är väldigt angelägna om att bevara.
            </seg>
            <seg xml:id="i-b5ea7b160767d392-0">
              När det gäller frågan om ekonomiskt stöd till trossamfund som
              Islamic Center har regeringen så här långt inte fått någon ansökan
              så det kan jag inte ta ställning till.
            </seg>
          </u>
          <note type="speaker" xml:id="i-a6d02af1d438716b-0">
            Anf. 75 LUCIANO ASTUDILLO (s):
          </note>
          <u who="unknown" xml:id="i-409a48d2cf2940f5-10">
            <seg xml:id="i-8dca86299a27282e-0">
              Herr talman! Jag förstår att statsrådet från talarstolen inte
              kan lova Islamic Center statligt stöd. Samtidigt tolkar jag svaret
              så att man gärna ser att Islamic Center kommer in med en ny ansökan
              så snart som möjligt.
            </seg>
            <seg xml:id="i-1565094835128bc8-0">
              Jag vill här passa på att nämna att i de uttalanden som Kammarkollegiet
              gjort om Islamic Center tidigare har man gjort bedömningen att
              det lever upp till alla de krav som ställs på ett trossamfund.
              Därför ser jag heller inga problem i den delen.
            </seg>
            <seg xml:id="i-d7fd99c1acae08e8-0">
              Jag vill också passa på att nämna att vi har två av dem som tillhör
              Islamic Centers ledning här i kammaren. Det är Bejzat, som avbröt
              sin resa i Nordafrika, jag tror att det var i Tunisien eller Libyen,
              och kom till Sverige för att möta statsrådet i samband med hennes
              besök i dag. Det är också Mihat. Båda två har valt att åka hit
              till Helsingfors för att lyssna just på den här debatten.
            </seg>
            <seg xml:id="i-64427748918a6a88-0">
              Det är två män som kom någon gång på 60-talet till Sverige och
              som verkat som muslimer i Sverige sedan dess. De brinner för det
              livsverk de har. Jag är helt övertygad om att de redan i morgon
              tillsammans med sina vänner i Islamic Center kommer att sätta
              sig ned och börja skriva på en ansökan för att senare bli kallat
              ett nationellt trossamfund och därmed ges statligt stöd.
            </seg>
            <seg xml:id="i-67df68e26ce6d7bd-0">
              Det finns en annan dimension i detta som jag vill lyfta upp som
              är mycket bredare än diskussionen om Islamic Center. Jag åkte
              ut på natten efter första attentatet när i stort sett hela byggnaden
              brann ned till grunden. Det var mitt i natten. Det var väldigt
              stora lågor den natten, men det regnade lite. Trots det kunde
              inte regnet få bukt med elden.
            </seg>
            <seg xml:id="i-bdfa89e7d9eb04f4-0">
              Runt moskén var det hundratals muslimer samlade. De var bestörta,
              ledsna och mycket arga. Det river upp minnen och väcker känslor
              som många av oss har svårt att förstå. Jag hade en vän från Banja
              Luka i Bosnien med mig den natten. Han sade att den dagen serberna
              gick in och brände de 14 moskéerna som fanns i hans stad var den
              dagen han beslutade sig för att lämna Banja Luka och fly till
              Sverige.
            </seg>
            <seg xml:id="i-054c9f17b9054863-0">
              Detta är något mycket djupgående och mycket större än bara Islamic
              Center. Det handlar om mycket mer än så. Nu har det varit två
              bränder efter den branden. Det är ingen som undrar: Varför blev
              det inga upplopp här? Det finns två svar till det. Det ena är
              givet. Om man jämför med Frankrike har vi inte det totala utanförskapet
              som finns där. Den segregation som finns där är mycket värre.
              Det andra är det ledarskap som finns i den moské som finns i Malmö.
            </seg>
            <seg xml:id="i-68198b7c00ddd5a1-0">
              Varje gång har man uttryckt följande: Tålamod, tålamod, någon
              gång kommer vi att bli hörda. Där tror jag att det statliga stödet
              kan vara en viktig signal och ett erkännande för den inriktning
              som Islamic Center valt att ha.
            </seg>
          </u>
          <note type="speaker" xml:id="i-3ae52c0b192bd445-0">
            Anf. 76 Statsrådet LENA HALLENGREN (s):
          </note>
          <u who="unknown" xml:id="i-409a48d2cf2940f5-11">
            <seg xml:id="i-3a778ee386e39076-0">
              Herr talman! Det var ett engagemang som jag upplevde på Islamic
              Center och en klarsynhet och vilja att verkligen skapa förutsättningar
              för islam i Sverige. Det var intressant. Jag tror att Luciano
              har rätt när han beskriver att Islamic Center är unikt på det
              sättet i Sverige. Dess ställning i ett världsperspektiv känner
              jag inte till. Men helt uppenbart är det unikt i ett svenskt perspektiv.
            </seg>
            <seg xml:id="i-ee96eb7c960aa404-0">
              Luciano har beskrivit gången helt rätt. Det finns ett formellt
              krav att bli registrerat som trossamfund. Sedan kan regeringen
              ta ställning när en ansökan kommer in. Därefter är det SST som
              betalar ut de medel som samfundet har rätt till utifrån storlek
              och verksamhet. Det är en fråga. Det är naturligtvis en väldigt
              konkret fråga för Islamic Center att börja arbeta med.
            </seg>
            <seg xml:id="i-66c442034ae21202-0">
              Sedan måste vi fortsätta diskussionerna i den här kammaren och
              i regeringen när det handlar om hela situationen och inte minst
              säkerhetsläget för Islamic Center.
            </seg>
          </u>
          <note type="speaker" xml:id="i-d352042e2565672c-0">
            Anf. 77 LUCIANO ASTUDILLO (s):
          </note>
          <u who="unknown" xml:id="i-409a48d2cf2940f5-12">
            <seg xml:id="i-5af5c7d8f2927a14-0">
              Herr talman! Jag vill avslutningsvis tacka statsrådet för diskussionen.
              Det finns en sista dimension jag vill lyfta upp. Det är att Islamic
              Center har varit väldigt mån om att behålla ett ekonomiskt oberoende.
              Därför har man redan tidigare avböjt stöd från till exempel Saudiarabien.
            </seg>
            <seg xml:id="i-2b36ff6ebe58985e-0">
              Det tycker jag också är hedrande. Vi ska vara oroliga när andra
              länder är beredda att stödja verksamhet och samtidigt i det lägger
              in en vilja att styra verksamheten där. Mig veterligen är den
              inriktning som finns av islam i Saudiarabien kanske inte den vi
              önskar här i Sverige. Det finns andra skäl till att ett statligt
              stöd är en viktig signal.
            </seg>
            <seg xml:id="i-b0d896120617f226-0">
              Precis som statsrådet säger är detta ett viktigt steg. Att erkänna
              Islamic Center och ge det berättigat stöd är ett viktigt steg.
              Men det är ingen lösning på de ständiga attacker som moskén har
              fått utstå sedan den byggdes. Innan bränderna har det också varit
              attacker. De är kanske inte lika omtalade. Men det har alltid
              varit nedklottringar och grisar som släppts in. Det är allvarligt.
            </seg>
            <seg xml:id="i-3aa0b10dec1e3c21-0">
              Det är en viktig institution i det mångkulturella och mångreligiösa
              Sverige vi lever i. Där har samhället ett stort ansvar. Dessa
              attacker är nämligen ett angrepp mot våra grundläggande mänskliga
              rättigheter. Dem måste vi skydda i samhället.
            </seg>
          </u>
          <note type="speaker" xml:id="i-c82bdd4b0600b282-0">
            Anf. 78 Statsrådet LENA HALLENGREN (s):
          </note>
          <u who="unknown" xml:id="i-409a48d2cf2940f5-13">
            <seg xml:id="i-42ac155b96a9f0b9-0">
              Herr talman! Jag vill helt kort säga att det är väldigt betydelsefullt
              att man har det oberoende som Luciano beskriver här. Man är inte
              beroende av finansiärer från något håll som ställer krav som man
              inte kan leva upp till, i det här fallet som ett trossamfund.
            </seg>
            <seg xml:id="i-d14608fed75b5d04-0">
              Vi har ett stort uppdrag framför oss att säkra rätten för alla
              att utöva sin religion och göra det på ett säkert sätt och ett
              sätt som gör att vi kan vara ett mångkulturellt och demokratiskt
              land i allra bästa bemärkelse.
            </seg>
          </u>
          <note xml:id="i-f484520f7e15edcd-8">
            Överläggningen var härmed avslutad.
          </note>
          <note xml:id="i-3e1784cdd31af682-0">
            15 § Svar på interpellation 2005/06:111 om läsning
          </note>
          <note type="speaker" xml:id="i-c2e806061748c756-0">
            Anf. 79 Statsrådet IBRAHIM BAYLAN (s):
          </note>
          <u who="unknown" xml:id="i-409a48d2cf2940f5-14">
            <seg xml:id="i-0ad8551b654421b2-0">
              Herr talman! Christer Nylander har frågat mig vilka åtgärder
              jag avser att vidta för att fler elever ska utveckla sin läsning
              så att de blir bra läsare och för att trenden mot bristande läsförståelse
              bryts.
            </seg>
            <seg xml:id="i-c438a4cd79e681ec-0">
              En god förmåga att läsa och skriva är viktiga förutsättningar
              för varje människas aktiva deltagande i samhällslivet och den
              personliga utvecklingen och därigenom hela samhällets utveckling.
            </seg>
            <seg xml:id="i-c7722cb7ffabaa76-0">
              Den pedagogiska miljön från förskolan till gymnasieskolan är
              avgörande för elevernas språkutveckling, och insatser för läs-
              och skrivutveckling är av stor vikt för förbättrade resultat på
              alla nivåer i skolväsendet.
            </seg>
            <seg xml:id="i-1fc1cff4335aa5a9-0">
              Därför har regeringen redan vidtagit åtskilliga åtgärder för
              att stimulera skolorna att fokusera på basfärdigheterna, det vill
              säga läs- och skrivförmåga och matematik. Till exempel har en
              särskild satsning på basfärdigheterna genomförts, och Myndigheten
              för skolutveckling har i uppdrag att återrapportera vilka åtgärder
              myndigheten har vidtagit när det gäller basfärdigheterna.
            </seg>
            <seg xml:id="i-5ba5372fdfe75d5e-0">
              Dessutom har högskoleförordningen ändrats så att det tydligt
              framgår att för att få lärarexamen ska studenten ha kunskaper
              om betydelsen av läs- och skrivinlärning och för att få examen
              med inriktning mot undervisning i förskola, förskoleklass och
              grundskolans tidigare år ska studenten ha fördjupad kunskap i
              läs- och skrivinlärning.
            </seg>
            <seg xml:id="i-f0b36a7c41c5f562-0">
              Flickor och pojkar med utländsk bakgrund har som grupp sämre
              resultat i skolan än flickor och pojkar med svensk bakgrund. Regeringen
              har därför aviserat i budgetpropositionen för år 2005 en förstärkt
              satsning på skolor i segregerade områden. Under år 2006 avsätts
              70 miljoner kronor och under år 2007 avsätts 155 miljoner kronor
              för ytterligare insatser. Syftet är bland annat att utveckla svenskundervisningen
              för elever med annat modersmål än svenska samt utbildningssituationen
              för elever som kommer till Sverige under grundskolans senare årskurser.
            </seg>
            <seg xml:id="i-47d0477c1a566c6c-0">
              På initiativ från regeringen har dessutom avsatts resurser för
              att anställa fler lärare och andra specialister i skolan. Statsbidraget
              till personalförstärkning i skola och fritidshem infördes 2001
              och satsningen har varit mycket framgångsrik.
            </seg>
            <seg xml:id="i-6382d3fa8de508ff-0">
              Det är viktigt att skolan noga följer elevernas läsutveckling.
              Individuella utvecklingsplaner är ett viktigt instrument för uppföljning
              av elevernas väg mot målen. I detta syfte beslöt regeringen i
              våras om ändringar i skolformsförordningarna som innebär att individuella
              utvecklingsplaner ska införas för alla elever redan från första
              årskursen. Ändringarna träder i kraft den 1 januari 2006.
            </seg>
            <seg xml:id="i-f58e0f4ea389fcbc-0">
              Kommunerna och skolorna har därutöver krav på sig att varje år
              lämna kvalitetsredovisningar. Det är ett viktigt verktyg för att
              utveckla verksamheten och därigenom elevernas läs- och skrivutveckling.
            </seg>
            <seg xml:id="i-4812c9d47bfa742d-0">
              När det gäller elever i behov av särskilt stöd, till exempel
              med läs- och skrivsvårigheter, ska rektorn se till att ett åtgärdsprogram
              upprättas. I utkastet till lagrådsremiss med förslag till en ny
              skollag föreslår regeringen att det av åtgärdsprogrammet ska framgå
              hur behoven ser ut, vilka åtgärder som ska vidtas samt hur åtgärderna
              ska följas upp och utvärderas. I utkastet föreslås dessutom att
              beslut i fråga om åtgärdsprogram ska kunna överklagas till Skolväsendets
              överklagandenämnd för laglighetsprövning.
            </seg>
            <seg xml:id="i-57c42edbc7124f5c-0">
              Därutöver ska ytterligare totalt 100 miljoner kronor användas
              för riktade utvecklingsinsatser för att stärka kvaliteten i skolan.
              De nya resurserna ska bland annat användas till riktade insatser
              för att stimulera elevernas läs- och skrivutveckling där hänsyn
              även tas till elever med läs- och skrivsvårigheter dyslexi. Sådana
              insatser är till exempel att stödja kommunerna för att kunna kompetensutveckla
              lärare.
            </seg>
            <seg xml:id="i-c9b9a825b52799c3-0">
              För att alla elever ska få tillgång till ett rikt språk och inblick
              i vår litteraturskatt ska initiativ tas för att utge moderna klassiker
              från olika språkområden och världsdelar och skolbibliotekens roll
              ska stärkas och utvecklas.
            </seg>
            <seg xml:id="i-136a7981cc5e958a-0">
              Jag följer utvecklingen mycket noga och utifrån redan vidtagna
              åtgärder kommer jag kontinuerligt att göra bedömningar om vilka
              eventuella ytterligare åtgärder som behöver vidtas för att eleverna
              ska ges ökade möjligheter att utveckla sin läs- och skrivförmåga.
            </seg>
          </u>
          <note type="speaker" xml:id="i-c80984d53bd5d98c-0">
            Anf. 80 CHRISTER NYLANDER (fp):
          </note>
          <u who="christer_nylander_f18ae3" xml:id="i-4223cde7e90fdb0f-0">
            <seg xml:id="i-891c73aaa9d9218d-0">
              Herr talman! Jag vill börja med att tacka för svaret.
            </seg>
            <seg xml:id="i-bfa761b8e54a4242-0">
              En förskola i Mölndal belönades i helgen för sina insatser för
              litteratur och läsande. Det var en litteraturförskola som fick
              diplom för att man har en särskild barnlitteraturprofil. Man använder
              bokens möjligheter i det dagliga arbetet. Man försöker att ge
              barn en positiv upplevelse genom läsning av böcker. Man samverkar
              nära med bibliotek, och man engagerar föräldrarna väldigt mycket
              i det arbetet.
            </seg>
            <seg xml:id="i-02fdb5649ad827b0-0">
              Detta är exempel på någonting som jag tror är väldigt bra. Det
              är ett kreativt nytänkande och ett sätt att söka få in boken och
              läsandet redan i tidiga åldrar. Det är ett härligt exempel på
              nytänkande. Jag tror att det behövs mer av sådant, och jag saknade
              det i skolministerns svar.
            </seg>
            <seg xml:id="i-425fe5dc65b93d10-0">
              Min fråga var: Vilka ytterligare åtgärder är skolministern och
              regeringen beredd att vidta för att stärka läsningen? Det var
              ett långt svar, men det skulle kunna kortas ned ganska rejält
              till ordet inga. Det var ju det som ministern sade. Han berättade
              vilka åtgärder som man har vidtagit i historien och kom fram till
              slutsatsen att det inte behövs några ytterligare åtgärder. Jag
              tror att det är väldigt få som delar den åsikten.
            </seg>
            <seg xml:id="i-1bffbd26d847e802-0">
              Herr talman! Den som tar den här frågan på yttersta allvar måste
              vara beredd att presentera en väldigt konkret och mycket mera
              aktiv politik än den som förs i dag.
            </seg>
            <seg xml:id="i-133c773a2b02eaaa-0">
              Det behövs fler offensiva åtgärder. Det krävs en bredd, ett djup,
              en kreativitet, och det krävs ett väldigt stort engagemang. Jag
              tror att det här är en avgörande fråga för Sverige. När vi ska
              konkurrera i den globala kunskapsekonomin kan man inte låta kunskapens
              infrastruktur, som läsningen utgör, rosta sönder.
            </seg>
            <seg xml:id="i-0825fbfd1c357d3d-0">
              Det finns nämligen väldigt tydliga signaler på att utvecklingen
              går åt fel håll. Jag refererade i min interpellation till en doktorsavhandling
              vid Göteborgs universitet av Per Fröjd. Han visar att gruppen
              de sämsta läsarna har dubblerats på tre år. Samtidigt har den
              grupp som han kallar de duktigaste läsarna krympt. Bakom trenden
              att läsförståelsen har försämrats ligger att det är fler som är
              dåliga i läsning och det är färre som är riktigt duktiga.
            </seg>
            <seg xml:id="i-af09e679678696b8-0">
              En annan bild fick vi i helgen när rådet för högre utbildning
              rapporterade om stora kunskapsluckor bland dem som ska bli språkstudenter.
              Det är möjligt att jag har lite förutfattade meningar, men i min
              värld är de som har tänkt plugga språk på universitetet människor
              som ofta är ganska intresserade av att studera.
            </seg>
            <seg xml:id="i-821cc7127c8b670e-0">
              Men rådet visade att de som har gått tolv år i skolan och är
              intresserade av språk och har tänkt plugga det på universitet
              saknar kunskaper om språk. Som någon sade visste man inte ens
              vad det var för skillnad mellan verb och substantiv.
            </seg>
            <seg xml:id="i-f29be53843027467-0">
              Den tredje bilden av verkligheten gav Lärarnas riksförbund när
              man studerade läsvanorna hos högstadieelever. Det visade sig att
              25 % av pojkarna i högstadiet aldrig läser böcker i skolan en
              fjärdedel av killarna.
            </seg>
            <seg xml:id="i-cb3b8f3ee7939de6-0">
              Vi vet också att skillnaderna här är väldigt stora. Tjejerna
              läser mer och bättre än killarna. Och framför allt: Tjejer i akademikerfamiljer
              läser mycket mer än killar i LO-familjer. Varför engagerar inte
              detta Socialdemokraterna? Jag tycker att det är väldigt märkligt.
            </seg>
            <seg xml:id="i-abcb7579464d9965-0">
              Det är ett stort svek av vuxengenerationen att inte ta den här
              frågan på stort allvar. Det handlar om fler åtgärder i skolan,
              om att ge garanti för läsning, om att ha ordentliga skolböcker
              och om att ha utbildade lärare. Men det handlar också om att ställa
              krav på föräldrarna, att de tar ansvar för sina barns läsutveckling.
              Kanske man ska tänka ännu bredare i detta, och då handlar det
              om att utveckla biblioteken.
            </seg>
            <seg xml:id="i-bd9abb1cf920a701-0">
              Herr talman! Vi håller på att få sociala klyftor i läsandet,
              och jag tycker att det är väldigt bekymmersamt att skolministern
              inte har mer att komma med. Det krävs ytterligare åtgärder, skolministern.
            </seg>
          </u>
          <note type="speaker" xml:id="i-256b1134acedd4d3-0">
            Anf. 81 Statsrådet IBRAHIM BAYLAN (s):
          </note>
          <u who="unknown" xml:id="i-409a48d2cf2940f5-15">
            <seg xml:id="i-c42a2eff08dc60c4-0">
              Herr talman! I går kväll var jag på en skola i Uppsala som ligger
              i den del av Uppsala som heter Storvreta. Skolan i fråga heter
              Pluggparadiset. Jag hade möjlighet att träffa både föräldrar och
              lärare och resonera med dem om utvecklingen i skolan.
            </seg>
            <seg xml:id="i-8e2f5743cbc59f45-0">
              De berättade med ganska mycket stolthet om det goda arbete som
              de gjorde just med läsningen. De använde sig av ett systematiskt
              arbete och hade upprättat ett läsutvecklingsschema som de följde
              med väldigt goda resultat.
            </seg>
            <seg xml:id="i-5ac831d0c2f4e5e6-0">
              Jag tar upp detta som ett exempel på det mycket goda arbete som
              jag vet genomförs på en rad av våra skolor. Det är också många
              skolor som lyckas väldigt väl, inte minst när det gäller läsningen.
            </seg>
            <seg xml:id="i-402faca3544d3c72-0">
              Det är ingen slump att svenska elever utmärker sig, också i internationella
              undersökningar, bland dem som är bäst på att läsa.
            </seg>
            <seg xml:id="i-2674fca8e8fa812c-0">
              Herr talman! När vi ser att det går bra för de allra flesta får
              vi dock inte glömma att det också finns elever som faktiskt inte
              hänger med. Vi vet att det finns stora sociala skillnader, skillnader
              mellan elever som har olika förutsättningar. Det är därför som
              det har varit viktigt för regeringen att se till att resurserna
              till den svenska skolan kan stärkas. Vi vet att när resurserna
              tryter, då är det alltid framför allt de som har störst behov
              av hjälp och stöd i skolan som far illa.
            </seg>
            <seg xml:id="i-db373bab203dfa98-0">
              Det är därför glädjande att vi kan fortsätta vår satsning på
              att stärka antalet lärare och andra specialister i den svenska
              skolan. Den satsningen kommer vi att fortsätta med därför att
              en kompetent personal är en grundförutsättning i den svenska skolan.
            </seg>
            <seg xml:id="i-3c255119c3cb4ee6-0">
              Men jag tror inte att det räcker. Vi måste gå vidare. Därför
              kommer vi också under de kommande två åren att göra stora satsningar
              på de elever som har de tuffaste förutsättningarna. Vi kommer
              att satsa sammanlagt 225 miljoner på de skolor som finns i många
              av våra segregerade förorter för att därigenom stärka elevernas
              möjligheter att klara av skolan, inte minst när det gäller språkutveckling,
              läsförståelse och läsförmåga.
            </seg>
            <seg xml:id="i-76c9c51c0da172e4-0">
              Jag tror också att det är viktigt att vi förstärker uppföljningen
              på ett tidigt stadium. Det är därför glädjande att vi under nästa
              år inför individuella utvecklingsplaner för samtliga elever redan
              från första året. Det ska vara en tydlig fokus på elevernas basfärdigheter
              därför att det är en grundförutsättning för att både klara av
              skolan och stärka ens möjligheter på arbetsmarknaden i vårt samhälle.
            </seg>
            <seg xml:id="i-36af49baa33cf5ab-0">
              Som en fjärde punkt i programmet för en bättre läsutveckling
              är det väldigt viktigt att vi också riktar kompetensinsatser mot
              de lärare som undervisar elever i de yngre åldrarna. Det handlar
              om kompetensutveckling för att på ett tidigt stadium upptäcka
              brister när det gäller läsförmåga och läsförståelse, men också
              för att se till att man har goda kunskaper om att lära ut hur
              man läser till yngre barn. Det stödet till kommunerna omfattar
              10 000 lärare i ett första steg. Jag tror att det är viktigt.
            </seg>
            <seg xml:id="i-b7d0e11a7d355da3-0">
              Som ett femte steg i det här programmet för att stärka elevernas
              läsutveckling gör vi också satsningar på att utveckla skolbiblioteken
              och inte minst skolbibliotekens roll i det pedagogiska arbetet.
              Jag tror också att det är viktigt att eleverna har tillgång till
              litteratur, att boken finns i deras närhet. Därför har regeringen
              också gett i uppdrag till Myndigheten för skolutveckling att lansera
              Alla tiders klassiker så att boken blir en naturlig del av skoldagen.
            </seg>
            <seg xml:id="i-46d918a94d27ce7a-0">
              Detta är fem starka åtgärder som syftar till att stärka läsandet
              i den svenska skolan.
            </seg>
          </u>
          <note type="speaker" xml:id="i-632dbcedcfdfa0ba-0">
            Anf. 82 CHRISTER NYLANDER (fp):
          </note>
          <u who="christer_nylander_f18ae3" xml:id="i-4223cde7e90fdb0f-1">
            <seg xml:id="i-568d1f67bab24271-0">
              Herr talman! Pluggparadiset hade skolministern varit på. Det
              låter faktiskt väldigt härligt, inte minst i en skolengagerad
              folkpartistisk politikers öron. Det finns många härliga exempel.
              Jag har besökt många av dem, och jag lyfte själv fram de här förskolorna
              som har en särskild litteratursatsning alltså redan i förskolan.
              Jag tycker att det är viktigt att vi lyfter fram de goda exemplen,
              för de behöver spridas.
            </seg>
            <seg xml:id="i-6ba95799ddcdd33e-0">
              Det är så som skolministern säger, att Sverige i internationella
              undersökningar fortfarande klarar sig ganska hyfsat. Vi har generellt
              sett en ganska hög läsförståelse och läskunskap. Men vi ser också
              att vi börjar sacka efter. Jag tror att det är viktigt att man
              tar tag i detta så tidigt som möjligt. Ju längre man låter kunskapens
              infrastruktur rosta desto svårare blir det att rusta upp den.
              Vi måste ta tag i detta med krafttag väldigt snabbt.
            </seg>
            <seg xml:id="i-797d9db14877ce4d-0">
              Det finns elever som inte hänger med. För dem är det självklart
              vissa åtgärder som krävs, och mycket åtgärder som krävs. Det finns
              också elever som tidigare i skolan klarat det mycket bra, men
              också deras läskunskap håller på att försämras.
            </seg>
            <seg xml:id="i-f8867bb095ac4f1a-0">
              Jag är precis som skolministern bekymrad över de sociala skillnaderna.
              Vi ser ganska tydligt, om jag ska göra det enkelt, att en tjej
              i en akademikerfamilj läser väldigt mycket böcker. Hon läser väldigt
              bra. Hon klarar sig också bra i skolan. En kille i en LO-familj
              läser mycket mindre. Han läser kanske inte alls. Hans föräldrar
              kanske inte heller läser. Risken är därmed också att han får svårt
              att klara skolan. Vi ser att vi har ett socialt läsarv från generation
              till generation.
            </seg>
            <seg xml:id="i-32c7df917402ff40-0">
              Visst kanske det behövs mer resurser. Samtidigt är det så att
              Sverige lägger väldigt mycket pengar på skolan i en internationell
              jämförelse. Det visar också att det viktigaste är att använda
              de här pengarna rätt. Riksrevisionen visade i sin granskning av
              de statliga stöden till mer personal i skolor och på fritidshem
              att det inte var så tydligt. Det gick inte att visa att detta
              gav någon effekt på resultatet. Jag tror att slutsatsen av det
              är att man måste satsa pengarna rätt, och rätt i det här fallet
              är nog oftast att satsa väldigt tidigt.
            </seg>
            <seg xml:id="i-abde37816107594a-0">
              Statsrådet nämnde en satsning på skolbiblioteken, och det tror
              jag är bra. Men den satsning som görs, om man räknar väldigt snabbt
              i huvudet, innebär ungefär två kronor per elev. Det tror jag inte
              vänder utvecklingen när det gäller läsintresse, läsförståelse,
              läskunskap.
            </seg>
            <seg xml:id="i-ffdfb3e8a2480a33-0">
              Det är viktigt att boken finns nära, att biblioteken är stora,
              starka, intressanta och engagerande. Men under de första tre åren
              av detta sekel krympte till exempel bibliotekens bokbestånd bara
              i Skåne med 50 000 verk. Åtta filialer försvann i Skåne under
              samma period. Utvecklingen ser likadan ut i hela landet. Biblioteken
              krymper och drar sig undan. Jag delar skolministerns åsikt att
              det är viktigt att böckerna finns nära.
            </seg>
            <seg xml:id="i-d43fb6b69ba9bd50-0">
              Det här visar att det behövs ett helhetsgrepp om vi ska vända
              trenden. Det handlar om skolan. Det handlar om en tidig start.
              Det handlar om tidig utvärdering. Jag skulle gärna vilja höra
              en kommentar från skolministern om vilken som blir den kompensatoriska
              åtgärden när man inte får ha tidiga centrala prov, som kongressen
              sade nej till. Det handlar också om att kanske dra nytta av åren
              i förskolan, att satsa på ett intresse för boken och läsandet
              redan då.
            </seg>
            <seg xml:id="i-925e5327da770980-0">
              Kanske handlar det också om att våga satsa på skolböckerna. Vi
              har haft en rejäl satsning på datorer i skolan de senaste åren,
              men skolböckerna har fått stå tillbaka. Jag tror att det finns
              ett samband mellan att ha en trasig geografibok, en gammal samhällskunskapsbok,
              och ett ointresse för läsning av vanliga skönlitterära böcker.
              Jag tror att vi måste vara tydliga med att ge föräldrar deras
              ansvar i detta. Föräldrarna måste läsa med sina barn. Vi vet att
              läsandet går i arv. Därför har också föräldrarna tillsammans med
              skolan ett väldigt viktigt ansvar.
            </seg>
          </u>
          <note type="speaker" xml:id="i-54ca7a166f02b4af-0">
            Anf. 83 Statsrådet IBRAHIM BAYLAN (s):
          </note>
          <u who="unknown" xml:id="i-409a48d2cf2940f5-16">
            <seg xml:id="i-9ff5f82a2834f424-0">
              Herr talman! Jag tror att vi kan vara helt överens om att allt
              som händer i skolan inte bara är beroende av den direkta verksamheten
              där. Det är naturligtvis också så att hemmet har en stor betydelse
              i detta. Jag tror inte heller att det är en alltför vågad uppfattning
              att säga att det har skett väldigt mycket när det gäller unga
              människors fritid de senaste tio femton åren. Inte minst har datorn
              blivit väldigt vanlig i våra hem, med datorspel och annat som
              upptar en allt större del av inte minst pojkarnas fritid. Det
              finns tydliga undersökningar som visar att detta på sina håll
              har trängt ut boken. Jag delar uppfattningen till fullo att det
              är viktigt att vi vidtar åtgärder i den svenska skolan så att
              vi också i framtiden kan vara i världstopp när det gäller elevernas
              förmåga att läsa och förstå vad de läser.
            </seg>
            <seg xml:id="i-4b37704ef4223d42-0">
              Jag tror också att det är nödvändigt att vi har en bra diskussion
              om vad man gör hemma och faktiskt också om vad man gör på fritiden.
              Det är riktigt, som Christer Nylander säger, att vi ser att i
              de hem där man läser mycket är det naturligt nog också så att
              eleverna klarar läsförståelsen och läsförmågan på ett bra sätt.
              Jag välkomnar Folkpartiet i den diskussionen, för jag tror att
              det är nödvändigt att vi alla hjälper till att föra upp just detta
              till diskussion.
            </seg>
            <seg xml:id="i-ef28b4f397d4746c-0">
              Däremot delar jag inte alls Folkpartiets uppfattning att 14 000
              ytterligare lärare och andra specialister inte spelar någon roll,
              att de inte har någon effekt i den svenska skolan. Det är ofta
              jag hör från borgerliga företrädare, inte minst folkpartister,
              att det här med resurser inte är problemet. Den svenska skolan
              satsar väldigt mycket. Ja, visst satsar vi väldigt mycket. Men
              vi har också betydligt högre ambitioner med vår skola än vad många
              andra länder har. Vad är då slutsatsen av den borgerliga högeralliansens
              politik? Är det att skolan ska ha mindre resurser? Vi kunde ju
              se under 90-talet vad som hände när skolan faktiskt fick mindre
              resurser; när lärartätheten sjönk, när personaltätheten minskade
              i samband med storstädningen efter den borgerliga regeringens
              ekonomiska moras.
            </seg>
            <seg xml:id="i-769882a4722753d4-0">
              Jag menar att det är viktigt att vi, när vi nu har möjlighet,
              när vi har en ekonomi som fungerar väl och när vi också har egna
              resurser att satsa, ser till att det finns kompetent och välutbildad
              personal i våra skolor. Det förutsätter att vi också är beredda
              att satsa, att vi har modet att prioritera och säga: Nu gör vi
              satsningar för att öka antalet lärare och andra specialister i
              skolan. Det har vi gjort de senaste fyra åren med väldigt goda
              resultat. Vi vill fortsätta göra det också under nästa år.
            </seg>
            <seg xml:id="i-db1403deb2af455e-0">
              Jag tror också att det är viktigt att våga prioritera i olika
              skolor, för vi vet att skillnaderna är stora. Internationella
              undersökningar visar att vi fortfarande har världens mest jämlika
              skola men att skillnaderna ökar. Den typen av signaler måste vi
              ta på allvar. Det är därför väldigt viktigt för oss att vi vågar
              satsa på de elever som har det tuffast i dag, att vi vågar satsa
              rejäla resurser på att möjliggöra språkutveckling och att möjliggöra
              för eleverna att kanske kompensera för en del av det som de inte
              får i hemmet.
            </seg>
            <seg xml:id="i-432a58a194f020b0-0">
              Jag menar också, herr talman, att det är viktigt att stärka uppföljningen
              från de tidiga åren men att vi inte bara ska nöja oss med att
              stärka uppföljningen utan också knyta rätten till hjälp och stöd
              för eleverna till den här uppföljningen. Det får inte vara så
              att man nöjer sig med att konstatera att en elev har bristande
              kunskaper men inte tar nästa steg. Det är viktigt och nödvändigt
              att också dra slutsatser av den uppföljning man gör och hjälpa
              de elever som har det tufft redan på ett tidigt stadium. Där delar
              jag Christer Nylanders uppfattning: Ju tidigare desto bättre.
            </seg>
          </u>
          <note type="speaker" xml:id="i-e4efd4314b0e97f1-0">
            Anf. 84 CHRISTER NYLANDER (fp):
          </note>
          <u who="christer_nylander_f18ae3" xml:id="i-4223cde7e90fdb0f-2">
            <seg xml:id="i-68202b55c51450d1-0">
              Herr talman! Om jag börjar med det sista hoppas jag att skolministern
              tar ett snack med förskoleministern, för då kan vi faktiskt få
              en tydligare styrning också av förskolan med tydligare mål och
              en tydligare satsning på läsning och litteratur. De goda exempel
              som finns runtom i landet visar att det gör nytta.
            </seg>
            <seg xml:id="i-0ac98eb9260440cf-0">
              Jag följer den danska politiken ganska noga, och jag har märkt
              en intressant skillnad mellan den danska regeringen och den svenska
              regeringen. Det finns många skillnader, men en intressant skillnad
              tänkte jag ta upp. Det handlar om detta med lite ödmjukhet. När
              OECD visar att Sverige satsar mycket på skolan säger den svenska
              regeringen alltid: Hurra vad vi är bra!
            </seg>
            <seg xml:id="i-6bedd9cddf73f473-0">
              När den danska regeringen får samma signal från OECD att man
              ligger i topp säger man: Det är jättebra att vi satsar mycket
              pengar, men vi får ut för litet av dem.
            </seg>
            <seg xml:id="i-a8ad1dbbb1b8030d-0">
              Det är en väldigt viktig skillnad i fråga om hur man bemöter
              dessa rapporter från OECD.
            </seg>
            <seg xml:id="i-67733e2849b9571d-0">
              Mitt svar på frågan om vilka slutsatser som man drar när Riksrevisionen
              säger att man inte riktigt kan visa att de satsningar som hittills
              har gjorts har lett till bättre resultat är:
            </seg>
            <seg xml:id="i-168200dac81d690e-0">
              Nej, slutsatsen är inte att man ska satsa mindre. Slutsatsen
              är att man ska satsa rätt, att satsa på utbildade lärare, att
              satsa tidigt och att ge en läsa-, skriva- och räknagaranti under
              de allra tidigaste åren.
            </seg>
            <seg xml:id="i-b285b41bbdd8e0dd-0">
              Det är ett bekymmer att de elever som har svårt att läsa blir
              fler. Och där måste vi ha väldigt tydliga åtgärder. Men det är
              också ett bekymmer att de som läser riktigt bra blir färre, vilket
              jag tror att man också måste fundera på, alltså att de som går
              vidare till universitetet och ska plugga språk inte har de viktigaste
              grundelementen i hur ett språk är uppbyggt i sig självt. Det är
              människor som borde vara väldigt intresserade av att plugga.
            </seg>
            <seg xml:id="i-889d1f315f5c116b-0">
              När det sedan handlar om fritiden kanske datorerna är ett bekymmer.
              Jag ska inte säga någonting annat än det. Det handlar också om
              olika strategier när man läser. Men datorerna kan också vara väldigt
              bra om de används rätt för att utveckla skrivandet.
            </seg>
            <seg xml:id="i-1c84ee9070d25387-0">
              Problemet är att de stora satsningar som man har gjort på datorer
              i skolan under de senaste åren faktiskt har inneburit att man
              så att säga har trängt tillbaka skolböckerna. Jag tror att det
              är dags att satsa på skolböcker.
            </seg>
          </u>
          <note type="speaker" xml:id="i-7481347da7d332cb-0">
            Anf. 85 Statsrådet IBRAHIM BAYLAN (s):
          </note>
          <u who="unknown" xml:id="i-409a48d2cf2940f5-17">
            <seg xml:id="i-b4f3f71249151dc7-0">
              Herr talman! Det blir allt tydligare vilka skillnader som finns
              mellan den borgerliga skolpolitiken och den socialdemokratiska
              skolpolitiken.
            </seg>
            <seg xml:id="i-ae4f7c120f2dc2cc-0">
              När de borgerliga företrädarna talar om resurser låter det nästan
              alltid som när Christer Nylander nyss gjorde det det är tillräckligt,
              det är bara användningen som vi måste justera.
            </seg>
            <seg xml:id="i-f9c0920d55d99eb6-0">
              Jag menar att det är självklart att vi alltid måste se hur våra
              gemensamma resurser används och att de används effektivt. Men
              jag menar också att det faktiskt behövs mer resurser i den svenska
              skolan.
            </seg>
            <seg xml:id="i-3627fb21d33f66df-0">
              Den socialdemokratiska regeringen kommer därför att fortsätta
              att satsa på skolan. Jag tror att det också är ett viktigt besked
              till landets medborgare och till landets lärare att vi är beredda
              att göra insatser för att se till att lärarna blir fler och att
              personalen i den svenska skolan ökar.
            </seg>
            <seg xml:id="i-8039b78b07d533ef-0">
              Den borgerliga politiken tycks vara att det är tillräckligt.
              Det är bara användningen som man ska göra någonting åt.
            </seg>
            <seg xml:id="i-1b25ed905123c958-0">
              Jag kan glädja Christer Nylander med att vi också gör rejäla
              satsningar på förskolan för att just se till att eleverna får
              en god start redan från barnsben. Den satsning som inleds i år
              handlar om att se till att anställa 6 000 fler personer i den
              svenska förskolan just för att se till att det finns tillräckligt
              med resurser för att kunna hjälpa eleverna både i deras sociala
              och i deras kunskapsmässiga utveckling. Det är viktigt, och jag
              tror att det på lång sikt kommer att visa sig vara en av de viktigaste
              insatserna som vi kan göra också när det gäller grund- och gymnasieskola.
            </seg>
            <seg xml:id="i-3ce2ef48574c9f09-0">
              Men vad vi inte får glömma jag tycker tyvärr att vi alltför ofta
              gör det i de debatter som vi har om den svenska skolan är att
              det faktiskt också finns elever i Sverige som inte går nio år
              i svensk grundskola. De har inte heller gått fem år i svensk förskola.
              De kanske börjar sin skolgång i fyran, femman, sexan eller sjuan.
              Dessa elever måste vi också möta. Då räcker det inte med att säga
              att vi ska ha en garanti i år tre eftersom dessa elever aldrig
              har gått år tre.
            </seg>
          </u>
          <note xml:id="i-f484520f7e15edcd-9">
            Överläggningen var härmed avslutad.
          </note>
          <note xml:id="i-ea261c46a7bb16f4-0">
            16 § Bordläggning
          </note>
          <note xml:id="i-fe4ab4fccea1e1cc-0">
            Anmäldes och bordlades
          </note>
          <note xml:id="i-1a4b6000bcef606b-0">
            17 § Anmälan om interpellationer
          </note>
          <note xml:id="i-4de5006db311506b-0">
            Anmäldes att följande interpellationer framställts
          </note>
          <note xml:id="i-96ab9f3479cb5f88-0">
            den 28 november
          </note>
          <note xml:id="i-70be7924e125995d-0">
            Erik Ullenhag
          </note>
          <note xml:id="i-70be7924e125995d-1">
            Erik Ullenhag
          </note>
          <note xml:id="i-f1641f0c64d7e2b2-0">
            den 29 november
          </note>
          <note xml:id="i-4790ad96c2dd7c21-0">
            Roger Tiefensee
          </note>
          <note xml:id="i-8dd5c06785b0e865-0">
            Maria Larsson
          </note>
          <note xml:id="i-a520ebb742e2971f-0">
            Interpellationerna redovisas i bilaga som fogats till riksdagens
            snabbprotokoll tisdagen den 6 december.
          </note>
          <note xml:id="i-a279b7c50e1cc880-0">
            18 § Anmälan om frågor för skriftliga svar
          </note>
          <note xml:id="i-38e5c67959b0a23c-0">
            Anmäldes att följande frågor för skriftliga svar framställts
          </note>
          <note xml:id="i-f1641f0c64d7e2b2-1">
            den 29 november
          </note>
          <note xml:id="i-53f8225fff16f11d-0">
            Carl-Axel Roslund
          </note>
          <note xml:id="i-f06485b45eff50cb-0">
            Marietta de Pourbaix-Lundin
          </note>
          <note xml:id="i-7b7d40b532c1092f-0">
            Gunilla Tjernberg
          </note>
          <note xml:id="i-cedeeaf6783db557-0">
            Ragnwi Marcelind
          </note>
          <note xml:id="i-e8e58f14186846e4-0">
            Tobias Billström
          </note>
          <note xml:id="i-be4d10faa201df75-0">
            Anne-Marie Ekström
          </note>
          <note xml:id="i-94385ac9bd03113a-0">
            Peter Danielsson
          </note>
          <note xml:id="i-239db0df482857b3-0">
            Anita Sidén
          </note>
          <note xml:id="i-edce71f51b4c8940-0">
            Ulf Nilsson
          </note>
          <note xml:id="i-e8e58f14186846e4-1">
            Tobias Billström
          </note>
          <note xml:id="i-3a3cc57af6fc66f4-0">
            Frågorna redovisas i bilaga som fogats till riksdagens snabbprotokoll
            tisdagen den 6 december.
          </note>
          <note xml:id="i-d0cd3ccf6ccf2497-0">
            19 § Kammaren åtskildes kl. 20.33.
          </note>
          <note xml:id="i-291a931174eb5c96-0">
            Förhandlingarna leddes
          </note>
          <note xml:id="i-ad7094a595ab32e7-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
