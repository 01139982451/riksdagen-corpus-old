<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1999</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1999</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--9</head>
          <docDate when="1999-01-01">1999-01-01</docDate>
        </div>
      </front>
      <body>
        <div>
          <note xml:id="i-a009fb1ed7d5dd66-0">
            Det justerade protokollet beräknas utkomma om 3 veckor
          </note>
          <note xml:id="i-18d31755448649d9-0">
            ---------------------------------------------------------------------
          </note>
          <note xml:id="i-30fd7ad1b18eb7ba-0">
            1 § Val till Nordiska rådets svenska delegation
          </note>
          <note xml:id="i-37891007c638b35a-0">
            Företogs val av 20 ledamöter och 20 suppleanter till Nordiska
            rådets svenska delegation. Valberedningen hade enhälligt godkänt
            gemensamma listor för valen av ledamöter och suppleanter till
            Nordiska rådets svenska delegation.
          </note>
          <note xml:id="i-280d08bb2faaa72b-0">
            Sedan en promemoria innehållande de gemensamma listorna delats
            ut och godkänts av kammaren befanns följande personer, vilkas
            namn i här angiven ordning upptagits på respektive listor, valda
            för
          </note>
          <note xml:id="i-31018f94fd916027-0">
            1999/2000 års riksmöte:
          </note>
          <note xml:id="i-f29f987c5af32f6e-0">
            ledamöter
          </note>
          <note xml:id="i-a0a5e77493440402-0">
            Anita Johansson (s)
          </note>
          <note xml:id="i-f9b58cd47d4dd0e0-0">
            Gun Hellsvik (m)
          </note>
          <note xml:id="i-bbbab793c1f76465-0">
            Reynoldh Furustrand (s)
          </note>
          <note xml:id="i-0f8ab170515bf882-0">
            Kaj Larsson (s)
          </note>
          <note xml:id="i-e06bb0aecabe47c8-0">
            Charlotta L Bjälkebring (v)
          </note>
          <note xml:id="i-c06dffcba627228c-0">
            Jan Erik Ågren (kd)
          </note>
          <note xml:id="i-be729eb0e7b7dd29-0">
            Chris Heister (m)
          </note>
          <note xml:id="i-102f720507aa55c1-0">
            Margareta Israelsson (s)
          </note>
          <note xml:id="i-0224f72e0ed6846e-0">
            Lars Hjertén (m)
          </note>
          <note xml:id="i-c241a981ad10e293-0">
            Eva Johansson (s)
          </note>
          <note xml:id="i-b02cf7f86a2a627b-0">
            Per Erik Granström (s)
          </note>
          <note xml:id="i-befccec1526b6556-0">
            Lennart Gustavsson (v)
          </note>
          <note xml:id="i-b59a1b8f0f3b32c3-0">
            Ragnwi Marcelind (kd)
          </note>
          <note xml:id="i-9d34a6aeaea2b15b-0">
            Christel Anderberg (m)
          </note>
          <note xml:id="i-e9edd07249f35192-0">
            Åke Gustavsson (s)
          </note>
          <note xml:id="i-0b181b44988f4cc4-0">
            Lennart Dahléus (c)
          </note>
          <note xml:id="i-444613479d13eec1-0">
            Elver Jonsson (fp)
          </note>
          <note xml:id="i-0cba17a4f7e16c42-0">
            Sten Tolgfors (m)
          </note>
          <note xml:id="i-b76e12c7edb69efb-0">
            Ann-Marie Fagerström (s)
          </note>
          <note xml:id="i-356d83b5232665df-0">
            Matz Hammarström (mp)
          </note>
          <note xml:id="i-81bc8c3f315cadca-0">
            suppleanter
          </note>
          <note xml:id="i-65611c39a47e8da2-0">
            Sven Hulterström (s)
          </note>
          <note xml:id="i-c4fd4e32a4e4cc05-0">
            Bo Lundgren (m)
          </note>
          <note xml:id="i-9bbc8403b9331fdb-0">
            Sinikka Bohlin (s)
          </note>
          <note xml:id="i-c632e6675d314753-0">
            Urban Ahlin (s)
          </note>
          <note xml:id="i-d8d2e47fe1e99e9a-0">
            Jonas Ringqvist (v)
          </note>
          <note xml:id="i-47d57d76780da0eb-0">
            Gunilla Tjernberg (kd)
          </note>
          <note xml:id="i-7115c07df931fee9-0">
            Kent Olsson (m)
          </note>
          <note xml:id="i-29e74605282e4e28-0">
            Kjell Nordström (s)
          </note>
          <note xml:id="i-6c92103a4bb8a938-0">
            Carl Fredrik Graf (m)
          </note>
          <note xml:id="i-514b043fb73f8655-0">
            Karin Olsson (s)
          </note>
          <note xml:id="i-e1a43c06e310aea5-0">
            Berndt Sköldestig (s)
          </note>
          <note xml:id="i-e066dc192fd5c36f-0">
            Claes Stockhaus (v)
          </note>
          <note xml:id="i-7575d6c0aadfe896-0">
            Alf Svensson (kd)
          </note>
          <note xml:id="i-cbfd608b915757eb-0">
            Birgitta Wistrand (m)
          </note>
          <note xml:id="i-b1c53882d7422d9d-0">
            Kristina Zackrisson (s)
          </note>
          <note xml:id="i-db405a9ac6e02164-0">
            Marianne Andersson (c)
          </note>
          <note xml:id="i-0b498626de09eb62-0">
            Lars Leijonborg (fp)
          </note>
          <note xml:id="i-663527ffbbffd3bb-0">
            Göran Lennmarker (m)
          </note>
          <note xml:id="i-0883dea2b23d9653-0">
            Annika Nilsson (s)
          </note>
          <note xml:id="i-64f35f638f807951-0">
            Ewa Larsson (mp)
          </note>
          <note xml:id="i-be9cd6b6e19f60a6-0">
            2 § Utökning av antalet suppleanter i konstitutionsutskottet
          </note>
          <note xml:id="i-a25053efb644c911-0">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i konstitutionsutskottet skulle
            utökas från 20 till
          </note>
          <note xml:id="i-38c29abfde33b76d-0">
            21.
          </note>
          <note xml:id="i-15a36949e53b377e-0">
            Kammaren medgav denna utökning.
          </note>
          <note xml:id="i-d6d5845327429856-0">
            3 § Val av extra suppleant i konstitutionsutskottet
          </note>
          <note xml:id="i-f13e2b7eee58647b-0">
            Företogs val av extra suppleant i konstitutionsutskottet.
          </note>
          <note xml:id="i-03fe93ebf848d1d3-0">
            Kammaren valde i enlighet med valberedningens förslag till
          </note>
          <note xml:id="i-6978bf17ea9c02cb-0">
            suppleant i konstitutionsutskottet
          </note>
          <note xml:id="i-a4eb5c775f01890a-0">
            Bo Könberg (fp)
          </note>
          <note xml:id="i-547823f41a0a0c0b-0">
            4 § Aktuell debatt: Situationen inom domstolsväsendet
          </note>
          <note type="speaker" xml:id="i-f9f6af9551214b44-0">
            Anf. 1 GUN HELLSVIK (m):
          </note>
          <u who="gun_hellsvik_f11481" xml:id="i-d0686de92bf3097f-0">
            <seg xml:id="i-7e6e76fab0c31a8c-0">
              Fru talman! Den svenska domarkåren kan inte anklagas för att
              vara grälsjuk eller vårdslös med orden.
            </seg>
            <seg xml:id="i-de96aa27122d7481-0">
              Domarna utgör en yrkeskår som lojalt medverkar till att uppfylla
              lagstiftarens och regeringens mål oberoende av om dessa gäller
              lagstiftning eller organisatoriska förändringar.
            </seg>
            <seg xml:id="i-d1e11b612aecab62-0">
              Mot den bakgrunden är det närmast sensationellt att Högsta domstolens
              ordförande, landets hovrättspresidenter, Sveriges domarförbund
              och enskilda lagmän ger sig ut i den offentliga debatten och inte
              bara varnar för att rättssäkerheten i våra domstolar är i fara,
              utan också riktar skarp kritik mot regeringens och Domstolsverkets
              sätt att driva på såväl förändringsprocessen som budgetprocessen.
            </seg>
            <seg xml:id="i-e10d0f7acf2f0c9c-0">
              Ett genomgående tema i domarnas kritik gäller formerna för den
              nu pågående förändringsprocessen inom domstolsväsendet. Förändringsarbetet
              drivs på utan att riksdagen har fått ta ställning till någon genomarbetad
              plan med regeringens mål och syfte med förändringen. I debatten
              har vidare gjorts gällande att förändringsarbetet, som bl.a. lett
              till nedläggning och sammanslagning av domstolar, är tveksamt
              från konstitutionella utgångspunkter. Domstolarnas självständighet
              och oberoende är skyddade i grundlagen, och domstolarnas verksamhet
              ska varken kunna kommenderas eller ledas på samma sätt som andra
              myndigheters verksamheter.
            </seg>
            <seg xml:id="i-df7e065bed6071a5-0">
              Den andra principiellt viktiga frågan med anledning av det pågående
              förändringsarbetet rör riksdagen, som har sidsteppats av regeringen
              i frågan om hur domstolarnas framtida yttre organisation ska se
              ut. För att bringa klarhet i vilka planer regeringen har med förändringsarbetet
              och vilka rationaliseringsvinster som åsyftas bör regeringen för
              riksdagen redovisa en övergripande plan för reformeringen av domstolsväsendet.
              Vi saknar en sedvanlig riksdagsbehandling, så att även riksdagens
              ledamöter får komma till tals och fatta beslut i denna för medborgarna
              så viktiga fråga.
            </seg>
          </u>
          <note xml:id="i-e86a39d5b103905f-0">
            Anf. 2 Justitieminister LAILA FREI-
          </note>
          <note type="speaker" xml:id="i-7ff78508add82ff4-0">
            VALDS (s):
          </note>
          <u who="unknown" xml:id="i-e4aead6edfb59191-0">
            <seg xml:id="i-98738bb41e2e7ddf-0">
              Fru talman! Rättsväsendet är en av hörnstenarna i en demokrati.
              I Sverige har vi ett rättsväsende som fungerar så väl att de flesta
              medborgarna inte reflekterar över dess betydelse för demokratin.
              Men det innebär inte att vi kan slå oss till ro. Rättsväsendet
              måste ständigt utvecklas så att det motsvarar medborgarnas förväntningar
              och berättigade krav. Det är angeläget att medborgarnas förtroende
              för rättsväsendet kan bibehållas och stärkas ytterligare. Att
              reformera rättsväsendet och det som är föremål för dagens debatt,
              dvs. domstolsväsendet, är en svår uppgift.
            </seg>
            <seg xml:id="i-9fe09fbe1166016e-0">
              Samtidigt som vi måste respektera domstolarnas och domarnas konstitutionella
              särställning, får vi inte undandra oss ansvaret för viktiga frågor
              som rör t.ex.
            </seg>
            <seg xml:id="i-fc985f04842114de-0">
              kompetens, effektivitet och handläggningstider. Det är frågor
              som är av grundläggande betydelse för medborgarnas förtroende.
            </seg>
            <seg xml:id="i-c2c5c90cf28487b9-0">
              Jag välkomnar därför dagens debatt. Det är ett ämne som förtjänar
              en framskjuten plats i det offentliga samtalet. Jag vill ta tillfället
              i akt att ge min syn på de krav ett framtida domstolsväsende måste
              vara rustat att möta. Förhoppningsvis kan vi här finna en gemensam
              plattform att utgå från när vi sedan diskuterar hur domstolsväsendet
              ska vara utformat.
            </seg>
            <seg xml:id="i-37f76af3f102bcf5-0">
              I den konstitutionella debatten, både nationellt och internationellt,
              talas det om politikens judikalisering eller judifiering, dvs.
              att domstolarna får mer makt på de valda politiska organens bekostnad.
              Delvis är det här en konsekvens av att de enskilda medborgarna
              getts ökade möjligheter att i våra domstolar få prövat hur politiska
              beslut överensstämmer med Europarätten.
            </seg>
            <seg xml:id="i-130d0d9fddd4b955-0">
              Vi kan nog slå fast att tendensen med ökad makt för domstolarna
              är ett faktum, och att ett skäl är de politiska besluten om medlemskapet
              i EU och Europakonventionens införlivande med svensk lag. Domstolarna
              har alltså fått ett ökat inflytande. Därmed har de också fått
              ett större ansvar. Det är vår uppgift som politiker att se till
              att varje domstol i vårt land är rustad för att klara det ansvaret
              och utöva den legitima makt som bl.a. Europarätten ger dem. Detta
              ställer självfallet mycket stora krav.
            </seg>
            <seg xml:id="i-41773f26643f0559-0">
              Samtidigt som kraven på domstolarna har ökat från ett konstitutionellt
              perspektiv, har de också ökat från de mer traditionella perspektiven.
              Många domare säger att de mål de har att hantera har blivit svårare
              och tyngre. Det gäller såväl civilmål, brottmål som förvaltningsmål.
              Det kan bl.a. bero på svårare kriminalitet och mer komplexa affärsförhållanden.
              Men jag tror att det finns ytterligare en dimension som gör målen
              mer svårbedömda, nämligen att vår kunskap förbättras, t.ex. om
              olika brott. Det kan låta som en paradox att förbättrad kunskap
              gör saker mer svårbedömda, men jag ska ge några exempel på vad
              jag menar.
            </seg>
            <seg xml:id="i-a1761e8f357e7165-0">
              Övergrepp mot barn, ofta med sexuella inslag, är oerhört komplicerade
              att utreda och besluta i. Kunskapen om barns reaktioner och sätt
              att uttrycka sig utvecklas ständigt. Våld mot kvinnor är också
              en brottskategori där kunskapen om människors beteende ökar och
              i många fall är avgörande för den slutliga bedömningen av frågan.
            </seg>
            <seg xml:id="i-7e3216c8f61a761e-0">
              De komplicerade vårdnadstvisterna är exempel utanför brottmålsområdet.
              Vår ökade kunskap gör alltså att verkligheten ter sig mer mångfasetterad
              och därmed mer svårbedömd. De som ska döma i dessa mål måste ges
              möjlighet att följa med i den kunskapsutveckling som hela tiden
              sker för att kunna göra riktiga bedömningar.
            </seg>
            <seg xml:id="i-7754f2a9ba490be8-0">
              En tredje faktor som påverkar dagens domstolsväsende är de allt
              högre krav allmänheten, dvs. medborgarna, ställer. Domstolarna,
              liksom andra myndigheter, förutsätts ge en service av högsta kvalitet.
              Den tekniska utvecklingen har fört med sig att medborgarna förväntar
              sig snabba svar från de myndigheter de kommer i kontakt med. Då
              är det inte acceptabelt att få vänta på besked, ibland i flera
              år. Förfaranderegler och organisation måste därför utformas så
              att även domstolarna kan använda moderna arbetsformer och ny teknik
              för att leva upp till kraven på snabbhet och effektivitet. Den
              tiden är förbi när medborgarna såg domstolarna som auktoriteter
              som inte fick ifrågasättas.
            </seg>
            <seg xml:id="i-963279b4aac87951-0">
              Fru talman! Jag vill understryka att jag har ett stort förtroende
              för den domarkår vi har och den kompetens som den besitter. Jag
              har goda skäl för att ha det. Men vi kan inte begära det orimliga.
              Ingen kan mäkta med att fördjupa sig i, och få rutin på, att klara
              av brott mot barn och kvinnor, vårdnadstvister, svåra skatteupplägg,
              avancerad IT-brottslighet, invecklade affärstransaktioner och
              mycket annat och ovanpå allt detta beakta Europarättens vittförgrenade
              inflytande. Andra aktörer inom rättsväsendet har redan dragit
              slutsatsen att en hög kompetens inom olika områden kräver specialisering;
              det gäller naturligtvis advokater, men också inom åklagarväsendet
              förekommer en långt driven specialisering.
            </seg>
            <seg xml:id="i-cc58a5b41cfa786b-0">
              Fru talman! Jag hoppas och tror att vi oavsett politisk färg
              är överens så här långt. Är vi det, har vi en gemensam plattform
              för att bygga vidare på ett domstolsväsende för 2000-talet, som
              fullföljer en tradition med ett domstolsväsende som motsvarar
              medborgarnas högt ställda krav på kvalitet och rättssäkerhet.
            </seg>
            <seg xml:id="i-ee7db94d0c730c46-0">
              Det är mot den bakgrund jag nu har tecknat som regeringen har
              intensifierat den mer eller mindre ständigt pågående reformeringen
              av domstolsväsendet. Men reformarbetet är också nödvändigt om
              vi ska kunna skapa rimliga artbetsförhållanden för domare och
              annan domstolspersonal som arbetar i våra domstolar.
            </seg>
            <seg xml:id="i-0bc7ca9a1f9eb152-0">
              Även domstolarnas resurser - behov och fördelning - samt effektivitet
              behöver ses över. När domstolsväsendet granskats har resursanvändningen
              delvis ifrågasatts. På sina håll överensstämmer inte arbetsbördan
              med tilldelade resurser. Trots en i många fall hängiven arbetsinsats
              av all personal växer balanserna i en del domstolar, medan andra
              har en överkapacitet. Det är inte acceptabelt.
            </seg>
            <seg xml:id="i-4d96a935a78624b2-0">
              Men ett bättre resursutnyttjande räcker inte. I
            </seg>
            <seg xml:id="i-4f49e15aa5952920-0">
              varje fall övergångsvis behövs ett resurstillskott, och därför
              föreslår regeringen i budgetpropositionen en viss höjning av anslaget
              till domstolarna. Det finns de som tycker att höjningen skulle
              ha varit större, men det är min bestämda uppfattning att det inte
              går att köpa sig rättssäkerhet i en delvis omodern organisation.
              Pengar kan inte ersätta brister i organisationsoch arbetsformer.
              Regeringen uttalar dock i årets budgetproposition att den har
              för avsikt att återkomma till riksdagen när det gäller vilka ytterligare
              resursförstärkningar som behövs för att man ska kunna fullfölja
              statsmakternas intentioner bl.a. när det gäller att fullfölja
              reformarbetet inom domstolsväsendet.
            </seg>
            <seg xml:id="i-ce917db20d44bd89-0">
              För att finna formerna för framtidens domstolsväsende pågår nu
              diskussioner mellan olika domstolar och Domstolsverket, i flera
              fall på domstolschefernas egna initiativ. Jag redogjorde för det
              i ett interpellationssvar för två dagar sedan. En lösning som
              övervägs är att göra domkretsarna i en region större, men samtidigt
              bibehålla domstolsverksamhet vid de nuvarande tingsrätterna. En
              gemensam domkrets för flera domstolar möjliggör att mål specialiseras
              till vissa enheter, samtidigt som det stora flertalet mål av mer
              normalt slag även fortsättningsvis handläggs vid de nuvarande
              enheterna. Det innebär bl.a. att när domstolarna är belägna i
              närheten av varandra kan målen fördelas till den domstolsenhet
              som har den särskilda kompetensen, utan att det får negativa konsekvenser
              för medborgarna när det gäller tillgänglighet.
            </seg>
            <seg xml:id="i-8484b0cda300fa2e-0">
              När det å andra sidan gäller domstolar med speciella geografiska
              förhållanden kan i stället de domare som har särskild kompetens
              tillfälligt förstärka den domstol som har behov av det.
            </seg>
            <seg xml:id="i-0715ea1903c8aafa-0">
              Det här utesluter dock inte att det i ett antal fall, där det
              är tätt mellan domstolarna och där målunderlaget är alltför litet
              för att skapa bärkraftiga domstolsenheter, kan finnas behov av
              att lägga samman en domstol med en annan, intilliggande domstol.
            </seg>
            <seg xml:id="i-a7b85b0343f0aba3-0">
              Dessa frågor är svåra att hantera, och många intressen berörs
              av dem, ibland motstridiga. Men det får inte hindra att vi går
              vidare med det reformarbete som är nödvändigt för att domstolsväsendet
              ska erbjuda goda arbetsförhållanden och kunna möta de krav som
              ställs på det.
            </seg>
            <seg xml:id="i-baddcad4f9541a05-0">
              Fru talman! Vi måste säkerställa att vi har ett domstolsväsende
              som svarar mot de allra högst ställda kraven på rättssäkerhet
              och kvalitet, samtidigt som vi också förmår attrahera de allra
              skickligaste juristerna. Jag ser det som en av mina viktigaste
              uppgifter att säkerställa att domstolsväsendet kan motsvara dessa
              krav också när vi gått in i nästa årtusende.
            </seg>
          </u>
          <note type="speaker" xml:id="i-6326b84c50cf509d-0">
            Anf. 3 GUN HELLSVIK (m):
          </note>
          <u who="gun_hellsvik_f11481" next="cont" xml:id="i-0fa12101ba20ba18-0">
            <seg xml:id="i-946dd060172d4e9e-0">
              Fru talman! Jag vill börja med att ge några exempel som grund
              för den stora oro jag känner för utvecklingen inom domstolsväsendet.
            </seg>
          </u>
          <note xml:id="i-eecd81ec47dae1e9-0">
            Enligt Domstolsverkets generaldirektör, Stefan
          </note>
          <u who="gun_hellsvik_f11481" prev="cont" xml:id="i-4f5a73f4437d4b6f-0">
            <seg xml:id="i-d32c102ed186756b-0">
              Strömberg, utgör domstolarna en ålderdomlig miljö, med undantag
              för Hovrätten i Malmö, som enligt
            </seg>
            <seg xml:id="i-ea755ac496dd9869-0">
              Strömberg har gjort en del och har en optimal organisation. Detta
              framkom vid en domstolsdebatt som
            </seg>
            <seg xml:id="i-0428fd9d0fd4ee27-0">
              Stefan Strömberg nyligen deltog i. Jag tycker att hans uttalande
              blir intressant när man ställer det mot en skrivelse från hovrättspresidenten
              vid samma hovrätt.
            </seg>
            <seg xml:id="i-8a26185ce384f09d-0">
              I denna utvecklar presidenten sina tankar kring budgetprocessen,
              och han skriver "att det torde bli nödvändigt att anslag till
              domstolarna läggs på en permanent högre nivå än den nuvarande
              till undvikande av allvarliga negativa konsekvenser för den dömande
              verksamheten". Min slutsats av dessa båda uttalanden blir att
              om man anser att Hovrätten i Malmö är en förebild och ett föredöme,
              borde man rimligen också ta fasta på vad presidenten påpekar rörande
              riskerna med den förda politiken.
            </seg>
            <seg xml:id="i-00dce804a5b036c4-0">
              Lagmannen vid Tingsrätten i Lycksele, som precis som andra domstolsföreträdare
              haft i uppdrag att visa hur han ska genomföra besparingar på sin
              domstol - i hans fall med 400 000 kr - skriver till Justitiedepartementet
              att om han tvingas spara dessa 400 000 kr kan rättssäkerheten
              i dömandet inte längre garanteras utan då är det bättre att domstolen
              läggs ned. Är det meningen att domstolarna ska svältas ut?
            </seg>
            <seg xml:id="i-ff3b0a1b6bb87232-0">
              För ett par år sedan blev två domare fällda för tjänstefel av
              Högsta domstolen. Domstolen konstaterade att straff inte borde
              utdömas, eftersom domarnas arbetssituation var sådan att det var
              ursäktligt att de gjort fel. Min slutsats av HD:s domar är att
              rättssäkerheten är i allvarlig fara när arbetssituationen är sådan
              att våra domare inte längre har tid att tänka.
            </seg>
            <seg xml:id="i-a5f02df313f46db4-0">
              Vid flera tillfällen har vi nu sett exempel på hur lagmanstjänster
              vakantsätts när innehavaren pensioneras eller av annat skäl lämnar
              tingsrätten. Vi har också sett exempel på hur dessa vakantsättningar
              efter ett tag resulterar i sammanslagning med annan tingsrätt.
              Är det lagmannens ålder som ska avgöra en tingsrätts framtid?
              Vore det inte rimligare att först analysera hur domstolsväsendets
              organisation ska se ut för att nå största möjliga rättssäkerhet?
            </seg>
            <seg xml:id="i-eb639e1203106aa4-0">
              Ordföranden i Högsta domstolen skrev i en debattartikel den 13
              september att de besparingar som domstolen ålagts under de kommande
              tre åren kommer att medföra en högst reducerad verksamhet med
              längre handläggningstider. Han betecknade denna utveckling som
              en ren katastrof. Vidare skrev han att han hade informerat justitieministern
              utan att få något stöd. Nu hoppas han att det finns ansvarskännande
              personer som inser vad som håller på att ske och som inte vill
              medverka till de drastiska nedskärningar som är på gång. Vidare
              skriver han: "Om dessa" - dvs.
            </seg>
            <seg xml:id="i-24b4d863146d02a3-0">
              besparingarna - "genomförs, kommer ansvaret att vila tungt på
              dem som medverkat till dem eller som inte motsatt sig dem." Är
              justitieministern beredd att ta detta ansvar?
            </seg>
            <seg xml:id="i-bd1058918fce6b1d-0">
              Fru talman! Ett fungerande rättsväsende är grundförutsättningen
              för rättssäkerhet och rättstrygghet.
            </seg>
            <seg xml:id="i-e5c6ad2398d1f0bd-0">
              Därför får domstolarna inte bli försökskaniner, som de är just
              nu. Jag är övertygad om att alla partier är medvetna om att domstolsväsendet
              behöver reformeras för att kunna möta framtidens krav på ett bra
              sätt.
            </seg>
            <seg xml:id="i-618f7e2e4c70ea48-0">
              Men vi vet att det för att man ska gå i land med ett sådant projekt
              också behövs klart angivna mål, så att berörd personal vet vad
              som gäller. Att döma av den kritik som framförts från domarkåren
              tycks inte denna grundläggande förutsättning vara uppfylld. Man
              efterfrågar en övergripande plan för reformeringen, och man vill
              veta efter vilka principer domstolsväsendets yttre organisation
              ska förändras.
            </seg>
            <seg xml:id="i-2a2b83e95e043445-0">
              För ett helhjärtat engagemang från domstolspersonalen krävs därför
              att departementet och Domstolsverket klargör hur stora rationaliseringsvinster
              man åsyftar, genom vilka åtgärder de ska åstadkommas, vilka beslut
              som krävs, vilka resurser som ska användas för ändamålet, tidsplan
              för genomförandet osv. I dag saknar inte bara personalen svar
              på dessa frågor utan även riksdagen. Jag tror att det vore välgörande
              för alla inblandade om riksdagen fick en chans att ordentligt
              ta del av Justitiedepartementets planer för domstolsväsendet.
            </seg>
            <seg xml:id="i-8fc36efcbe8af793-0">
              Fru talman! Jag har tre förslag som riksdagen och domstolsväsendet
              vore betjänta av och som jag gärna vill höra justitieministern
              kommentera:
            </seg>
            <seg xml:id="i-3ba81afc5df9b3d5-0">
              1. Regeringen bör redovisa en övergripande plan för reformeringen
              av domstolsväsendet. Den bör innehålla förslag till principer
              för den yttre organisationen.
            </seg>
            <seg xml:id="i-26d385b5046abdeb-0">
              2. Budgeten för domstolarna bör utformas så att domstolarna kan
              bedriva arbetet på nuvarande villkor intill dess ett reformerat
              domstolsväsende föreligger.
            </seg>
            <seg xml:id="i-b8676fa6f40193a0-0">
              3. Regeringen bör omgående göra en studie av domstolsadministrationen
              och planerna på förändring i
            </seg>
            <seg xml:id="i-b47cc5aa379f9b04-0">
              Danmark och Norge, där man lyckats balansera domstolarnas självständighet
              med kravet på kostnadseffektivitet.
            </seg>
          </u>
          <note type="speaker" xml:id="i-33361de3f02b6c7b-0">
            Anf. 4 ALICE ÅSTRÖM (v):
          </note>
          <u who="alice_astrom_9456f2" xml:id="i-8620016d0f1bbfe0-0">
            <seg xml:id="i-6c8a3d4f4b319fdd-0">
              Fru talman! Det här är en viktig debatt, som handlar om domstolsväsendet.
              Domstolens betydelse i rättskedjan kan aldrig underskattas. Domstolarnas
              självständiga ställning får aldrig hotas. Men samtidigt måste
              vi se att också domstolsväsendet måste anpassa sig i en modern
              tid. Domstolsväsendet måste också anpassa sig till de förändrade
              krav på verksamheten som ställs.
            </seg>
            <seg xml:id="i-d2b7d138afa5c55d-0">
              Justitieministern tog upp en del exempel på de förändrade krav
              och de förändrade villkor som vi lever under i dag, som har betydelse
              för domstolsväsendets utformning. Men det allra viktigaste kravet,
              som vi aldrig får ge avkall på, är kravet på rättssäkerhet. Alla
              medborgare i Sverige ska kunna vara garanterade att rättssäkerheten
              är hundraprocentig när man hamnar i en domstol.
            </seg>
            <seg xml:id="i-43d1794e092e87c4-0">
              Det finns de, fru talman, som i debatterna om rättssäkerhet enbart
              vill koncentrera sig på frågan om budget, om kostnader och om
              det antal kronor och ören man har. Men tyvärr är det inte så enkelt
              att det bara är med budgetanslag som vi kan garantera ett rättssäkert
              domstolsväsende, utan det handlar mycket om i vilken arbetsmiljö
              och under vilka förhållanden som man skall arbeta inom domstolsväsendet.
            </seg>
            <seg xml:id="i-99801b07c60dc92b-0">
              Fru talman! Det har under de senaste åren genomdrivits ett par
              utredningar när det gäller domstolsväsendets framtid, där just
              dessa förändringsaspekter har funnits med. Men det har också funnits
              en oförmåga hos de politiska partierna att våga ta stegen till
              en förändrad organisation. Att det har saknats politiskt mod och
              att det har funnits en politisk feghet har varit tragiskt.
            </seg>
            <seg xml:id="i-1c039a0ed78f9dc6-0">
              I dag har vi snarare en utveckling där man inom domstolsväsendet
              självt, inom domarkåren och bland de civilanställda inom domstolsväsendet
              ser behovet av förändring. Det pågår i dag en process underifrån.
            </seg>
            <seg xml:id="i-4bca746220f10607-0">
              Fru talman! Precis som Gun Hellsvik sade finns det en fara i
              att bedriva ett förändringsarbete i projektform. Det finns inte
              riktigt klara och tydliga riktlinjer för vart man är på väg. Samtidigt
              är det oerhört viktigt att vi nu tar till vara den kraft och den
              vilja till förändring som finns, men det är en svår balansgång.
            </seg>
            <seg xml:id="i-6780782eda6c06be-0">
              Nu är det viktigt att vi också tar ett politiskt ansvar, att
              vi ser de förändrade kraven och att vi vågar medverka till de
              förändringar som behövs. När vi tar det ansvaret är det också
              viktigt att vi får en chans att debattera det. I det fallet tycker
              jag att det vore viktigt att mer genomgripande diskutera en plan.
              Vänsterpartiet ser oerhört positivt på de tankar om förändringsarbetet
              som justitieministern presenterar. Debatten kommer att gå vidare.
              Men vi måste också ta ett ansvar - det politiska ansvaret - för
              de krav som vi ställer.
            </seg>
            <seg xml:id="i-13385046ee5719c7-0">
              Jag och flera med mig från alla partier har i debatt efter debatt
              här i kammaren sagt att man nu måste förbättra sig inom domstolarna.
              Man måste förbättra sig inom rättsväsendet. Åklagare måste ha
              bättre kunskaper. Domstolarna måste ha bättre kunskaper.
            </seg>
            <seg xml:id="i-db8066c5a18ebec3-0">
              De måste bli bättre på att handskas med mål som handlar om sexuella
              övergrepp på barn. De måste bli bättre på att handskas med mål
              som handlar om våld mot kvinnor. De måste vidareutbilda sig. De
              måste skaffa sig kunskap. Men vi har inte tagit det politiska
              ansvaret och sett till att vi har en domstolsorganisation som
              är anpassad till de krav som vi ställer.
            </seg>
            <seg xml:id="i-37702c8d2d93b304-0">
              Fru talman! Vi från Vänsterpartiet ser att det behöver ske en
              utveckling inom domstolsväsendet, och vi är mycket väl medvetna
              om att det kommer att innebära att en del av de mindre tingsrätterna
              i Sverige kommer att läggas ned. Men det är en nödvändig förändring
              för att vi ska kunna garantera rättssäkerheten och för att vi
              ska kunna garantera medborgarna ett domstolsväsende som är anpassat
              till de krav som ställs.
            </seg>
            <seg xml:id="i-0cb15c6d422c7828-0">
              Det är också oerhört viktigt, fru talman, att man inte gör sig
              av med alla civilanställda när man genomför denna förändring,
              som man gjorde inom åklagarväsendet och inom polisväsendet. Man
              ska inte göra sig av med domarsekreterarna med deras oerhörda
              kompetens. Det är viktigt att man i förändringsarbetet nu i stället
              utvecklar dem och ger dem möjlighet till mer kompetenta uppgifter
              så att de kan gå vidare i utvecklingen, så att vi får en personalbalans
              inom domstolsväsendet i framtiden. Alla personalkategorier ska
              ha plats och utrymme, och alla ska kunna delta i den förändringsprocess
              som är i gång.
            </seg>
          </u>
          <note type="speaker" xml:id="i-ed63e82c90dc4aca-0">
            Anf. 5 ROLF ÅBJÖRNSSON (kd):
          </note>
          <u who="rolf_abjornsson_bf9581" xml:id="i-e5811afe604d48d5-0">
            <seg xml:id="i-0ecd9b6f9554c0e1-0">
              Fru talman! I vårt demokratiska samhälle är domstolarnas rättsskipande
              verksamhet mycket viktig.
            </seg>
            <seg xml:id="i-4ea7423f8b17ed8e-0">
              Domstolarnas uppgift är att handlägga mål och ärenden på ett
              rättssäkert och effektivt sätt och att avkunna dom inom rimlig
              tid. Rent allmänt gäller att domstolarnas dömande verksamhet inte
              sker tillräckligt snabbt. Genomströmningstiden för mål och ärenden
              måste ökas märkbart. Kvaliteten på avgörandena kan även i vissa
              fall ifrågasättas.
            </seg>
            <seg xml:id="i-c243f7d54482659f-0">
              För att vi ska kunna öka domstolarnas ändamålsenliga uppgift
              i samhället krävs att de allmänna domstolarna slås ihop med förvaltningsdomstolarna.
              Då erhålls ett kvalitetsmässigt enhetligt rättsliv med lokal förankring.
            </seg>
            <seg xml:id="i-d063a970ef522b08-0">
              Att som regeringen nu gör under hand vidta åtgärder som faktiskt
              medför att de mindre tingsrätterna svälts ut är ej acceptabelt.
              Inte heller kan konstlade lösningar accepteras med gemensam lagman
              för flera tingsrätter, och inte heller tanken att domkretsen utvidgas
              väsentligt och att nuvarande tingsrätter behålls som partiella
              verksamhetsorter.
            </seg>
            <seg xml:id="i-a96dbbd3e7f36d14-0">
              Att inskränka antalet tingsrätter som har inskrivningsmyndighet
              och att överföra inregistrering av bouppteckningar till skattemyndigheterna
              är inte heller lämpligt. Verksamheterna fungerar väl i dag och
              innefattar ett värdefullt inslag som underlag för tingsrätternas
              kompetens. Därutöver skapar förfarandet en stor tilltro till inskrivningsväsendet,
              och inregistrering av bouppteckningar sker på ett kvalificerat
              och kompetent sätt, med inslag av närhet och tillgänglighet till
              gagn för den rättssökande allmänheten.
            </seg>
            <seg xml:id="i-67dae88161b39c3d-0">
              Fru talman! Det är viktigt att inse att det väsentliga inslaget
              i dömande verksamhet är förhandlingarna inför domstol och överläggningen
              till dom. IT-stödet är värdefullt men innefattar inte någon större
              kostnadsbesparing. Det är emellertid viktigt med inslag av administrativ
              personal som frigör domarna från juridiska uppdrag.
            </seg>
            <seg xml:id="i-df750b5c8b30dbbe-0">
              Regeringens budgetproposition innehåller ingenting av det mest
              besvärande inslaget i dag, nämligen det stora inslaget av inställda
              huvudförhandlingar.
            </seg>
            <seg xml:id="i-18d9cfa8dd9f54f8-0">
              Det måste åtgärdas genom att delgivningsförfarandet privatiseras
              genom enskilda auktoriserade stämningsmän och att effektiva åtgärder
              vidtas mot dem som obstruerar det rättsliga förfarandet genom
              att inte inställa sig till rättegångsförhandling. Givetvis kan
              dessa förhållanden inte åtgärdas genom att man ger avkall på fundamentala
              processuella principer som muntlighet, koncentration och omedelbarhet.
            </seg>
            <seg xml:id="i-b6ba7f134e177e78-0">
              Det är viktigt att framhålla att en utvecklad stat alltid måste
              ha ekonomi för att upprätthålla ett väl fungerande domstolsväsende
              som är ett oavvisligt inslag i en rättsstat. Att skipa rätt kräver
              tid för överväganden, vilket kommer till uttryck i den gamla domarregeln:
              "Domaren skall icke vara för hastig till att döma, förrän han
              saken väl begrundat haver, ty en hastig dom är sällan god och
              rätt."
            </seg>
            <seg xml:id="i-f7c004ecc4aea7a8-0">
              Enkla och kontrollerbara ekonomiska kriterier går ej att applicera
              på domstolsväsendet. Övergripande krav kan endast vara att domstolarna
              självständigt ska skipa rätt av hög kvalitet inom rimlig tid.
              Verksamheten har alltså anspråk på de ekonomiska resurser som
              erfordras för dessa mål.
            </seg>
            <seg xml:id="i-1668928b591d2898-0">
              Fru talman! Jag skulle vilja fråga justitieministern några saker.
              Det kan inte vara lätt för justitieministern att stå till svars
              för allt som ifrågasätts. Därför ska jag inskränka mig till några
              konkreta ting.
            </seg>
            <seg xml:id="i-51f341f9b83f357e-0">
              Först och främst säger justitieministern i sitt inlägg att domstolsväsendet
              behöver en ekonomisk förstärkning. Det finns också med i budgeten.
              Varför håller man då fortfarande på med nedskärningar inom domstolarna?
              Jag hörde t.ex. häromdagen att två justitierådstjänster inte skulle
              besättas. Det skulle vara betingat av tidigare besparingskrav.
              Det låter illavarslande.
            </seg>
            <seg xml:id="i-fa10d2f24202dde4-0">
              Sedan undrar jag över detta med att det ska vara en lagman och
              två tingsrätter. Är det verkligen lagligt? Justitieministerns
              uppfattning är naturligtvis att det är det. Men det står väl ändå
              i rättegångsbalken att en tingsrätt ska ledas av en lagman? Jag
              sätter ett litet frågetecken för om man verkligen kan göra på
              det här viset.
            </seg>
            <seg xml:id="i-54ab02239282bbe8-0">
              När det gäller den demokratiska processen kring hur många tingsrätter
              vi ska ha har riksdagen rent lagtekniskt bemyndigat regeringen
              att hantera den frågan. Samtidigt har riksdagen väldigt många
              synpunkter på det här. Det är djupt olyckligt att man inte kunde
              hantera den frågan i den här kommittén. Jag tror, vilket många
              har sagt, att den här frågan är av en sådan dignitet att vi i
              parlamentarisk ordning borde hantera den på ett bättre sätt. Nu
              håller man på under hand ute på fältet. Det blir inte den övergripande
              tyngd som krävs för detta. Jag tror också att det finns ett visst
              parlamentariskt stöd för att man ska hantera det här på ett bra
              sätt. Men jag skulle ändå vilja fråga hur justitieministern tänker
              i det stycket.
            </seg>
            <seg xml:id="i-e5f3e1be4517ff55-0">
              Tack!
            </seg>
          </u>
          <note type="speaker" xml:id="i-5dc95a2487bfa010-0">
            Anf. 6 GUNNEL WALLIN (c):
          </note>
          <u who="gunnel_wallin_ed8b13" xml:id="i-14baf232580bb594-0">
            <seg xml:id="i-3321b5e379bbd231-0">
              Fru talman! Det svenska rättsväsendet bygger på tradition och
              kultur. Utmaningen för oss politiker är att anpassa det i tiden.
              I det arbetet måste vi alltid komma ihåg vem vi är till för, nämligen
              den rättssökande allmänheten - medborgarna.
            </seg>
            <seg xml:id="i-3e013eb47ef3d2e0-0">
              I ett demokratiskt samhälle är medborgarnas förtroende för och
              tillit till rättsväsendet avgörande. Vi i
            </seg>
            <seg xml:id="i-5512f49437b68577-0">
              Centerpartiet ser med oro på de senaste årens utveckling och
              menar att många människor upplever att rättstryggheten och rättssäkerheten
              har blivit naggad i kanten. De senaste åren har nämligen inneburit
              kraftiga besparingar, omorganisationer och centraliseringar. När
              nu domstolsväsendet står inför stora förändringar - det ska reformeras
              och moderniseras -
            </seg>
            <seg xml:id="i-cecd95c6043dbf86-0">
              finns det några saker som vi särskilt vill markera.
            </seg>
            <seg xml:id="i-4a94918e7c512b79-0">
              Fru talman! Låt mig först säga att Centerpartiet bejakar en modernisering
              av domstolsväsendet. Vi är beredda att vara med och ta ansvar
              för att reformera och modernisera domstolsväsendet. Men förändringarna
              måste ske under riksdagens överinseende och under politiskt ansvar.
              När det gäller förändringarna måste man ta fasta på det goda i
              dagens struktur. En självklar utgångspunkt för oss är att det
              ska vara en fortsatt decentraliserad organisation.
            </seg>
            <seg xml:id="i-d3ee2cea28285345-0">
              Det är med stor oro som vi ser på Domstolsverkets sparbeting.
              Vi är rädda för att sparkravet kommer att gå ut över de mindre
              tingsrätterna och leda till en centraliserad tingsrättsorganisation.
              Vår oro förstärks av att besparingarna inte riktar sig åt något
              bestämt håll. Att bara lägga ett generellt besparingskrav utan
              att ange i vilken riktning verksamheten bör gå förmedlar en känsla
              av att kravet inte är särskilt realistiskt.
            </seg>
            <seg xml:id="i-e8a59d12a5befb79-0">
              Våra domstolar är redan nu hårt pressade. Arbetsbelastningen
              inom hovrätter, läns- och kammarrätter och även Regeringsrätten
              är oroande. Vi ser nu att förhandlingstiderna, genomströmningstiderna
              och antalet inkommande mål ökar medan antalet avgjorda mål minskar.
              Bilden är inte generell i den meningen att den gäller för varje
              domstolsslag och varje instans, men bilden har flera gemensamma
              nämnare. Bakom bilden och statistiken ser vi domstolspersonal
              som sliter med ärenden medan högarna växer. Vi ser människor som
              väntar, ibland i åratal, för att få besked om utfallet av ett
              skattemål eller ett socialförsäkringsärende. Enskilda medborgare
              och skattebetalare får sväva i ovisshet om utgången i mål som
              för dem har en stor praktisk betydelse. Dessa förhållanden är
              självfallet oacceptabla.
            </seg>
            <seg xml:id="i-b1bb6c3192eba127-0">
              Centerpartiet kommer i budgeten att utöver regeringens förslag
              satsa ytterligare en halv miljard på rättsväsendet. En stor del
              av den satsningen kommer att komma domstolarna till del.
            </seg>
            <seg xml:id="i-93eeb0c6995711ab-0">
              Fru talman! För Centerpartiet är det viktigt att slå vakt om
              närheten och tillgängligheten till hela rättsväsendet, inklusive
              domstolarna. Genom ett väl utbyggt nät av tingsrätter inom ramen
              för utvidgade domkretsar kan onödiga resor och tidsspillan undvikas.
              Lokalt förankrade tingsrätter har ett betydande värde för rättskipningen,
              bl.a. tack vare den personoch lokalkännedom som de små tingsrätterna
              besitter.
            </seg>
            <seg xml:id="i-87407282db2a4c1f-0">
              Förtroendet och respekten hos medborgarna för domstolarnas avgöranden
              ökar med vetskapen om att det är lokalt verksamma domare och nämndemän
              som deltar i dömandet. Lokalt förankrat dömande motverkar anonymitet
              och ger offentlighetsprincipen ett verkligt innehåll. Med utvidgade
              domkretsar ökar möjligheterna till samverkan, specialisering,
              inbördes arbetsfördelning och också flexibelt resursutnyttjande.
              På så sätt kan man hjälpas åt vid arbetstoppar.
            </seg>
            <seg xml:id="i-7acaf843119571d1-0">
              Genom att man ökar samverkan inom och mellan domstolsslagen skapas
              också möjligheter att bibehålla dagens decentraliserade struktur.
            </seg>
            <seg xml:id="i-a20fbed87645f51f-0">
              De försök som har gjorts och som ännu pågår bör utvärderas, och
              erfarenheterna bör spridas. Om nu besparingarna faller ut så som
              Domstolsverket skisserar är det viktigt att man inte gör om gamla
              misstag.
            </seg>
            <seg xml:id="i-949065533463d542-0">
              Såväl polisen som åklagarna sade upp civilanställda administratörer
              när de genomförde sina besparingar.
            </seg>
            <seg xml:id="i-55bcb3bd618d987b-0">
              Detta har lett till att poliser och åklagare runtom i landet
              får ägna tid och kraft åt saker och ting som de varken är utbildade
              för eller särskilt bra på.
            </seg>
            <seg xml:id="i-d2f0bce54d286692-0">
              Om domstolsväsendet skulle anamma samma strategi vore det, enligt
              vår uppfattning, förödande för effektiviteten och kvaliteten i
              den dömande verksamheten. De civilanställda - administratörer,
              domstolssekreterare, föredragande och andra - behövs inom domstolsväsendet.
              De gör ett värdefullt arbete och har med sina långa anställningstider
              samlat en oerhörd kompetens och erfarenhet som domstolsväsendet
              inte klarar sig utan.
            </seg>
          </u>
          <note type="speaker" xml:id="i-69584b2aec8ae1c6-0">
            Anf. 7 SIW PERSSON (fp):
          </note>
          <u who="siw_persson_3f0c7c" xml:id="i-39919db1e6eec992-0">
            <seg xml:id="i-ac670263b66f0b64-0">
              Fru talman! Vi vet att rättsväsendet står inför stora utmaningar
              inför 2000-talet. Avsikten är, som det står i budgeten, att domstolarna
              ska moderniseras med ett medborgarperspektiv som ledstjärna. Det
              är en riktig tanke. Men det räcker inte att säga att domstolarna
              nu ska ges större frihet att själva genomföra detta. Vi måste
              också ge vettiga instrument till det.
            </seg>
            <seg xml:id="i-e6a862999045a735-0">
              Några frågor bland många vill Folkpartiet ställa i dag. Hur ska
              t.ex. domstolarna kunna genomföra en kvalitetsförbättring i sitt
              arbete med de kortsiktiga budgetvillkor som vi nu har? Hur ska
              man kunna ta tid och utrymme till kompetensutveckling i det pressade
              arbetsläge som finns för personalen inom domstolsväsendet? Och
              hur ska rationaliseringarna gå till, så länge lagstiftningen och
              domstolsväsendets yttre organisation ser ut som de gör och därmed
              innebär att domstolarna själva inte kan påverka?
            </seg>
            <seg xml:id="i-8b1b0319a635c58d-0">
              Vi ska nämligen komma ihåg att de viktigaste delarna inom domstolsadministrationen
              inte sköts av domstolarna själva. Domstolsadministrationen ligger
              i många delar hos andra samhällsorgan än domstolen.
            </seg>
            <seg xml:id="i-8c527ecf4bc51d69-0">
              Det är alltså vi i riksdagen, regeringen och Domstolsverket som
              i realiteten har huvuddelen av uppgifterna på området.
            </seg>
            <seg xml:id="i-3f0010a1ecedad63-0">
              Ett problem för den yttre domstolsadministrationen är att normstyrningen,
              budgetstyrningen och de andra styrformerna i många avseenden inte
              är väl synkroniserade. Det finns konflikter mellan budgetstyrning
              och normgivning. Normgivningen uttrycker de generella, materiella
              förutsättningarna för domstolsverksamheten. Vi ska då komma ihåg
              att något väldigt speciellt för domstolarna är detaljeringsgraden
              i normgivningen i fråga om hur verksamheten ska styras. Vi ska
              också vara medvetna om att det kan finnas yttre förhållanden som
              domstolen inte råder över och som innebär att domstolen faktiskt
              får överskrida budgeten. Då är det också viktigt att komma ihåg
              att det är ett skyddsintresse att budgeten inte inrymmer åtgärder
              som undergräver domstolens självständiga ställning utan att denna
              permanent kan upprätthållas.
            </seg>
            <seg xml:id="i-ffc70859b944d67f-0">
              Den yttre domstolsadministrationen i Sverige är som sagt en uppgift
              för riksdag, regering och domstol. Men då är det också viktigt
              att vi i riksdagen får vara med och diskutera, argumentera och
              fatta beslut, att vi med bred förankring kommer överens om hur
              uppgifterna mellan dessa ska fördelas, vilken grad av oavhängighet
              Domstolsverket ska ha samt vilken grad av medbestämmande, delaktighet
              och inflytande domarna och domstolscheferna ska ha i sin verksamhet.
            </seg>
            <seg xml:id="i-7b9f8bb28cc6c5a8-0">
              Inte oviktigt är också hur Domstolsverket ska vara sammansatt.
              Hur ska man utse ledamöterna? Ska
            </seg>
            <seg xml:id="i-63f4cc3f2a5c08c5-0">
              Domstolsverket vara en vanlig förvaltningsmyndighet eller ska
              vi tillåta en högre grad av autonomi? Vad ska egentligen domstolarna
              själva administrera, och vilket ansvar ska man ha som domstolschef?
            </seg>
            <seg xml:id="i-cdd7711117aac201-0">
              Detta bedömer vi i Folkpartiet som mycket viktiga frågor som
              vi måste ta tag i.
            </seg>
            <seg xml:id="i-8074fb9f3d029a6c-0">
              Självklart instämmer vi i Folkpartiet också i att det behövs
              en mer rationell och likformig domstolsorganisation. Men då är
              det viktigt att alla fakta kommer på bordet, att alla siffror
              kommer fram och att man när man har en utredning verkligen får
              diskutera alla variabler. Det fick man inte i de utredningar som
              har varit.
            </seg>
            <seg xml:id="i-8dadbbdb96ecb5e2-0">
              Större frihet för domstolarna behövs, menar vi i
            </seg>
            <seg xml:id="i-f3447cbad26300c8-0">
              Folkpartiet, för då kan man samtidigt ha skärpta krav på resultat.
              Här måste vi också tänka på några saker.
            </seg>
            <seg xml:id="i-1231e9e6fff8bebf-0">
              Vi måste ge domstolarna makten över statistiken och resultatredovisningen.
              Det får då inte inskränka sig till en dialog med Domstolsverket
              över huvudet på domstolarna. Vilka är det som bäst känner sin
              verksamhet? Jo, det är de som jobbar i domstolarna.
            </seg>
            <seg xml:id="i-5d99a22900139f61-0">
              Självklart ska de då få tillgång till instrumenten och få ställa
              kraven.
            </seg>
            <seg xml:id="i-29d3356233f272a9-0">
              Vi i Folkpartiet håller med om att det behövs ett visst utrymme
              för försöksverksamhet. Men vi vill understryka att det finns ett
              grundlagsfäst krav på att huvuddragen i domstolarnas organisation
              ska framgå av lag. Därför ser vi det som självklart att vi i riksdagen
              ska diskutera huvuddragen.
            </seg>
            <seg xml:id="i-e8ba83fd1f0580d0-0">
              Hur ska man då få dynamik och utveckling och samtidigt bevara
              självständighet och permanens inom domstolsväsendet? Måste man
              avstå från effektivitetsförbättringar för att värna domstolarnas
              oavhängighet? Ja, säger vi i Folkpartiet. Man kan inte driva effektivitets-
              och produktivitetstänkande på samma sätt när det gäller domstolar
              som när det gäller andra offentliga förvaltningar. Den konstitutionella
              principen om domstolarnas självständighet har sitt pris.
            </seg>
            <seg xml:id="i-7c7cb8012a7e93c1-0">
              Medborgarna har rätt att kräva ett domstolsväsende som värnar
              om denna princip men som samtidigt kan arbeta effektivt och svara
              mot högt ställda servicekrav. Den enskilde - det måste vi komma
              ihåg -
            </seg>
            <seg xml:id="i-e718c7bad6e0d29b-0">
              måste kunna lita på lagstiftning och myndigheter. Då måste vi
              få domstolar som har möjlighet att påverka sin situation.
            </seg>
          </u>
          <note type="speaker" xml:id="i-40c5d51667bc1f68-0">
            Anf. 8 KIA ANDREASSON (mp):
          </note>
          <u who="kia_andreasson_d160c0" xml:id="i-4ff4466894e1eb86-0">
            <seg xml:id="i-0210eb6ffc613ae4-0">
              Fru talman! Att det behövs en förändring har varit uppenbart
              en lång tid. Domstolarnas organisation har utretts ett flertal
              gånger i parlamentariskt tillsatta kommittéer. Denna aktuella
              debatt beror alltså inte på något som hänt just nu, utan detta
              problem har uppkommit med tiden. Politisk enighet har dock inte
              kunnat nås. De politiska partierna har visat oförmåga att komma
              med förslag. Jag saknar även i dag den genomgripande analysen:
              Vad är det vi måste göra tillsammans?
            </seg>
            <seg xml:id="i-05d5a21e40afd7fb-0">
              Den förändring som diskuterats och som fått gehör bl.a. hos domarna
              är en nedläggning och sammanslagning av tingsrätterna, en centralisering
              efter förebild av länsrätterna. Det finns dock en ovilja bland
              partiernas medlemmar ute på berörda orter - i samtliga partier.
              Budskapet är: Rör inte vår tingsrätt!
            </seg>
            <seg xml:id="i-315d5eeebe56b3d4-0">
              Och det budskapet anammas.
            </seg>
            <seg xml:id="i-2e38e00be535854b-0">
              Det finns alltså två motsatser här, och därför kommer vi inte
              vidare.
            </seg>
            <seg xml:id="i-e610d98a9cd7dcec-0">
              Fru talman! Miljöpartiet anser att en genomgripande förändring
              av den inre domstolsorganisationen bör genomföras, mer genomgripande
              än vad regeringen föreslår i budgetpropositionen. Vi kan bifalla
              de målformuleringar som regeringen ställer upp -
            </seg>
            <seg xml:id="i-78c669d910e6c18d-0">
              modernisering, höja kompetensen, mer flexibel, mindre sårbar,
              attraktiva arbetsplatser - men de konkreta åtgärderna för att
              nå målen skiljer, liksom ordningen och takten på förändringarna.
              Vi skulle vilja öppna fönstren och göra korsdrag.
            </seg>
            <seg xml:id="i-51f8e9907e5581d9-0">
              Medborgarnas rättssäkerhet och rättstrygghet kräver en genomgripande
              reformering, både av domarutbildningen och av de inre arbetsformerna.
              Vi har ett ålderdomligt då fungerande, nu förlegat system, dåligt
              anpassat till nuvarande omständigheter för att möta den nya tidens
              krav. Detta innebär tyvärr även en omdaning för att uppfylla kraven
              från EU-
            </seg>
            <seg xml:id="i-9d93b22e37cc2f28-0">
              lagstiftningen. Det kommer att bli svårare för politiker i Sverige
              att ändra lagar efter ett HD-domslut som en övervägande majoritet
              anser felaktigt. Nu är det fler och fler EU-lagar som är överordnade
              svenska lagar.
            </seg>
            <seg xml:id="i-fc5d4307f54fe816-0">
              Fru talman! Den enskilde domarens ställning i
            </seg>
            <seg xml:id="i-427ceea3517079b3-0">
              Sverige är svagare än i andra demokratier. Det sammanhänger med
              den hierarkiskt uppbyggda domarkarriären. Under en period av sin
              utbildning ägnar sig den blivande domaren åt dömande verksamhet
              av samma slag som en ordinarie domare men utan den självständiga
              ställning som en ordinarie domartjänst innebär. Det går ej längre
              att ha en domarutbildning som samtidigt ska stå för arbetskraften
              i domstolarna.
            </seg>
            <seg xml:id="i-8d6798c5c86da3f1-0">
              Det är både dyrt och ineffektivt. Även de föredragande och de
              som ska bereda målen behöver vara fler och mer inarbetade än vad
              nuvarande system tillåter.
            </seg>
            <seg xml:id="i-78ccbc0cfe5b0fcd-0">
              Domstolssekreterarna, som utgör basen i beredningsorganisationen,
              är också väldigt viktiga. Det är en fara, när vi nu pratar om
              att spara, att deras tjänster kommer att dras in. Detta skulle
              innebära stora negativa effekter. Vi vill därför markera vikten
              av att denna personalkategori i beredningsorganisationen behålls.
            </seg>
            <seg xml:id="i-341f88fd28b2489a-0">
              En ständig genomströmning av personer som utbildas och samtidigt
              utgör arbetskraft kan inte organiseras i fasta, effektiva arbetslag.
              Att domaren måste ha en kompetent och effektiv beredningsorganisation
              till sin hjälp är uppenbart. Detta är en förutsättning för att
              man ska kunna renodla domarrollen, så att domaren kan ägna sig
              åt dömandet.
            </seg>
            <seg xml:id="i-2d834d8cc1915b2f-0">
              Fru talman! Inte heller de personer som genomgår domarutbildning
              har bra förhållanden. De får flytta omkring till olika orter,
              och de har svårt att få domartjänster, eftersom dessa är få i
              förhållande till antalet domaraspiranter som är under utbildning.
              Dessutom är de helt beroende av goda vitsord och får anpassa sig
              efter sin handledare.
            </seg>
            <seg xml:id="i-79bf4688021e0bf8-0">
              Skrota den nuvarande domarutbildningen och inför fasta tjänster
              samt en domstolsakademi som erbjuder olika grund- och fortbildningar
              som även ger utrymme för specialiseringar.
            </seg>
            <seg xml:id="i-3b5b1a687940b6e5-0">
              Vad är nu anledningen till att domarna slår larm om att de budgeterade
              pengarna inte kommer att räcka till den nuvarande verksamheten?
              Vad är det som har hänt?
            </seg>
            <seg xml:id="i-243ac1fe46bea62a-0">
              Budgetramarna för domstolarna har inte sänkts.
            </seg>
            <seg xml:id="i-616856647b316e81-0">
              Anledningen är att domarna har fått till stånd en stor lönehöjning
              som ska finansieras inom ram. Prognosen som budgetramarna baserades
              på var att det fanns ett utrymme på ungefär 9 % för avtalsperioden.
              I
            </seg>
            <seg xml:id="i-2adf87706ce420b7-0">
              stället blev avtalet en löneökning med 21 % för de ordinarie
              domarna.
            </seg>
            <seg xml:id="i-2c7910813752f524-0">
              Nu står Domstolsverket där med en ofinansierad kostnadsökning
              för hela Domstolsverket på 100 miljoner kronor om året. Det är
              en av anledningarna till att Domstolsverket aviserat en besparingsplan
              på ca
            </seg>
            <seg xml:id="i-796970c9930383bb-0">
              10 %.
            </seg>
            <seg xml:id="i-763f5776424de143-0">
              För Miljöpartiet, fru talman, är det viktigaste att få till stånd
              en genomgripande förändring av den inre organisationen, och skulle
              den modell vi förespråkar innebära även en yttre omorganisation
              är vi beredda att diskutera detta.
            </seg>
            <seg xml:id="i-315fe6c8c9e3bc50-0">
              Det viktigaste är att rättssäkerheten för den enskilde är hög,
              framför allt att handläggningstiderna är korta, att tingsrättslokalerna
              känns säkra för vittne och brottsoffer och att arbetsmiljön för
              domstolspersonalen är tillfredsställande. Därför är det nu dags
              att göra en förändring från grunden, annars kommer vi aldrig att
              få ett modernt och effektivt domstolsväsende.
            </seg>
          </u>
          <note xml:id="i-09a23b3edbe27535-0">
            Anf. 9 Justitieminister LAILA FREI-
          </note>
          <note type="speaker" xml:id="i-7ff78508add82ff4-1">
            VALDS (s):
          </note>
          <u who="unknown" xml:id="i-e4aead6edfb59191-1">
            <seg xml:id="i-b803b43bd3017a7e-0">
              Fru talman! Det är faktiskt många intressanta inlägg. Jag tror
              knappast att vi i denna riksdag har haft en så pass bra diskussion
              om domstolsväsendet tidigare. Det tror jag att både de domare
              och de domstolar som är involverade i förändringsarbetet uppskattar,
              och jag ser det som ett stöd i det arbete som jag har ansvar för
              i regeringen.
            </seg>
            <seg xml:id="i-abfb71b6431459ac-0">
              Det är flera idéer av olika slag som har framförts, och jag tänkte
              kommentera en del av dem. Den enda som inte hade någon egen idé
              var faktiskt Gun Hellsvik. Den som initierat den här debatten
              står tomhänt när det kommer till att ha en egen åsikt, en uppfattning.
              Kritisera går ju, ställa frågor går ju, men att konstruktivt delta
              i en diskussion om hur vi ska gå vidare, vad som är viktigt, vilka
              prioriteringar vi gör och vilka lösningar vi ser hörde jag ingenting
              om från
            </seg>
            <seg xml:id="i-6328cb2cf200fe7c-0">
              Gun Hellsvik. Det tycker jag är beklagligt.
            </seg>
            <seg xml:id="i-d84e5949e0b6287f-0">
              Gun Hellsvik tog upp kravet på att det borde finnas en plan,
              en utarbetad detaljerad plan för hur reformarbetet ska gå till.
            </seg>
            <seg xml:id="i-180bb64dfd3b88ff-0">
              Först och främst tycker jag nog att det som budgetpropositionen
              säger om reformarbetet, dess inriktning och regeringens avsikter
              i sammanhanget är en bra utgångspunkt för reformarbetet. Därutöver
              motsätter jag mig bestämt att regering eller riksdag i detalj
              skulle bestämma hur reformarbetet i domstolarna bör drivas. Det
              här tror jag i mycket stor utsträckning är en uppgift för dem
              som är verksamma i domstolarna. Det är, som Siw Persson sade,
              de som arbetar i domstolarna som bäst vet vad verksamheten kräver
              och var möjligheterna finns. Det är det som är bakgrunden till
              att vi har uppmuntrat och givit Domstolsverket i särskilt uppdrag
              att stimulera och stödja försöksverksamheter av olika slag.
            </seg>
            <seg xml:id="i-78889717faa790d6-0">
              Det regelverk vi har i dag ger nämligen ett stort utrymme för
              domstolarna att utveckla sin egen verksamhet. Det gäller t.o.m.
              den inre organisationen.
            </seg>
            <seg xml:id="i-8b9faefe269df420-0">
              Regelverket har förändrats, t.ex. när det gäller vem som bestämmer
              hur många avdelningar en domstol ska vara indelad i. Det har överlåtits
              till domstolschefen att själv avgöra, för han vet det bättre än
              regering och riksdag.
            </seg>
            <seg xml:id="i-279a574c29b092f7-0">
              Jag tror inte, till skillnad från Alice Åström, att det ligger
              en fara i ett reformarbete som bedrivs i projektform. Eftersom
              det arbete som sker i projektform sker inom befintligt regelverk,
              med iakttagande av de regler som finns i dag, kan jag inte se
              någon fara i det. Jag kan bara se fördelar i det, därför att det
              föds nya idéer och nya möjligheter. Dessutom föds det krav på
              regering och riksdag att göra förändringar av regelverket. När
              man märker att man inte kommer längre i den egna verksamheten,
              utan att det befintliga regelverket lägger hinder i vägen, fast
              man ser att det skulle finnas möjligheter, kommer nya idéer och
              nya krav på förändringar. Och då måste regering och riksdag agera.
            </seg>
            <seg xml:id="i-edb046b6a4bf1c1b-0">
              Dessutom är det så, och det tycker jag är viktigt att poängtera,
              att de domstolar som bedriver ett aktivt förändringsarbete också
              har visat framgångar. Det är i de domstolarna som man klarar av
              att hantera sina begränsade resurser och ändå åstadkomma förändringar
              och förbättringar av verksamheten.
            </seg>
            <seg xml:id="i-8ee93401c09b893c-0">
              Vi har frågan om handläggningstider, som flera har tagit upp.
              Det är ett bekymmer. Vi har för långa handläggningstider. Men
              det visar sig att det finns möjligheter att arbeta på ett annat
              sätt, med en annan inre organisation, en annan fördelning av arbetsuppgifter
              och inte minst i samarbete med andra myndigheter inom rättsväsendet,
              med polis, åklagare och kriminalvård, för att åstadkomma korta
              handläggningstider. Handens tingsrätt är ett bra exempel när det
              gäller att hantera våldsärenden i domstol. Det kräver faktiskt
              korta handläggningstider för att människor ska ha förtroende för
              systemet.
            </seg>
          </u>
          <note type="speaker" xml:id="i-30fc8edf82703300-0">
            Anf. 10 GUN HELLSVIK (m):
          </note>
          <u who="gun_hellsvik_f11481" xml:id="i-d0686de92bf3097f-1">
            <seg xml:id="i-28b1e14e7cc0657b-0">
              Fru talman! Jag är väldigt ledsen, men jag måste faktiskt få
              lov att från talarstolen tala om att jag betackar mig för den
              nedlåtande och ironiserande ton som justitieministern använde
              mot mig. Jag tycker inte att det hör hemma i en sådan viktig församling
              som Sveriges riksdag och dess kammare.
            </seg>
            <seg xml:id="i-3a7765a448589eef-0">
              Justitieministern sade att reformarbetet var en uppgift för dem
              som är verksamma inom domstolsväsendet. Jag tycker inte att det
              enbart är en uppgift för dem som är verksamma inom domstolsväsendet.
              Jag tycker däremot att det är otroligt viktigt att vi tar vara
              på den kunskap, den kompetens och de synpunkter som finns inom
              domstolsväsendet. Det är också det som är bakgrunden till att
              vi moderater begärde denna debatt.
            </seg>
            <seg xml:id="i-75ed947ce7028cae-0">
              Jag ska kommentera en del som justitieministern sade i sitt första
              inlägg. Justitieministern sade att domstolarnas makt ökar och
              därmed även deras ansvar. Jag skulle i och för sig kunna föra
              en diskussion om orden. Jag tycker att orden säger saker som jag
              skulle ha uttryckt på ett annat sätt. Men låt mig ta det sätt
              som justitieministern uttrycker det på för gott.
            </seg>
            <seg xml:id="i-2fcdcb7e4455e4ce-0">
              Justitieministern sade också att domstolarna måste rustas för
              denna förändring. Då måste jag fråga justitieministern om justitieministern
              tycker att rätt sätt att rusta våra domstolar för denna förändring
              är, för att använda samma uttryck som generaldirektören i
            </seg>
            <seg xml:id="i-fe33e40f4ef5e491-0">
              Domstolsverket, ett tryckprov.
            </seg>
            <seg xml:id="i-e879187e85c4f5a5-0">
              Tryckprov är bra och behövs när man ska testa om cisterner och
              liknande håller. Men då är det också värt att komma ihåg att tryckprov
              använder man icke på i bruk varande cisterner, utan det använder
              man på tomma cisterner för att se om det är möjligt att ta dem
              i bruk. Det som sker just nu är att tryckprov används på fungerande
              verksamhet, verksamhet som är av otroligt stor betydelse för enskilda
              individer.
            </seg>
            <seg xml:id="i-195f386b1ea78760-0">
              Vi kanske ska komma ihåg att när sprickorna kommer, när innehållet
              rinner ut, då är det enskilda individer som drabbas av att tryckprovet
              visade att det inte höll.
            </seg>
            <seg xml:id="i-4a3ffd89a69a9ae8-0">
              Justitieministern talade också om medborgarnas krav på bl.a.
              snabbhet. Då måste jag fråga mig: Bäddar man för att medborgarnas
              krav tillgodoses när man, exempelvis när det gäller Högsta domstolen,
              har ett sparbeting på totalt 16 %, varav 6 % avser löneökningarna?
              Ska detta sparbeting genomföras måste
            </seg>
            <seg xml:id="i-570b07490f8a303a-0">
              Högsta domstolens personal minskas med ca 25 %.
            </seg>
            <seg xml:id="i-b2b47cf7d40ca60e-0">
              På vilket sätt tillgodoser vi därmed bättre medborgarnas krav
              på snabbhet, ett krav som faktiskt inte är tillgodosett i dag?
            </seg>
            <seg xml:id="i-59543f56b1fb1a2b-0">
              Justitieministern talade vidare om resursförstärkningen. Då ska
              vi komma ihåg - det nämndes tidigare i debatten - att löneökningarna
              är högre än resursförstärkningen eller ligger på ungefär samma
              nivå.
            </seg>
            <seg xml:id="i-8138f6df7d440a61-0">
              Dessutom är en stor del av resursförstärkningen en engångsförstärkning.
            </seg>
          </u>
          <note type="speaker" xml:id="i-36e27c610cdae1e6-0">
            Anf. 11 ALICE ÅSTRÖM (v):
          </note>
          <u who="alice_astrom_9456f2" xml:id="i-8620016d0f1bbfe0-1">
            <seg xml:id="i-d3448d4d3066d302-0">
              Fru talman! Jag vill börja med att säga att vi i
            </seg>
            <seg xml:id="i-3723415dc0f1cb45-0">
              Vänsterpartiet ser det som väldigt positivt att det i den här
              debatten har kommit fram mycket saker från de olika partierna
              som visar att diskussionen om förändringsarbetet kan fortsätta
              i en ganska stor politisk enighet.
            </seg>
            <seg xml:id="i-40c73f955489995f-0">
              Sedan vill jag också ta upp vad jag menade med faran i att bedriva
              förändringsarbetet i projektform.
            </seg>
            <seg xml:id="i-a2cac4fa0ab71801-0">
              Det är inte projektformen i sig eller att det är ett underifrånarbete.
              Faran består ofta i att utvecklingen kan dra år olika håll, att
              det blir brister i uppföljningen, att det är bristande samordning,
              att man inte tar till vara de positiva effekter som kan ha uppstått
              på olika håll. Sverige bedrivs, känner jag ibland, i projektform
              emellanåt, och det är alldeles för dåligt när det gäller uppföljning.
              Men klarar man av den biten är det här ett viktigt sätt att driva
              förändringsarbetet på.
            </seg>
            <seg xml:id="i-3a0cc48de3faaa0c-0">
              Jag vill påpeka att det förekommit en hel del av den budgetdebatt
              som vi egentligen kommer att föra här i kammaren den 7 december
              om budgetramar och hur det kommer att se ut inom domstolsväsendet.
            </seg>
            <seg xml:id="i-22adaa079c61ae69-0">
              Men det är också viktigt att påpeka från talarstolen att det
              inte är besparingskrav på 10 % rätt över. Det här har varit ett
              sätt att göra en jämförelse mellan de olika tingsrätterna om den
              olika höga belastningen för att kunna göra en effektivare fördelning
              mellan domstolarna.
            </seg>
            <seg xml:id="i-1dd1fdc43ab86978-0">
              Det här kommer vi i Vänsterpartiet att följa. Vi är helt övertygade
              om att det här sättet att arbeta på kommer att gynna domstolsväsendet,
              även om debatten i dag bara visar de negativa sidorna. Detta kommer
              att medföra att man får en fördelning mellan domstolarna som mer
              uppfyller de krav som finns i de olika tingsrätterna.
            </seg>
          </u>
          <note type="speaker" xml:id="i-b12955a0f7fdc347-0">
            Anf. 12 ROLF ÅBJÖRNSSON (kd):
          </note>
          <u who="rolf_abjornsson_bf9581" xml:id="i-e5811afe604d48d5-1">
            <seg xml:id="i-3ddddc071d00bad2-0">
              Fru talman! Jag skulle vilja lägga till ytterligare en fråga
              som jag kanske kan få svar på. Visst kan jag inse att det är oerhört
              värdefullt med det arbete som pågår på golvet, dvs. att domstolarna
              själva hittar på metoder för att förbättra sitt arbete. Några
              övergripande saker måste vi ändå ta upp i andra sammanhang. Det
              är antalet tingsrätter och hur tingsrätterna i stort ska se ut.
            </seg>
            <seg xml:id="i-a4412bc02d855e96-0">
              Om det nu finns en stark folklig vilja att ha tingsrätter lokalt
              förankrade måste väl statsmakterna acceptera det i en demokrati.
              Det har inte hjälpt med en borgerlig eller socialdemokratisk regering
              eller vilket stuk regeringen än har. Att lägga ned tingsrätter
              är inte någonting som svenska folket vill vara med på.
            </seg>
            <seg xml:id="i-d850da13403cbf9d-0">
              Då får man acceptera det. Det är inte bra om Domstolsverket fyller
              på och stänger kranarna när det gäller ekonomin i enskilda tingsrätter
              och vi får en utsvältningseffekten. Det är ett sätt för den verkställande
              makten att inkräkta på domstolarnas självständighet, som vi i
              och för sig alla är överens om att vi vill värna. Misstanken är
              väldigt stark att det sker en påverkan från regeringen när det
              gäller möjligheten för en tingsrätt att överleva.
            </seg>
            <seg xml:id="i-19a03c87201964e8-0">
              Därför skulle jag helst se att de här bitarna återfördes till
              en ny utredning, där de politiska partierna tar sig samman och
              löser de övergripande problemen.
            </seg>
            <seg xml:id="i-52734695212d4dab-0">
              Sedan finns det löpande saker som måste hanteras på ett annat
              sätt, men de övergripande måste vi lösa i en ny utredning.
            </seg>
          </u>
          <note type="speaker" xml:id="i-b04e876f39a37c88-0">
            Anf. 13 GUNNEL WALLIN (c):
          </note>
          <u who="gunnel_wallin_ed8b13" xml:id="i-14baf232580bb594-1">
            <seg xml:id="i-b19cd426ab305b16-0">
              Fru talman! Det här är en angelägen debatt just nu, för det är
              mycket som händer ute i verksamheten för tillfället. Samtidigt
              som resursförstärkningarna måste komma domstolsväsendet till del
              för att inte kvaliteten i verksamheten ska äventyras, är det viktigt
              att den påbörjade reformeringen och moderniseringen inte avstannar.
              Att ytterligare ompröva och vid behov förändra arbetsformer, organisation
              och regler är ett nödvändigt och ständigt pågående arbete.
            </seg>
            <seg xml:id="i-cba1a7c41d32a62f-0">
              Centerpartiet är övertygat om att det finns ett utrymme att genomföra
              effektiviserande åtgärder utan att dessa med automatik behöver
              innebära avkall på rättssäkerheten.
            </seg>
            <seg xml:id="i-85b41a4b2ff53e2e-0">
              I justitieutskottet uttalade vi förra året vikten av att större
              organisationsförändringar får en bred politisk förankring. Det
              sluter vi i Centerpartiet upp bakom och vill som en konsekvens
              av detta att förändringar av antalet tingsrätter ska bestämmas
              genom beslut i riksdagen. Visst ska domstolsväsendet förnyas och
              förändras, men vi politiker måste ta vårt politiska ansvar och
              inte låta Domstolsverket driva utvecklingen på så sätt som sker.
              Vi har en skyldighet att ingripa på våra uppdragsgivares, det
              svenska folkets, vägnar. Rättstryggheten är hotad. Det kan vi
              aldrig stillatigande acceptera.
            </seg>
          </u>
          <note type="speaker" xml:id="i-b5fe971d3ce66798-0">
            Anf. 14 SIW PERSSON (fp):
          </note>
          <u who="siw_persson_3f0c7c" xml:id="i-39919db1e6eec992-1">
            <seg xml:id="i-3f12fb6881861d4b-0">
              Fru talman! Vi i Folkpartiet vill understryka att det är fel
              att påstå att det finns en olöslig motsättning mellan rättssäkerhet
              och effektivitet. En god rättstillämpande verksamhet inrymmer
              krav på att hävda rättsstatens krav på ett effektivt sätt. De
              rätta avgörandena ska tillkomma i en rättssäker ordning, och uppgifter
              ska fullgöras effektivt, dvs. att det inte ska vara någon onödig
              tidsåtgång, och det ska inte heller vara något resursslöseri.
              Det är viktigt att understryka att en dålig administration verkligen
              blir ett hot mot både rättssäkerhet och effektivitet, likaväl
              som en god administration kan både stödja och utveckla bådadera.
              Det är också viktigt att komma ihåg att domstolar och domare vinner
              verkligen en god legitimitet bland allmänheten om de kan tillgodose
              de båda kraven rättssäkerhet och effektivitet utan att tumma på
              det ena kravet för att gynna det andra.
            </seg>
            <seg xml:id="i-393133bd1485c693-0">
              Medborgarna har verkligen rätt att kräva ett domstolsväsende
              som värnar om de konstitutionella principerna om domarnas självständighet,
              samtidigt som domstolarna ska arbeta effektivt och som man kan
              ställa höga krav på service.
            </seg>
            <seg xml:id="i-63bd6a378c2a0be3-0">
              Vi som lagstiftare har också rätt att kräva att domstolsväsendet
              bedrivs ekonomiskt rationellt. Men vi ska också komma ihåg att
              medarbetarna vid domstolarna också har rätt att fordra att domstolarna
              kan ses som en del av det moderna arbetslivet.
            </seg>
            <seg xml:id="i-9cbe6d2212a696aa-0">
              Till sist, fru talman: Att administrera domstolar i ett statiskt
              samhälle är ganska enkelt och icke kostsamt, att administrera
              domstolar i ett dynamiskt och föränderligt samhälle är ett stort,
              svårt och kostnadskrävande projekt. Rättssäkerhet måste få kosta.
              Det är bl.a. därför som vi i Folkpartiet vill satsa mera pengar
              utöver regeringens budget. Vi i Folkpartiet vill också att det
              ska bli en ny utredning om domstolsväsendet.
            </seg>
          </u>
          <note type="speaker" xml:id="i-5668bbbb5acf21f8-0">
            Anf. 15 KIA ANDREASSON (mp):
          </note>
          <u who="kia_andreasson_d160c0" xml:id="i-4ff4466894e1eb86-1">
            <seg xml:id="i-7f2d01b084321a5e-0">
              Fru talman! I budgetpropositionen står det under rubriken Statsmakternas
              intentioner i fråga om utvecklingen av rättsväsendet 2001 och
              2002, alltså framtidsvisionen: "Det påbörjade reformarbetet inom
              domstolsväsendet har nu kommit in i ett intensivt skede. På några
              års sikt kan reformarbetet förväntas leda till att vi får ett
              bättre och modernare domstolsväsende som samtidigt är mer effektivt.
              För att reformarbetet skall kunna drivas framåt behövs resursförstärkningar
              under de närmaste åren." Vi i Miljöpartiet hade kunnat skriva
              detta själva.
            </seg>
            <seg xml:id="i-d8d4d70ab7532c22-0">
              I mitt anförande utvecklade jag detta med reformarbetet. Jag
              skulle vilja att man började från grunden. Men ingen från de andra
              partierna har kommenterat mina synpunkter eller förslag. Finns
              det inga sådana tankar hos någon annan? Dessa tankar har fortplantats
              till domare runtom i Sverige. Jag har fått både brev och samtal
              om att det här måste till för att man ska kunna genomföra en modernisering
              och det som står i framtidsversionen.
            </seg>
            <seg xml:id="i-7d4ab238847035fe-0">
              Vi måste alltså ompröva hela utbildningssystemet när det gäller
              domare, inklusive notariesystemet.
            </seg>
            <seg xml:id="i-25241e32ba2f43cf-0">
              Domstolarna kan inte längre förse landets advokatbyråer med färdigpraktiserade
              jurister. Även de bör vara med och ta sitt ansvar för utbildningen.
            </seg>
            <seg xml:id="i-c8287d9dea5ba089-0">
              Påbörjas inte detta reformarbete från grunden kan det uppstå
              en domarbrist om tio år. Många väljer redan som fiskaler en ny
              karriär, bl.a. som åklagare.
            </seg>
            <seg xml:id="i-a0fb7c476b6c9fa2-0">
              Fördelarna är att de får en fast tjänst och får stanna kvar på
              sin tjänstgöringsort i stället för att flytta till andra orter
              och där vänta i tio år på en ledig domartjänst. Tingsrätterna
              känner redan i dag av bristen på fiskaler. Därför förlänger regeringen
              tiden till två år, enligt förslaget i propositionen. Men detta
              är ingen lösning på lång sikt.
            </seg>
            <seg xml:id="i-00be6ae5d937cd25-0">
              Det är de långsiktiga lösningarna som jag har försökt att fokusera
              på. Men jag får inte någon respons, ej heller från justitieministern.
            </seg>
          </u>
          <note xml:id="i-8e768ef699756717-0">
            Anf. 16 Justitieminister LAILA FREI-
          </note>
          <note type="speaker" xml:id="i-7ff78508add82ff4-2">
            VALDS (s):
          </note>
          <u who="unknown" xml:id="i-e4aead6edfb59191-2">
            <seg xml:id="i-5c0426b6a1cee67f-0">
              Fru talman! Nej, Gun Hellsvik, min avsikt var vare sig att vara
              nedlåtande eller ironiserande, men det framgick säkerligen att
              jag var ganska upprörd. Anledningen till det var det frontalangrepp
              som Gun
            </seg>
            <seg xml:id="i-201fe5e4fbdeee03-0">
              Hellsvik gjorde på mig som person och på Domstolsverkets generaldirektör.
              I sitt senare inlägg fortsätter Gun Hellsvik att angripa Domstolsverkets
              generaldirektör, hans ordval och hur det möjligtvis kan tolkas.
              Men fortfarande har jag inte fått veta vad det moderata samlingspartiet
              står i centrala frågor när det gäller domstolarnas utveckling.
            </seg>
            <seg xml:id="i-6e0aafea745d2c3f-0">
              Alice Åström tar återigen upp frågan om hur man ska gå vidare
              när man ska reformera. Man bör pröva sig fram utifrån den verklighet
              som de olika domstolarna befinner sig i. Hon pekar på en sak som
              naturligtvis alltid är en fara i det sammanhanget, nämligen att
              det bara blir projekt som lever ett uppblossande liv under en
              viss period och som inte leder till några stadigvarande förändringar.
            </seg>
            <seg xml:id="i-ace2b91df56f7a57-0">
              Det är detta som är bakgrunden till att Domstolsverket har bildat
              en särskild utvecklingsgrupp som har till uppgift att systematiskt
              följa, stimulera, samordna och sprida information och även det
              som
            </seg>
            <seg xml:id="i-5ed2bef4e3cda7bf-0">
              Alice Åström påpekade som viktigt, nämligen att syssla med uppföljning.
              Vi måste ju dra slutsatser av de erfarenheter som vi vinner. Det
              är först då som vi får veta vad som är framkomlig väg, vad som
              leder till de resultat som vi eftersträvar.
            </seg>
            <seg xml:id="i-d6d331998decf1a5-0">
              Rolf Åbjörnsson tar upp frågan om antalet tingsrätter och gör
              den riktiga iakttagelsen att det finns en väldigt stark förankring
              av våra domstolar ute i samhället, och alla vill värna sina domstolar.
              Men jag tror inte att man av detta kan dra slutsatsen att svenska
              folket inte kan gå med på att man gör förändringar av de lokalt
              förankrade tingsrätterna. Om svenska folket får veta det som man
              behöver veta för att kunna ta ställning i valet mellan geografisk
              närhet och garanterad hög kompetens i domstolarna även framöver,
              då är jag inte alls så säker på vad svenska folket svarar på den
              frågan. Det är därför som vi politiker har ansvaret att penetrera
              frågan, gå till botten med den och förklara varför vi kommer fram
              till vissa resultat.
            </seg>
            <seg xml:id="i-87809b1cfed90434-0">
              Gunnel Wallin är angelägen om att beslut i så stor utsträckning
              som möjligt fattas i riksdagen, och jag kan förstå också den aspekten.
              Det är onekligen ett sätt att verkligen förankra de förändringar
              som man gör i någonting som är så grundläggande i samhället som
              domstolarna. Men vi har ett regelverk som styr vilka beslut som
              får fattas och i vilken ordning. Vi kan inte gärna plötsligt ta
              tillbaka det som riksdagen har delegerat till regeringen eller
              det som regeringen har delegerat vidare till domstolar och domstolsverk.
            </seg>
            <seg xml:id="i-8ae7305b5020a246-0">
              Naturligtvis ska vi utnyttja de möjligheter att besluta om förändringar
              och utveckling på de nivåer där beslutanderätten finns, och t.o.m.
              fundera över hur vi kan förändra detta. Det hindrar inte att denna
              fråga tas upp i riksdagen med jämna mellanrum, naturligtvis i
              förhållande till budgetpropositionen, men också i form av den
              här typen av debatter. Jag kan mycket väl tänka mig att samla
              en del frågor i en regeringsskrivelse för att skapa underlag för
              en fortsatt diskussion i riksdagen.
            </seg>
            <seg xml:id="i-d2b1fdc1ac7abb1d-0">
              Kia Andreasson är ledsen för att jag inte har kommenterat några
              av de väldigt centrala frågor som handlar om domarutbildning och
              notariers ställning.
            </seg>
            <seg xml:id="i-3b9cf393fb8dbc5d-0">
              Debattiden tillåter mig inte att gå in på alla enskilda frågeställningar
              som finns i detta sammanhang. Det är naturligtvis väsentliga frågor.
              Men när det gäller notarier vill jag passa på att säga att de
              utredningar som vi har haft och de remissomgångar som har skett
              i anslutning till dessa visar att notarierna faktiskt är mycket
              uppskattade som en del av personalen i domstolarna. De fyller
              en viktig funktion som en del av det samlade tillhandahållandet
              av duktiga jurister i samhällets alla funktioner.
            </seg>
          </u>
          <note type="speaker" xml:id="i-b37e660b13889462-0">
            Anf. 17 GUN HELLSVIK (m):
          </note>
          <u who="gun_hellsvik_f11481" xml:id="i-d0686de92bf3097f-2">
            <seg xml:id="i-25b3eb73393adb7c-0">
              Fru talman! Justitieministern angav i sitt inledningsanförande
              tre krav som är viktiga för framtiden:
            </seg>
            <seg xml:id="i-ee9059b42323d8be-0">
              att våra domstolar ska rustas för att de ska kunna ta sitt ansvar
              i en förändrad värld, att vi måste se till att vi har rätt kompetens
              inom domstolsväsendet, och att domstolarna ska leva upp till medborgarnas
              krav. Jag tycker att dessa målsättningar är väldigt bra, men jag
              hörde inte att justitieministern talade om hur man skulle kunna
              nå upp till dessa mål.
            </seg>
            <seg xml:id="i-3ab6cf28c070da55-0">
              Jag tycker att det är rimligt att vi i riksdagen får ta del av
              justitieministerns övergripande plan, om det finns någon, och
              att vi får möjlighet att diskutera den.
            </seg>
            <seg xml:id="i-2b33e4d1d8a58cdf-0">
              Finns det ingen övergripande plan, då måste justitieministern
              se till att det arbetas fram en sådan, men inte med de direktiv
              som Domstolskommittén hade där den övergripande målsättningen
              var att man skulle spara 200 miljoner kronor. Den övergripande
              målsättningen måste i stället vara att vi har rätt organisation
              och rätt arbetsformer i framtiden. Detta måste vara utgångspunkten.
              Sedan får vi sätta prislappen efteråt.
            </seg>
            <seg xml:id="i-b652d107aaf32a10-0">
              Jag har inte fått någon kommentar till de tre förslag som jag
              förde fram. Jag hoppas att justitieministern i sitt avslutande
              anförande ger mig ett svar på frågan om hon är beredd att lämna
              ifrån sig en övergripande plan, att låta domstolarna bedriva sitt
              arbete på nuvarande villkor intill dess att ett reformerat domstolsväsendet
              föreligger och om hon är beredd att diskutera domstolsadministrationen
              i Danmark och
            </seg>
            <seg xml:id="i-33e5d308be7d934d-0">
              Norge.
            </seg>
          </u>
          <note xml:id="i-8112b5cd859b3fdc-0">
            Anf. 18 Justitieminister LAILA FREI-
          </note>
          <note type="speaker" xml:id="i-7ff78508add82ff4-3">
            VALDS (s):
          </note>
          <u who="unknown" next="cont" xml:id="i-cedde0da0bcfcc11-0">
            <seg xml:id="i-b41f2e8cad3c81fb-0">
              Fru talman! I budgetpropositionen finns en samlad överblick över
              hur regeringen bedömer det pågående reformarbetet och vilka avsikter
              som regeringen har med det. Om inte det duger som en plan för
              Gun
            </seg>
            <seg xml:id="i-4a3bc13f091662f3-0">
              Hellsvik, så beklagar jag det.
            </seg>
            <seg xml:id="i-9671a08a79c29377-0">
              Vi återkommer, som jag sade, när vi utvärderat och sett resultatet
              av den pågående förändringen i domstolarna i dag för att se hur
              man kan samla upp den och vilka slutsatser man måste dra av t.ex.
              behovet av regelförändringar. Jag nämnde också att jag kan tänka
              mig att göra det, om det inte är fråga om propositioner, i form
              av regeringsskrivelse för att säkerställa att riksdagen blir involverad.
            </seg>
            <seg xml:id="i-548db1d59d393a0f-0">
              Vad Gun Hellsvik menar med att domstolarna ska fortsätta på nuvarande
              villkor begriper jag ärligt talat inte, för domstolarna arbetar
              naturligtvis på de villkor som de är givna i form av regelverk,
              resurser och annat.
            </seg>
            <seg xml:id="i-42cfb9b0911722ee-0">
              Vad gäller Danmark och Norge vill jag bara säga att från Norge
              har man nyligen varit på besök i Sverige för att studera hur vi
              ordnar med dessa frågor. Man ser att den ordning som vi har med
              t.ex. domstolsverk är en ordning som man vill införa i Norge.
            </seg>
            <seg xml:id="i-6c099ffc70b24e5a-0">
              När det gäller resurstilldelningen erinrar jag mig att det för
              några år sedan gjordes en vetenskaplig studie av kostnaderna för
              olika delar av rättsväsendet.
            </seg>
            <seg xml:id="i-ceade74f2509a11b-0">
              Sverige var naturligtvis det land som var etta, vilket jag är
              stolt över. Vi lägger ned mest resurser på vårt rättsväsende,
              och det gäller även domstolarna.
            </seg>
            <seg xml:id="i-4a5b402f9f43fd98-0">
              Vi lär av Danmark när det gäller att förändra regelverket, för
              där har man kommit långt i det avseendet. Det sitter en utredning
              som har fått ett uppdrag att med bl.a. Danmark som förebild se
              över våra rättegångsregler. Jag har mötts av en del kritik, bl.a.
            </seg>
            <seg xml:id="i-4aa9bdc35a44a58d-0">
              från moderat håll, för tillsättandet av denna utredning.
            </seg>
            <seg xml:id="i-9a040e7faf349341-0">
              Jag hoppas att Gun Hellsviks inlägg innebär att jag inte längre
              kritiseras för detta.
            </seg>
            <seg xml:id="i-151f5d5bf627ec3b-0">
              Den här debatten har varit värdefull, och vi borde ha sådana
              oftare eftersom den handlar om något så centralt som våra domstolar.
            </seg>
            <seg xml:id="i-f4c48da081714fb6-0">
              Jag gläder mig åt att jag ändå kan konstatera att det finns en
              viss samsyn både om hur problemen ser ut och också om hur man
              bör gå vidare. Jag litar på att det innebär att vi ska hitta de
              förändringar som vi som politiker är skyldiga att ta till för
              att hjälpa dem som så ambitiöst, faktiskt, ute i våra domstolar
              försöker uppfylla de krav som vi ställer på dem. Men ytterst handlar
              det egentligen om de krav som medborgarna ställer på ett väl fungerande
              rättsväsende.
            </seg>
          </u>
          <note xml:id="i-8ba401cd42e425c4-0">
            Överläggningen var härmed avslutad.
          </note>
          <note xml:id="i-51a63c21130e62a3-0">
            5 § Justering av protokoll
          </note>
          <note xml:id="i-22c9bdd2c45554c4-0">
            Justerades protokollet för den 23 september.
          </note>
          <note xml:id="i-2cc53fc0d9b2d6d8-0">
            6 § Anmälan om ersättare för statsråd
          </note>
          <note xml:id="i-480ee3c5665da5c8-0">
            Talmannen anmälde att Christina Pettersson (s)
          </note>
          <note xml:id="i-211ef2f6f83e2094-0">
            skulle ersätta statsrådet Ingela Thalén fr.o.m. den
          </note>
          <note xml:id="i-19bdfb605d9d0082-0">
            1 oktober.
          </note>
          <note xml:id="i-1b32922189a71200-0">
            7 § Anmälan om fördröjda svar på interpellationer
          </note>
          <note xml:id="i-97ce044264842c3f-0">
            Till riksdagen hade inkommit följande skrivelser:
          </note>
          <note xml:id="i-106b833ee6e0dfd6-0">
            Interpellation 1999/2000:11
          </note>
          <note xml:id="i-8d403a0b57dfefa2-0">
            Till riksdagen
          </note>
          <note xml:id="i-665eebfa879d8a2d-0">
            Interpellation 1999/2000:11 av Cristina Husmark
          </note>
          <u who="unknown" prev="cont" xml:id="i-d31d2651d37ee7a2-0">
            <seg xml:id="i-fc1f864d5d5e0634-0">
              Pehrson (m) om barnsoldater.
            </seg>
            <seg xml:id="i-19e7a400c3d7d9d1-0">
              Interpellationen kommer att besvaras tisdagen den
            </seg>
            <seg xml:id="i-6c6ab2adde674272-0">
              Skälet till dröjsmålet är utrikes resa.
            </seg>
            <seg xml:id="i-5130d4848e0fb1e1-0">
              (m) om beskattning av utlandssvenskar.
            </seg>
            <seg xml:id="i-19e7a400c3d7d9d1-1">
              Interpellationen kommer att besvaras tisdagen den
            </seg>
            <seg xml:id="i-49d515de17f099b6-0">
              Skälet till dröjsmålet är arbetsanhopning.
            </seg>
            <seg xml:id="i-4b64e42472ae1fe7-0">
              Bosse Ringholm
            </seg>
            <seg xml:id="i-9e3fdafec73cc5f8-0">
              Stalin om barn och ungdomars psykiska hälsa.
            </seg>
            <seg xml:id="i-eb5847669bf9a4aa-0">
              Skälet till dröjsmålet är att jag inte kunnat finna en debattdag
              som passar både interpellanten och mig.
            </seg>
            <seg xml:id="i-320d598488dd6de4-0">
              1999/2000:Sf2 av Gudrun Schyman m.fl. (v)
            </seg>
            <seg xml:id="i-7ed7f55df071115c-0">
              Återvinningssystemet
            </seg>
            <seg xml:id="i-584f5df40566fc91-0">
              De mänskliga rättigheternas universalitet
            </seg>
            <seg xml:id="i-87c63f9dc556fbf2-0">
              Marinens underhållsvarv
            </seg>
            <seg xml:id="i-5e1653bf20376727-0">
              Helhetsperspektiv på kvinnomisshandel
            </seg>
            <seg xml:id="i-344a6f09b1c08418-0">
              Självhjälpsgrupper för spelberoende och deras anhöriga
            </seg>
            <seg xml:id="i-1c9bcc10d222f8b4-0">
              Ett nytt riksförbund för spelberoende
            </seg>
            <seg xml:id="i-44e72a7b020cc653-0">
              1999/2000:12 av Rolf Olsson (v) till socialminister
            </seg>
            <seg xml:id="i-a98e00b7596f7f3b-0">
              Förtidspensionering på grund av psykiska besvär
            </seg>
            <seg xml:id="i-4128cdd91de14a48-0">
              (v) till statsrådet Maj-Inger Klingvall
            </seg>
            <seg xml:id="i-1ccfe3022a399574-0">
              Katastrofen i Angola
            </seg>
            <seg xml:id="i-131ae65cc623a4f1-0">
              Omställningskravet på RFV:s sjukhus i Nynäshamn och Tranås
            </seg>
            <seg xml:id="i-0e45b856fafeafc8-0">
              De mindre bryggerierna
            </seg>
            <seg xml:id="i-b5a212979ec90bab-0">
              Personer med övervikt
            </seg>
            <seg xml:id="i-0985134a7fe032c6-0">
              Asylsökande homosexuella iranier
            </seg>
            <seg xml:id="i-e39a6ce410b3cbfb-0">
              Katastrofen på Taiwan
            </seg>
            <seg xml:id="i-22f0e2fb99728e17-0">
              Flyktingförläggning i Vingåker
            </seg>
            <seg xml:id="i-29c9642a428ee176-0">
              Skiftet till år 2000
            </seg>
            <seg xml:id="i-7885249bd6581549-0">
              Gränsöverskridande luftföroreningar
            </seg>
            <seg xml:id="i-f16f63e16881d382-0"/>
          </u>
          <note xml:id="i-8d125703b1d11e8b-0">
            12 oktober 1999.
          </note>
          <note xml:id="i-949771197f47c627-0">
            Stockholm den 27 september 1999
          </note>
          <note xml:id="i-fa25077803a4106a-0">
            Anna Lindh
          </note>
          <note xml:id="i-624dec6e51bdf2f8-0">
            Interpellation 1999/2000:18
          </note>
          <note xml:id="i-8d403a0b57dfefa2-1">
            Till riksdagen
          </note>
          <note xml:id="i-35457408acb1e472-0">
            Interpellation 1999/2000:18 av Carl Fredrik Graf
          </note>
          <note xml:id="i-da51df98197875f9-0">
            26 oktober 1999.
          </note>
          <note xml:id="i-103ed206fb22ec43-0">
            Stockholm den 24 september 1999
          </note>
          <note xml:id="i-999b18a6f7422009-0">
            Interpellation 1999/2000:19
          </note>
          <note xml:id="i-8d403a0b57dfefa2-2">
            Till riksdagen
          </note>
          <note xml:id="i-21d6b1cae404b087-0">
            Interpellation 1999/2000:19 av Kerstin-Maria
          </note>
          <note xml:id="i-2830ac5b3cbca9a6-0">
            Interpellationen kommer att besvaras torsdagen den 14 oktober
            1999.
          </note>
          <note xml:id="i-949771197f47c627-1">
            Stockholm den 27 september 1999
          </note>
          <note xml:id="i-72d8c848e1c1f004-0">
            Lars Engqvist
          </note>
          <note xml:id="i-d0390b1e5d6653b7-0">
            8 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-43c162421932c862-0">
            Talmannen anmälde att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note xml:id="i-fdd99c49bc843615-0">
            Inrätta rådgivande kommittéer för utbildning av sjuksköterskor,
            tandläkare, veterinärer, barnmorskor, farmaceuter och läkare KOM
            (99) 177
          </note>
          <note xml:id="i-918800ee53b460f5-0">
            9 § Hänvisning av ärenden till utskott
          </note>
          <note xml:id="i-c51f6636670c90db-0">
            Föredrogs och hänvisades
          </note>
          <note xml:id="i-2a4acf09ad52ae76-0">
            Propositioner
          </note>
          <note xml:id="i-ae0d4c99f50fd6f6-0">
            1999/2000:5 och 10 till utbildningsutskottet
          </note>
          <note xml:id="i-a073233277cbd0c8-0">
            10 § Bordläggning
          </note>
          <note xml:id="i-6ff93fc86edbea0b-0">
            Anmäldes och bordlades
          </note>
          <note xml:id="i-d6224a3d041a8a56-0">
            Proposition
          </note>
          <note xml:id="i-4191422e23543969-0">
            1999/2000:2 Inkomstskattelagen
          </note>
          <note xml:id="i-00c0187a0e2fc78f-0">
            Motioner med anledning av prop. 1998/99:144 Regler om företagskoncentration
          </note>
          <note xml:id="i-1943d16e3a5cde50-0">
            1999/2000:N1 av Stefan Hagfeldt (m)
          </note>
          <note xml:id="i-e6e7d9c85804b767-0">
            med anledning av prop. 1998/99:145 Ändring av fridskränkningsbrotten
          </note>
          <note xml:id="i-fd3610047cc7a024-0">
            1999/2000:Ju2 av Ragnwi Marcelind och Ingemar
          </note>
          <note xml:id="i-aa1c6e0878a4fc1e-0">
            Vänerlöv (kd)
          </note>
          <note xml:id="i-96fb11d429107ce4-0">
            med anledning av skr. 1998/99:146 Tidsbegränsade uppehållstillstånd
            i vissa utlänningsärenden
          </note>
          <note xml:id="i-281df2075a788c76-0">
            1999/2000:Sf1 av Kerstin-Maria Stalin (mp)
          </note>
          <note xml:id="i-692d4845f8c7b9d9-0">
            11 § Anmälan om interpellation
          </note>
          <note xml:id="i-a10eb201574db3d6-0">
            Anmäldes att följande interpellation framställts
          </note>
          <note xml:id="i-7c7ef0dd7e10d566-0">
            den 29 september
          </note>
          <note xml:id="i-579b19c28ef8a518-0">
            1999/2000:20 av Lars Leijonborg (fp) till utrikesminister Anna
            Lindh
          </note>
          <note xml:id="i-19b17f45cc3dc79d-0">
            Svensk politik gentemot Kambodja
          </note>
          <note xml:id="i-9a82fd11cfd3f6ac-0">
            Interpellationen redovisas i bilaga som fogas till riksdagens
            snabbprotokoll tisdagen den 12 oktober.
          </note>
          <note xml:id="i-101c82e19374363e-0">
            12 § Anmälan om frågor för skriftliga svar
          </note>
          <note xml:id="i-1d0867df5e538a2b-0">
            Anmäldes att följande frågor för skriftliga svar framställts
          </note>
          <note xml:id="i-a526802bf9149d34-0">
            den 28 september
          </note>
          <note xml:id="i-d38899f756abf2f7-0">
            1999/2000:29 av Conny Öhman (s) till försvarsminister Björn von
            Sydow
          </note>
          <note xml:id="i-9473e4efc96c6248-0">
            Miljövärdering av försvarsmaktens flygplatser
          </note>
          <note xml:id="i-7c7ef0dd7e10d566-1">
            den 29 september
          </note>
          <note xml:id="i-9d916330b94a5594-0">
            1999/2000:30 av Kent Härstedt (s) till miljöminister
          </note>
          <note xml:id="i-dcc740907de4c8eb-0">
            Kjell Larsson
          </note>
          <note xml:id="i-4d4f39c01f09fa54-0">
            1999/2000:31 av Sten Tolgfors (m) till utrikesminister Anna Lindh
          </note>
          <note xml:id="i-6b914ac707f3ce2a-0">
            1999/2000:32 av Amanda Agestav (kd) till försvarsminister Björn
            von Sydow
          </note>
          <note xml:id="i-7e6bf2f0ace2de4e-0">
            Frågorna redovisas i bilaga som fogas till riksdagens snabbprotokoll
            tisdagen den 12 oktober.
          </note>
          <note xml:id="i-69c22220e2e04d0c-0">
            13 § Anmälan om skriftliga svar på frågor
          </note>
          <note xml:id="i-6f70ba41bc142f5e-0">
            Anmäldes att skriftliga svar på följande frågor inkommit
          </note>
          <note xml:id="i-7c7ef0dd7e10d566-2">
            den 29 september
          </note>
          <note xml:id="i-a7b289a61dc227a3-0">
            1998/99:908 av Ewa Larsson (mp) till socialminister
          </note>
          <note xml:id="i-72d8c848e1c1f004-1">
            Lars Engqvist
          </note>
          <note xml:id="i-0c1d8b1e68454075-0">
            1998/99:910 av Kent Härstedt (s) till socialminister
          </note>
          <note xml:id="i-72d8c848e1c1f004-2">
            Lars Engqvist
          </note>
          <note xml:id="i-f5c1e96f85da156e-0">
            1998/99:911 av Kent Härstedt (s) till socialministern
          </note>
          <note xml:id="i-72d8c848e1c1f004-3">
            Lars Engqvist
          </note>
          <note xml:id="i-70d690d2fadc64e4-0">
            1999/2000:7 av Mikael Odenberg (m) till statsrådet
          </note>
          <note xml:id="i-c91fea0188c35bd3-0">
            Mona Sahlin
          </note>
          <note xml:id="i-c7f04cfd8b70d1f1-0">
            Proposition om ändrade turordningsregler
          </note>
          <note xml:id="i-72d8c848e1c1f004-4">
            Lars Engqvist
          </note>
          <note xml:id="i-8341b7ca3f9d3cb7-0">
            1999/2000:14 av andre vice talman Eva Zetterberg
          </note>
          <note xml:id="i-cea9dfb21e95a359-0">
            1999/2000:16 av Desirée Pethrus Engström (kd) till socialminister
            Lars Engqvist
          </note>
          <note xml:id="i-080c84fe570acd61-0">
            1999/2000:18 av Karin Falkmer (m) till statsrådet
          </note>
          <note xml:id="i-c91fea0188c35bd3-1">
            Mona Sahlin
          </note>
          <note xml:id="i-795313a0ebf03d83-0">
            1999/2000:19 av Sylvia Lindgren (s) till socialminister Lars
            Engqvist
          </note>
          <note xml:id="i-4a4cf2fe5e68b84f-0">
            1999/2000:20 av Barbro Westerholm (fp) till statsrådet Maj-Inger
            Klingvall
          </note>
          <note xml:id="i-6cb80e4014e950d8-0">
            1999/2000:22 av Desirée Pethrus Engström (kd) till näringsminister
            Björn Rosengren
          </note>
          <note xml:id="i-4fae5f44416ace02-0">
            Jämställdhetsperspektivet vid tillsättning av poster i statliga
            företag
          </note>
          <note xml:id="i-a3ccac6a822ed05f-0">
            1999/2000:23 av Johan Pehrson (fp) till utrikesminister Anna
            Lindh
          </note>
          <note xml:id="i-0ab4d28f46fc1b0c-0">
            1999/2000:24 av Lennart Gustavsson (v) till statsrådet Maj-Inger
            Klingvall
          </note>
          <note xml:id="i-15903f9a4be6dd7c-0">
            den 30 september
          </note>
          <note xml:id="i-22b9f34fbc534f3e-0">
            1999/2000:8 av Birgitta Ahlqvist (s) till näringsminister Björn
            Rosengren
          </note>
          <note xml:id="i-63f7cca86801d3d8-0">
            1999/2000:15 av Eva Flyborg (fp) till utbildningsminister Thomas
            Östros
          </note>
          <note xml:id="i-dec29ef2feaed40d-0">
            Chalmers Tekniska Högskola
          </note>
          <note xml:id="i-a03188c8dd53b923-0">
            1999/2000:21 av Birger Schlaug (mp) till miljöminister Kjell
            Larsson
          </note>
          <note xml:id="i-4337ff043b44bf07-0">
            Svaren redovisas i bilaga som fogas till riksdagens snabbprotokoll
            tisdagen den 12 oktober.
          </note>
          <note xml:id="i-007a5e1dc3e12b9f-0">
            14 § Kammaren åtskildes kl. 13.24.
          </note>
          <note xml:id="i-a1598d7a55c63b5f-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
