<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1999</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1999</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-19992000--117</head>
          <docDate when="1999-01-01">1999-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Svar på interpellationerna 1999/2000:389
          </note>
          <note>
            och 402 om plötslig död vid omhändertagande
          </note>
          <note>
            Anf. 1 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-448ead90e9d45646" next="cont" who="unknown">
            <seg>
              Fru talman! Ingrid Burman har frågat socialministern om regeringen
              avser att vidta någon åtgärd när det gäller att utreda om personalsambandet
              mellan
            </seg>
            <seg>
              Rättsmedicinalverket, RMV, och Socialstyrelsens rättsliga råd
              kan ha påverkat ärendehandläggningen i ett antal utredningar om
              dödsfall i samband med omhändertagande av personer, samt om regeringen
              avser att göra en oberoende granskning av de dödsfall som förekommit
              när personer omhändertagits av väktare eller polis. Eftersom dessa
              frågor snarast faller inom mitt ansvarsområde som justitieminister
              kommer jag att besvara dem i stället för socialministern.
            </seg>
            <seg>
              Siw Persson har frågat mig om regeringen överväger att tillsätta
              en från myndigheterna fristående granskningskommission avseende
              icke minst de rättsmedicinska utredningarna i de fall av plötslig
              död vid omhändertagande vilka hittills registrerats mellan åren
              1992 och 1997, samt om regeringen förvissat sig om att det är
              tillfredsställande kontrollerat att inga andra fall av plötslig
              död inträffat under samma period och att således såväl allmänheten
              som Amnesty
            </seg>
            <seg>
              International informerats betryggande i saken.
            </seg>
            <seg>
              Då de båda interpellationerna berör likartade frågeställningar
              besvarar jag dem inom ramen för ett gemensamt svar.
            </seg>
            <seg>
              Låt mig inleda med att säga att det är mycket viktigt att förtroendet
              för kontrollmekanismerna inom rättsväsendet upprätthålls och att
              människor kan känna sig trygga i sina kontakter med våra myndigheter.
            </seg>
            <seg>
              Därför är det mycket allvarligt om ett ärende handläggs på ett
              sätt så att detta förtroende riskerar att urholkas.
            </seg>
            <seg>
              Myndigheterna inom rättsväsendet och deras personal måste agera
              på ett sådant sätt att såväl enskilda personer som samhället i
              stort kan lita på att de ärenden som behandlas sköts på ett korrekt
              och professionellt sätt. Detta kräver, förutom en intern tillsyn
              och uppföljning, att det inom de respektive organisationerna ständigt
              förs en diskussion om dessa frågor och att personalen erbjuds
              en adekvat utbildning inom området.
            </seg>
            <seg>
              Utöver de kontrollmekanismer som finns inom de enskilda myndigheterna
              har också såväl Justitieombudsmannen, JO, som Justitiekanslern,
              JK, en mycket viktig uppgift att fylla när det gäller att granska
              myndigheternas agerande.
            </seg>
            <seg>
              JK har haft i uppdrag att granska ordningen för handläggningen
              av fall där personer som är omhändertagna av polisen eller annan
              myndighet har avlidit samt vilka förändringar som kan anses påkallade.
            </seg>
            <seg>
              Uppdraget har avrapporterats till regeringen i november 1998,
              och där ges ett antal förslag till förändringar i handläggningsordningen
              inom framförallt polisen men också angående rättsmedicinska undersökningar.
            </seg>
            <seg>
              JK:s rapport tillställdes Amnesty International för kännedom.
            </seg>
            <seg>
              I regleringsbrevet för polisväsendet för förra året gav regeringen
              Rikspolisstyrelsen, RPS, i uppdrag att i samband med årsredovisningen
              i år ange vilka åtgärder man vidtagit med anledning av JK:s rapport.
            </seg>
            <seg>
              Av RPS redovisning framgår att man genomfört ett antal av de
              åtgärder som JK föreslagit. RMV har redan tidigare ändrat sina
              interna rutiner på det sätt
            </seg>
            <seg>
              JK rekommenderar.
            </seg>
            <seg>
              Fallen med de omhändertagna personer som har avlidit har alltså
              lett till att rutinerna hos de myndigheter som varit inblandade
              har ändrats. Trots att förbättringar gjorts av ordningen för handläggningen
              i denna typ av ärenden måste man komma ihåg att hundraprocentigt
              säkert kan ett system aldrig bli. Den mänskliga faktorn kan leda
              till att felaktigheter begås.
            </seg>
            <seg>
              Risken för misstag minskar emellertid om vi drar lärdom av de
              erfarenheter vi gör.
            </seg>
            <seg>
              För att förhindra att denna typ av händelser upprepas i framtiden
              är det alltså viktigt att de kunskaper och erfarenheter som gjorts
              i de fall där personer som omhändertagits av polis eller annan
              myndighet avlidit tas till vara. Jag är inte beredd att nu slå
              fast i vilken form detta fortsatta arbete ska ske, utan vill först
              avvakta den utredning som JK för närvarande genomför. När JK:s
              granskning har avslutats kommer regeringen att återkomma i frågan.
              Jag kan emellertid redan nu säga att det fortsatta arbetet givetvis
              måste ske i sådan form att dess oberoende och trovärdighet inte
              kan sättas i fråga.
            </seg>
            <seg>
              Siw Persson har vidare frågat om det är tillfredsställande kontrollerat
              att inga andra fall av plötslig död inträffat under samma period.
              Frågan om fall av plötslig död i samband med omhändertagande har
              undersökts av RMV. En förfrågan har gått ut till samtliga rättsmedicinska
              avdelningar. Avdelningarna har därefter gjort en bedömning, och
              redogjort för de fall där personer som blivit omhändertagna av
              polis eller annan myndighet har avlidit. Uppgiften om ytterligare
              fall av samma slag grundar sig dels på sökningar i RMV:s databas,
              dels på kompletterande manuella sökningar. Jag har ingen anledning
              att misstänka att RMV:s bedömningar inte ger en god bild av den
              faktiska situationen.
            </seg>
          </u>
          <note>
            Så till Ingrid Burmans fråga om personalsambanden mellan RMV
            och Socialstyrelsens rättsliga råd.
          </note>
          <u prev="cont" who="unknown">
            <seg>
              Det är riktigt att ett visst sådant personalsamband föreligger.
              Jag kan dock konstatera att det ofta är svårt att förena kraven
              på dels en professionell bedömning, dels frånvaron av personalsamband
              inom professioner med få utövare. Med tanke på att det inom rättsmedicinen
              i Sverige i dagsläget finns 24
            </seg>
            <seg>
              specialistutbildade rättsläkare verksamma uppkommer ibland svårigheter
              när det gäller att förena dessa krav. Det är dock en uppgift för
              berörda tillsynsorgan att bedöma om detta har påverkat handläggningen
              av enskilda ärenden eller ej.
            </seg>
          </u>
          <note type="speaker">
            Anf. 2 INGRID BURMAN (v):
          </note>
          <u who="ingrid_burman_272255" xml:id="i-9039b6281cfdcc54">
            <seg>
              Fru talman! Jag tackar justitieministern för svaret, och jag
              delar ministerns uppfattning att det är viktigt att förtroendet
              för kontrollmekanismerna inom rättsväsendet upprätthålls. Detta
              kräver en intern tillsyn och uppföljning samt en ständig diskussion
              och adekvat utbildning. Men det räcker inte med det.
            </seg>
            <seg>
              Under den senaste tiden har en rad brister uppmärksammats i både
              utredningar och massmedier.
            </seg>
            <seg>
              Dessa kräver enligt min mening en ny och oberoende granskning
              av de dödsfall som har förekommit när personer har omhändertagits
              samt av de utredningar som följt.
            </seg>
            <seg>
              Justitieministern hänvisar till JK:s rapport. Det är en rapport
              som redan har utsatts för kritik. Kritiken har gått ut på att
              man bl.a. i huvudsak har lyft ut
            </seg>
            <seg>
              Rättsmedicinalverket ur sin granskning. Jag kan inte själv värdera
              den kritiken - men den finns.
            </seg>
            <seg>
              Justitieministern hänvisar också till att det i dag finns ändrade
              rutiner hos RMV och nya redovisningsrutiner hos polisväsendet.
              Allt detta är säkert bra åtgärder, och det är åtgärder som syftar
              framåt. Men jag anser inte att det är tillräckligt för att återställa
              tilltron till rättsväsendet.
            </seg>
            <seg>
              Så länge som det finns anledning att ifrågasätta hanteringen
              av tidigare dödsfall som förekommit när man har omhändertagit
              personer skadas rättsväsendet.
            </seg>
            <seg>
              Och så länge som det finns obesvarade frågor kring denna hantering
              så skadas rättsväsendet. Dessvärre finns det fortfarande sådana
              obesvarade frågor - och de behöver redas ut.
            </seg>
            <seg>
              Jag menar att det behövs en oberoende granskning av de dödsfall
              som förekommit. Den granskningen måste också omfatta personsambandet
              mellan Rättsliga rådet och Rättsmedicinalverket.
            </seg>
            <seg>
              Jag vet att justitieministern delar min uppfattning om att myndigheter
              aldrig får misstänkas för, eller försätta sig själva i, en jävssituation.
              Men då går det inte att besvara min fråga om personsamband mellan
            </seg>
            <seg>
              Rättsliga rådet och RMV enbart med att det är svårt att undvika
              detta eftersom det endast finns ett begränsat antal specialister.
            </seg>
            <seg>
              I ett av de fall som jag har tagit del av finns det en specialist
              som kan anses vara inblandad i flera olika skeenden. Specialisten
              ska sedan yttra sig i Rättsliga rådet till Riksåklagaren. I alla
              andra rättsvårdande myndigheter torde det vara olämpligt, eller
              t.o.m.
            </seg>
            <seg>
              betraktas som en jävssituation, om man yttrar sig i ett ärende
              där man har haft någon form av tidigare anknytning.
            </seg>
            <seg>
              Justitieministern besvarar min fråga med att det måste vara en
              uppgift för berörda tillsynsorgan att bedöma huruvida personsamband
              påverkar en bedömning. Låt mig då vidga min fråga.
            </seg>
            <seg>
              Anser justitieministern att det är rimligt att personer deltar
              i att bedöma eller lämna ett utlåtande över fall eller ärenden
              som de själva tidigare har haft anknytning till? Ser justitieministern
              något problem kring detta? Och om justitieministern tycker att
              det finns problem, avser ministern då att vidta några åtgärder?
            </seg>
          </u>
          <note type="speaker">
            Anf. 3 SIW PERSSON (fp):
          </note>
          <u who="siw_persson_3f0c7c" xml:id="i-f505efba6ab48274">
            <seg>
              Fru talman! Jag vill tacka justitieministern för svaret. Ja,
              det är inte bara mycket viktigt att förtroendet för kontrollmekanismen
              inom rättsväsendet upprätthålls så att människor kan känna sig
              trygga i sina kontakter med myndigheterna, det är t.o.m. av avgörande
              betydelse för medborgarna.
            </seg>
            <seg>
              Ministern pekar bl.a. på JO:s och JK:s mycket viktiga uppgift
              att granska myndigheternas agerande.
            </seg>
            <seg>
              Men vi måste ju komma ihåg att JO har klara begränsningar i sin
              möjlighet att kontrollera, bl.a. om verkschefen missbrukar sin
              makt och de egna förordningarna. JK kan bara bedöma om verkets
              förordningar är förenliga med de överordnade lagarna och förordningarna.
              Och så länge som jag som enskild anmälare inte kan bevisa att
              de interna direktiven konkret i ett enskilt fall lett till snedvridning
              av den fria bevisföringen eller irrelevant sekretessbeläggning
              kan JO inte göra någonting. Så JO behöver verkligen bättre verktyg
              i sitt arbete mot felaktigt och kriminellt agerande från maktutövare.
              Det skulle vara intressant att höra om ministern har någon avsikt
              att låta JO få bättre verktyg.
            </seg>
            <seg>
              När det gäller Justitiekanslerns agerande vill jag säga att jag
              inte bara är förvånad utan också oroad.
            </seg>
            <seg>
              JK har inte ställt samtliga de relevanta frågorna till
            </seg>
            <seg>
              Rättsmedicinalverket och inte heller till Rättsliga rådet. Enligt
              anmälan till JK har bevisligen 16 av de
            </seg>
            <seg>
              21 motiverade frågorna till Rättsmedicinalverket inte vidarebefordrats
              från JK. Annan anmälan finns också.
            </seg>
            <seg>
              Där har det ställts 29 frågor. Och där har det inte heller hänt
              någonting. Det finns ytterligare saker.
            </seg>
            <seg>
              När det gäller förändringar med anledning av JK:s rapport kan
              jag bara konstatera att JK inte har gett ett antal förslag om
              förändringar till RMV. JK konstaterar att RMV har infört skärpningar
              av vissa bestämmelser, men de fanns redan. Och JK har tagit upp
              frågan om förebyggande åtgärder bl.a. om obligatorisk röntgen
              vid plötsliga dödsfall. Och där har RMV
            </seg>
            <seg>
              svarat att det fanns skäl emot. Då kan man fråga:
            </seg>
            <seg>
              Varför har JK inte med RMV tagit upp frågan om obligatorisk grundlig
              undersökning av skelettsystemet och eventuell komplettering med
              röntgen? Av detta drar jag slutsatsen att RMV tydligen inte är
              särskilt intresserat av att de drogpåverkade personer som blir
              dödade vid omhändertagande verkligen får en ordentlig utredning.
            </seg>
            <seg>
              Vi kan också konstatera att JK uppenbart inte har vidarebefordrat
              ett antal viktiga frågor till RMV och till Socialstyrelsens rättsliga
              råd. Därför ska det bli synnerligen intressant att se hur JK i
              slutändan gör med alla de relevanta frågorna.
            </seg>
            <seg>
              Jag ser en liten öppning för en oberoende granskning av alla
              dessa, och kanske många fler, tragiska dödsfall. Men jag reagerar
              när ministern säger att det gäller att få en god bild av den faktiska
              situationen.
            </seg>
            <seg>
              Det gäller inte bara det. Det gäller att få reda på hur många
              fall som det verkligen varit fråga om. Och det tragiska är att
              vi inte vet det. RMV har haft ett sökord som utesluter ett antal
              andra möjligheter.
            </seg>
            <seg>
              Som helhetsbedömning kan jag alltså konstatera att vi inte vet
              hur många som har dött plötsligt vid omhändertagande.
            </seg>
            <seg>
              Jag tror att den svenska rättssäkerheten skulle vinna stort ur
              medborgarperspektiv på att man så snabbt som möjligt får en oberoende
              granskning. Det har tyvärr visat sig att när en myndighet har
              gjort fel, allvarliga fel, och man från ledningens sida bestämmer
              sig för att mörklägga felaktigheterna, då faller hela systemet
              samman. Det är mycket allvarligt.
            </seg>
          </u>
          <note>
            Anf. 4 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-e83f5c97977a3c04" who="unknown">
            <seg>
              Fru talman! Ingrid Burman tycker att det finns en rad obesvarade
              frågor trots den genomgång som JK
            </seg>
            <seg>
              har gjort av hanteringen av detta ärende. Och visst gör det det.
              Jag tror framför allt naturligtvis att det finns obesvarade frågor
              så länge man inte har ställt människor till ansvar för vad som
              har hänt. Men det är ju frågor som inte vi kan ägna oss åt, utan
              det är en uppgift för de rättsvårdande myndigheterna att hantera
              ansvarsfrågorna. Men det är naturligtvis viktigt att man även
              i den granskning som sker i efterhand verkligen också kommer underfund
              med vad som har brustit i systemet. Jag utesluter inte att det
              fortfarande kommer att finnas obesvarade frågor, även efter att
            </seg>
            <seg>
              JK har kommit med den rapport som vi nu väntar på.
            </seg>
            <seg>
              Vi vet ju ännu inte vad JK kommer fram till. JK kanske besvarar
              de frågor som fortfarande finns kvar om hur hanteringen har varit.
            </seg>
            <seg>
              När det gäller personalsambandet mellan RMV
            </seg>
            <seg>
              och Rättsliga rådet vill jag påpeka för Ingrid Burman att det
              naturligtvis är svårt att ha tillgång till expertis när det finns
              väldigt få experter i landet och att man alltså måste vara oerhört
              uppmärksam på jävssituationen. När det gäller jävssituationen
              så gäller ju precis samma regler i detta sammanhang som i alla
              andra sammanhang. Det som jag menar är alltså att det är myndigheten
              själv som har att avgöra när jäv föreligger. Och det kan granskas
              i efterhand, och man kan konstatera om rätt bedömning har gjorts
              eller inte. Jag kan inte tala om för myndigheterna, och det kan
              inte Ingrid Burman heller, när det föreligger jäv.
            </seg>
            <seg>
              Men jag vill också peka på att det inte är ovanligt att Rättsliga
              rådet använder sig av möjligheten att anlita expertis från ett
              annat land. När man befinner sig i den situationen att alltför
              många av dem som finns i vårt land redan har haft med ärendet
              att göra, då blir man tvungen att gå utanför landets gränser och
              söka expertis. Det är ju det sätt som vi kan hantera den här typen
              av situationer när det är ett begränsat antal experter att tillgå
              i det egna landet.
            </seg>
            <seg>
              Siw Persson tycker att JK:s granskning inte är fullödig. Det
              är enligt Siw Persson vissa frågor som inte har ställts. Jag utgår
              ifrån att Siw Persson är expert på området och vet det och kan
              bedöma den frågan. Jag måste protestera mot Siw Perssons formuleringar
              som tycks tyda på att JK inte skulle vara ett oberoende granskningsorgan.
              Det var en ny uppgift för mig att det finns en riksdagsledamot
              som anser att JK icke är ett oberoende granskningsorgan.
            </seg>
            <seg>
              Jag hävdar att det är det. Det är det som vi har till vårt förfogande
              vid sidan av Justitieombudsmannen såsom självständiga granskande
              organ. Man kan naturligtvis ha personliga uppfattningar om man
              tycker att JK
            </seg>
            <seg>
              borde ha ställt en del andra frågor. Och det vore intressant
              att veta vad Siw Persson tycker att det är för frågor som JK borde
              ha ställt.
            </seg>
            <seg>
              Siw Persson tycker att JK inte har de rätta verktygen. Det skulle
              också vara intressant att få preciserat i vilket avseende som
              JK saknar de rätta verktygen.
            </seg>
            <seg>
              När det gäller frågan om hur många sådana fall som finns, tror
              sig Siw Persson veta hur efterforskningen av dessa fall har gått
              till och anser att det inte är tillfyllest. Det är bara vissa
              sökord som används.
            </seg>
            <seg>
              Även i mitt korta interpellationssvar försökte jag antyda att
              den sökning som har gjorts har varit mycket grundlig. Man har
              gjort en datasökning för att på det viset urskilja fall som kan
              vara av intresse. Därefter har man haft en manuell genomgång.
              Som jag sade i mitt svar har jag ingen anledning att betvivla
              att man har gjort allt för att kunna ta fram hur många sådana
              här fall det finns för att vi ska kunna granska dem och lära av
              dem och förhindra att detta kan upprepas i framtiden. Jag beklagar
              att Siw Persson har så lågt förtroende för våra myndigheter.
            </seg>
          </u>
          <note type="speaker">
            Anf. 5 INGRID BURMAN (v):
          </note>
          <u who="ingrid_burman_272255" xml:id="i-265e2f7fa594221e">
            <seg>
              Fru talman! Jag tackar justitieministern för dessa kommentarer
              och dessa svar. Justitieministern säger att det inte är vår sak
              att utkräva ansvar utan att det är myndigheternas sak. Jag delar
              den uppfattningen.
            </seg>
            <seg>
              Men jag anser att det är vårt ansvar att söka svar på de frågor
              som fortfarande är obesvarade. Och justitieministern hänvisar
              fortfarande till den utredning som JK just nu har att bedriva.
              Då blir min fråga till justitieministern: I de fall Justitiekanslern
              inte kommer fram till svaren på de frågor som finns kvar när det
              gäller dödsfall vid omhändertagande, är justitieministern då beredd
              att ta sitt ansvar och tillsätta just den oberoende granskningskommission
              som kan gå vidare och söka svaren på dessa frågor?
            </seg>
            <seg>
              Jag förutsätter att justitieministern delar min oro när det gäller
              att kunna upprätthålla både respekten för och tilltron till rättsväsendet.
              Då är det vår uppgift att kunna besvara de frågor som i dag lever
              om hanteringen av de ärenden som vi nu diskuterar.
            </seg>
            <seg>
              Sedan säger justitieministern att myndigheterna själva har att
              förebygga jäv. Så ser det ut. Samtidigt kan vi konstatera att
              just när det gäller de ärenden vi diskuterar har bl.a. Gunilla
              Bring i sin utredning konstaterat att detta med personsamband
              mellan Rättsliga rådet och Rättsmedicinalverket kanske inte är
              så lyckligt.
            </seg>
            <seg>
              Då blir min fråga till justitieministern om det finns anledning
              att tro att just personsambanden bygger upp risk för jävssituationer.
              Jag delar justitieministerns uppfattning att vi ibland har en
              mänsklig faktor, och den mänskliga faktorn är alltid osäker. Det
              är vi alla som individer när det gäller att bedöma situationer.
              Då kan det hjälpa att man har klara instruktioner och klara regler
              som gör att det är lättare att undvika jävssituationer. Men det
              är uppenbart att det finns ifrågasättanden mellan dessa två instanser.
            </seg>
            <seg>
              Igen är inte jag den människa som kan bedöma riktigheten och
              rimligheten i det, men ifrågasättandena finns. De dokument som
              jag har tagit del av gör att jag kan anta att det finns grund
              för detta ifrågasättande.
            </seg>
            <seg>
              Då blir min fråga till justitieministern: Är justitieministern
              beredd att se över regelverket för att skärpa upp det för att
              underlätta för berörda myndigheter så att de inte hamnar i den
              olyckliga situationen att jäv uppstår? Allt i akt och mening att
              vi faktiskt ska kunna lita på tillsyns- och kontrollfunktionen
              och att de personer som har att hantera detta så långt som möjligt
              objektivt kan ta ställning till det material de har att yttra
              sig över. Enligt min uppfattning krävs det faktiskt en översyn
              även på denna punkt. Enligt min uppfattning skulle man kunna lägga
              in den översynen i en oberoende kommissions arbete.
            </seg>
          </u>
          <note type="speaker">
            Anf. 6 SIW PERSSON (fp):
          </note>
          <u who="siw_persson_3f0c7c" xml:id="i-c185cccd4bc7dc24" next="cont">
            <seg>
              Fru talman! Ja, justitieministern, jag litar verkligen på både
              JO och JK och deras vilja att gå till botten med ställda frågor
              och problem. Men man har rätt även som riksdagsledamot att vara
              oroad och förvånad att ett antal frågor har ställts och det kommer
              upp en diskussion om varför de frågorna inte har vidarebefordrats
              i detta mycket infekterade ärende.
            </seg>
            <seg>
              Jag har aldrig utgett mig för att vara expert på området, men
              däremot förbehåller jag mig rätten att kritiskt granska även de
              frågor som har ställts inom detta område.
            </seg>
          </u>
          <note>
            När det gäller JO var det verktygen där som jag hoppades skulle
            bli bättre, eftersom både JO och JK
          </note>
          <u who="siw_persson_3f0c7c" prev="cont">
            <seg>
              har en så viktig roll att fylla i samhället.
            </seg>
            <seg>
              Beträffande efterforskningen från RMV kan jag konstatera att
              med de sökord som man har haft bör det inte ha funnits en rimlig
              möjlighet för dem att få ett totalt grepp. Rätta mig gärna, justitieministern,
              om jag har fel. Det tar bort en massa tråkiga frågetecken och
              en oro från många föräldrar i dagens drogsamhälle. Det finns andra
              saker än kvävning som kan vara orsak. Det kan t.ex. vara hjärtstillestånd
              på grund av stress och annat.
            </seg>
            <seg>
              Nej, fru talman, jag är fortfarande orolig, men jag litar på
              att JO och JK får möjlighet att gå till botten.
            </seg>
            <seg>
              Jag har kritiska frågor, och jag måste säga att jag tycker att
              det är tråkigt att ministern anklagar mig för att försöka vara
              expert bara därför att jag försöker sätta mig in i ärendet.
            </seg>
          </u>
          <note>
            Anf. 7 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-e9e6c4c8f21894b7" who="unknown">
            <seg>
              Fru talman! Det är bra att Siw Persson försöker sätta sig in
              i ärendet. Det var bara vissa formuleringar jag reagerade på,
              men de undanröjdes åtminstone något när Siw Persson förklarade
              sitt förtroende för både JO och JK. Det tycker jag är nödvändigt,
              för annars har vi verkligen ett problem om vi inte tror att
            </seg>
            <seg>
              JO och JK kan uppfylla den mycket viktiga funktion som de har
              i vårt system. Jag efterlyser fortfarande vilka verktyg det är
              JO och JK saknar för att kunna fullgöra den uppgiften.
            </seg>
            <seg>
              För att avsluta svaret till Siw Persson vill jag säga när det
              gäller efterforskningarna att Rättsmedicinalverket har gått igenom
              samtliga ärenden där det handlar om dödsfall i samband med myndigheters
              ingripande. Det tycker jag verkar vara ett bra grepp att säkerställa
              utgångspunkten för granskningen i samtliga dödsfall i samband
              med ingripande och därefter göra bedömningen om det är ett ärende
              av det slag som man var ute efter.
            </seg>
            <seg>
              Till Ingrid Burman vill jag säga att om det finns frågor som
              fortfarande är obesvarade ska vi naturligtvis inte ge upp förrän
              vi tycker att vi har fått de svar vi vill ha. Det är därför jag
              säger att jag inte vet vilken situation vi befinner oss i förrän
              vi har även JK:s utredning så att vi ser vilka frågor som är besvarade
              och vilka som möjligtvis inte är det. Därefter kan vi ta ställning
              till om vi behöver gå vidare och på vilket sätt vi i så fall ska
              gå vidare.
            </seg>
            <seg>
              Jag reagerar något mot att man menar att det då blir ett slags
              oberoende granskning. Jag menar att det pågår en oberoende granskning
              av JK. Det är möjligt att vi inte tycker att vi får svar på alla
              frågor genom den av olika skäl. Då har vi anledning att överväga
              hur vi ska gå vidare för att säkerställa att vi får svar på de
              obesvarade frågorna.
            </seg>
            <seg>
              När det gäller risken för jävssituationer är det naturligtvis
              viktigt att vara uppmärksam på hur man kan förändra förutsättningarna
              för sammansättning av organ eller regelverket. Men det är alltså
              samma regelverk vad gäller jäv som gäller i det här sammanhanget
              som i alla andra. Även det här är en fråga som
            </seg>
            <seg>
              JK tar upp i sin granskning. Han har ställt ett antal frågor
              till Rättsliga rådet och till Rättsmedicinalverket som gäller
              personalsammanhangen och frågor i anslutning till det. Även där
              vill jag se vad JK kommer fram till för slutsats. Jag vet redan
              att Rättsmedicinalverket inte anser att detta är ohanterligt,
              utan man tycker att det kan fungera, särskilt med den möjlighet
              som finns att gå utomlands och söka expertis i vissa situationer.
              Men det återstår att se vad JK tycker om situationen. Därefter
              kan vi ta ställning.
            </seg>
            <seg>
              Det här är en fråga där vi inte behöver någon särskild form för
              att gå vidare. Det är i så fall fråga om att i vanlig ordning
              tillsätta någon form av utredning för att granska regelverket
              och se om det på något vis kan förbättras. Det är ett naturligt
              sätt att utveckla regelverk, myndigheters sätt att arbeta vidare,
              vilket är vår dagliga uppgift både i regeringen och i riksdagen.
            </seg>
          </u>
          <note type="speaker">
            Anf. 8 INGRID BURMAN (v):
          </note>
          <u who="ingrid_burman_272255" xml:id="i-7793e22dfa1c68ba">
            <seg>
              Fru talman! Jag menar verkligen inte att slarva med orden. Jag
              har stor tillit till och respekt för vår justitiekansler, men
              jag tar också intryck av den diskussion som finns ganska brett
              just nu i massmedierna och utredningar av andra personer som faktiskt
              riktar kritik mot våra myndigheter, även de granskande myndigheterna.
              Jag menar att vi har ett ansvar att granska även de granskande
              myndigheterna i varje fall i debatten och här i riksdagen.
            </seg>
            <seg>
              Jag förväntar mig att JO kommer med klargörande och bra utredningar.
              Samtidigt kan jag se att den misstro som finns mot många myndigheter
              också ska hanteras. Om det inte finns tillräckligt klargörande
              svar i JK:s granskning är jag väldigt glad över justitieministerns
              löfte om att vi då går vidare och återkommer till formen.
            </seg>
            <seg>
              Detsamma gäller jävssituationer. Det ska hanteras, och vi har
              regler. När det samtidigt finns indikationer på att det ibland
              är problem, kanske i olika myndigheter, med att kunna hantera
              jävssituationer då tycker jag att det är vårt ansvar att gemensamt
              fundera över detta utan att vi på något sätt misstänkliggörs för
              att inte ha tilltro. Men någon ska också granska de granskande
              myndigheterna. Det är ett väldigt gott inslag i ett rättssamhälle.
            </seg>
            <seg>
              Jag är glad att justitieministern i debatten i vart fall har
              sagt att man kommer att gå vidare tills alla frågor är besvarade.
              Tack för det.
            </seg>
          </u>
          <note type="speaker">
            Anf. 9 SIW PERSSON (fp):
          </note>
          <u who="siw_persson_3f0c7c" xml:id="i-a669016a62b6c40f">
            <seg>
              Fru talman! När det gäller verktyg till JO tror jag inte att
              talmannen medger mig den nödvändiga tiden att utveckla det.
            </seg>
            <seg>
              Men jag är förvånad över och också lite orolig för att justitieministern
              inte ser utvecklingsmöjligheterna för JO och JK, som har en så
              viktig roll. Naturligtvis måste även sådana myndigheter vidareutveckla
              sitt agerande i ett samhälle som utvecklas så snabbt.
            </seg>
            <seg>
              När det gäller RMV:s frågeställning och sätt att agera konstaterar
              jag bara att hur man frågar påverkar svaret.
            </seg>
            <seg>
              Medborgarperspektivet är viktigare än myndighetsperspektivet.
              Det finns enskilda personer som drabbas hårt, och inte sällan
              har de alldeles för svårt att bevaka sina rättmätiga krav på god
              rättssäkerhet.
            </seg>
            <seg>
              Det kan inte vara utan anledning som så många människor känner
              sig oroliga och överkörda. Det kan inte vara utan anledning som
              frågan gång på gång uppkommer om vi har tillräckligt goda kontrollfunktioner
              i det här landet.
            </seg>
          </u>
          <note>
            Överläggningen var härmed avslutad.
          </note>
          <note>
            2 § Svar på interpellation 1999/2000:392 om polisens kommunikationsmöjligheter
          </note>
          <note>
            Anf. 10 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-3ecf7d40af2c2bf5" who="unknown">
            <seg>
              Fru talman! Per Westerberg har frågat vilka åtgärder jag avser
              att vidta för att snarast förbättra polisens möjligheter till
              tillförlitliga och säkra radiokommunikationsmöjligheter.
            </seg>
            <seg>
              Inom Regeringskansliet är det Näringsdepartementet som ansvarar
              för frågor om radiokommunikation. Statsrådet Mona Sahlin har i
              år svarat på flera interpellationer som berör polisens kommunikationssystem.
              I svaren har Mona Sahlin betonat att myndigheterna måste ha effektiva
              system för kommunikation och att det inte råder någon tvekan om
              att Sverige behöver ett gemensamt system där myndigheterna kan
              kommunicera med varandra vid större olyckor eller vid andra särskilda
              händelser. Hon har också i riksdagen upplyst om att regeringen
              inom kort kommer att fatta beslut om direktiv för ett upphandlingsuppdrag
              av ett gemensamt TETRA-system. Utformningen av sådana direktiv
              måste säkerställa att framtidens kommunikationssystem är säkra
              och tillförlitliga.
            </seg>
            <seg>
              Rikspolisstyrelsen har anmält att de nuvarande radiokommunikationssystemen
              bör bytas ut inom ett par år. Styrelsen har bedömt att det är
              möjligt att upprätthålla en fungerande radiokommunikation med
              nuvarande system fram till utgången av år 2004. Därefter bör polisen
              övergå till ett landstäckande
            </seg>
            <seg>
              TETRA-system som är gemensamt för alla samhällsviktiga myndigheter.
            </seg>
            <seg>
              Genom sina uppgifter och särskilda befogenheter intar polisen
              en central roll i samhället. Medborgarna kräver en polisverksamhet
              som präglas av moderna arbetsmetoder och effektiva hjälpmedel.
              Det är nu angeläget att frågan om ett gemensamt radiosystem bereds
              på ett snabbt och säkert sätt. Jag kommer även i fortsättningen
              att försäkra mig om att polisen har tillräckliga förutsättningar
              för att bedriva sin verksamhet på ett bra sätt.
            </seg>
            <seg>
              Slutligen vill jag också påpeka att tekniska lösningar inte är
              tillräckligt för att säkerställa en väl fungerande radiokommunikation.
              I flera sammanhang och inte minst vid utvärdering av olika polisiära
              insatser har det betonats att det också är nödvändigt att personalen
              som använder systemen har tillräcklig utbildning och kompetens.
              Här har polisväsendet ett stort ansvar.
            </seg>
          </u>
          <note type="speaker">
            Anf. 11 PER WESTERBERG (m):
          </note>
          <u who="per_westerberg_bd975e" xml:id="i-a12f4387b85417cc">
            <seg>
              Fru talman! Först vill jag tacka justitieministern för svaret
              på min interpellation. Det är nu andra gången inom ett halvår
              som jag interpellerar i den här frågan. Förra gången besvarades
              interpellationen av näringsminister Mona Sahlin.
            </seg>
            <seg>
              Skälen till min interpellation är tämligen uppenbara. Frågan
              har beretts relativt länge. Det tillsattes en utredning 1994 under
              ledning av Jan Rydh. Utredningen avlämnade sitt betänkande 1998.
              Den har varit ute på remiss och fått mycket positiva remissvar.
            </seg>
            <seg>
              Dessutom har EU:s standardiseringsorgan fastställt att TETRA
              ska vara den europeiska standarden.
            </seg>
            <seg>
              Också majoriteten av Schengenländerna har ställt sig bakom användandet
              av ett sådant här system. Man har påbörjat - eller fattat beslut
              om - ett införande av systemet i ett antal europeiska länder,
              vilket står att läsa på Justitiedepartementets hemsida, men som
              uppenbarligen inte hade nått Näringsdepartementet vid föregående
              interpellationsdebatt.
            </seg>
            <seg>
              Jag noterar med tillfredsställelse justitieministerns vilja att
              komma fram i ärendet, även om jag tycker att det är mycket marginella
              justeringar i svaret i förhållande till interpellationssvaret
              för sex månader sedan.
            </seg>
            <seg>
              Det är de fyra-sex system som i dag fungerar som kan behövas
              i kritiska och komplexa situationer för att man ska kunna kommunicera
              mellan olika samhällsnyttiga funktioner såsom polis, överstyrelse
              för civil beredskap, räddningsverk m.m. Som det är i dag är det
              väldigt svårt att utföra ett effektivt räddningsarbete. Jag är
              medveten om att all utveckling tar sin tid, men jag vill att vi
              ska komma fram så snart som möjligt.
            </seg>
            <seg>
              Jag medger gärna att för mig var polismorden i
            </seg>
            <seg>
              Malexander en väckarklocka. Jag vet inte om det hade någon betydelse
              i det aktuella fallet, och det saknar i sig betydelse, men att
              det finns kommunikationsproblem mellan polisdistrikten, över ländergränserna
              och mellan olika samhällsnyttiga funktioner gör att det är väldigt
              angeläget att komma fram till beslut.
            </seg>
            <seg>
              Jag har noterat att Kommunförbundet genom alla politiska grupperingar
              är starkt pådrivande för ett utomordentligt snabbt beslut i och
              med att man annars riskerar att tvingas att fatta delbeslut i
              olika kommuner som kan komma att innebära avsevärda fördyringar
              jämfört med en överenskommelse om ett gemensamt beslut.
            </seg>
            <seg>
              Fru talman! Jag har två mindre följdfrågor till justitieministern.
              Under hela den tid som jag har drivit den här frågan har alla
              som en man respektive kvinna pekat på att det har varit Justitiedepartementet
              som har fördröjt utvecklingen. Jag vill då ställa frågan till
              justitieministern om detta är korrekt i dag, för det är den centrala
              frågan.
            </seg>
            <seg>
              Den andra frågan kan jag inte undgå att ställa.
            </seg>
            <seg>
              Enligt det föregående svaret skulle man skyndsamt försöka att
              nå en lösning på denna fråga. Nu är svaret att man inom kort ska
              fatta beslut om direktiven för en upphandling. Vad innebär den
              senaste formuleringen, att man inom kort ska fatta beslut om direktiven?
              Det är snarare lite grann av kremlologi.
            </seg>
          </u>
          <note>
            Anf. 12 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-9ab1ed73cf421247" who="unknown">
            <seg>
              Fru talman! Justitiedepartementet har inte fördröjt handläggningen
              av det här ärendet. Enligt uppgift från Näringsdepartementet planerar
              man att komma med direktiven före sommaren.
            </seg>
          </u>
          <note type="speaker">
            Anf. 13 PER WESTERBERG (m):
          </note>
          <u who="per_westerberg_bd975e" xml:id="i-558647b534e6133b">
            <seg>
              Fru talman! Det var ju snabbt med tanke på att sommaren står
              inför dörren. Jag är glad om man kan fatta beslut om dessa direktiv.
            </seg>
            <seg>
              Jag noterar dock att det råder olika uppfattningar om vilka det
              är som har bromsat. Men jag hoppas att vi kan få ett mycket snabbt
              beslut som kan vara kostnadsbesparande och dessutom effektiviserande
              för de samhällsnyttiga funktionerna.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Svar på interpellation 1999/2000:393 om grupptalan
          </note>
          <note>
            Anf. 14 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-8fb5093b368e8d20" who="unknown">
            <seg>
              Fru talman! Henrik S Järrel har frågat mig vilka åtgärder regeringen
              avser att vidta för att tillse att frågan om grupptalan blir tillfredsställande
              belyst innan en lagrådsremiss avsänds.
            </seg>
            <seg>
              Grupptalan innebär att någon under vissa förutsättningar för
              talan som kärande eller svarande för en större grupps räkning
              med rättsverkningar för hela gruppen trots att gruppmedlemmarna
              inte är parter.
            </seg>
            <seg>
              Frågan om att i Sverige införa en möjlighet till grupptalan har
              varit aktuell under lång tid. År 1991
            </seg>
            <seg>
              tillsattes Grupptalanutredningen för att undersöka om det fanns
              behov av att stärka rättsskyddet, särskilt på konsument- och miljö-
              och jämställdhetsområdena.
            </seg>
            <seg>
              Utredningen överlämnade sitt betänkande Grupprättegång (SOU 1994:151)
              i december 1994. Det innehåller förslag som ska göra det möjligt
              för enskilda, vissa organisationer och vissa statliga myndigheter
              att föra en grupptalan. För att en grupptalan ska tillåtas krävs
              enligt utredningsförslaget bl.a. att gruppen är lämpligt bestämd,
              att talan grundas på omständigheter som är gemensamma eller likartade
              för gruppmedlemmarnas anspråk och att anspråken inte lika gärna
              kan göras gällande av gruppmedlemmarna enskilt.
            </seg>
            <seg>
              Vidare krävs att målet kan handläggas på ett effektivt och ändamålsenligt
              sätt.
            </seg>
            <seg>
              Betänkandet skickades under år 1995 ut på en bred remiss där
              ca 60 remissinstanser gavs möjlighet att lämna synpunkter på förslagen.
              Remissutfallet var blandat. Sammanfattningsvis kan sägas att företrädare
              för näringslivet var kritiska till förslaget. Företrädare för
              t.ex. konsumentintressena var dock positiva.
            </seg>
            <seg>
              Efter remissbehandlingen bereddes frågorna vidare i Justitiedepartementet
              med sikte på att gå fram med ett förslag till lag om grupprättegång.
              Av resursskäl har arbetet med att skriva en lagrådsremiss och
              proposition om grupptalan under några år fått stå tillbaka för
              andra angelägna ärenden. Under år 1999
            </seg>
            <seg>
              har dock arbetet återupptagits. Enligt den verksamhetsplan som
              upprättats för i år ska en lagrådsremiss och proposition vara
              klar i slutet av året eller i början av nästa år. Hur det förslag
              regeringen kommer att lämna slutligt ska se ut är det ännu för
              tidigt att säga något om.
            </seg>
            <seg>
              Henrik S Järrel anser att det är märkligt att frågan tas upp
              på nytt. Jag delar inte den synpunkten. Tvärtom är det glädjande
              att vi äntligen har skapat utrymme i departementet för att arbeta
              med frågan. Det är angeläget att se till att skyddet för bl.a.
              konsumenterna stärks och att det ges ökade möjligheter för konsumenter
              att komma till sin rätt. Möjligheten till grupptalan är särskilt
              betydelsefull i fall där ett stort antal personer var och en har
              ett mindre anspråk. I
            </seg>
            <seg>
              dag leder det i praktiken till att ingen av de förfördelade gör
              sin rätt gällande. Flera personer gör alltså en mindre förlust
              samtidigt som någon gör en obehörig vinst.
            </seg>
            <seg>
              Ett exempel på situationer där en grupptalan skulle kunna göra
              nytta är om ett företag påför fakturaavgifter som inte har avtalats.
              Ett annat är att ett företag debiterar sina kunder för höga vatten-
              eller elavgifter. Tvist om försäkringsersättning med många skadelidande
              är ytterligare ett exempel där grupptalan skulle kunna underlätta
              för människor att komma till sin rätt.
            </seg>
            <seg>
              Henrik S Järrel påtalar också att lagförslaget kommer att presenteras
              för riksdagen utan föregående remissbehandling. Som jag nyss redovisade
              var utredningsförslaget föremål för en omfattande remissbehandling
              när det lämnades. Det finns inga skäl, vare sig av formell eller
              materiell karaktär, att vidta några ytterligare åtgärder för att
              få in synpunkter på förslagen. Det är alltså inte aktuellt att
              vidta någon åtgärd för att generellt belysa frågan om grupptalan
              ytterligare. När det gäller förslagen om grupptalan i mål om lönediskriminering
              och i mål som rör förbudstalan enligt miljöskyddslagen och skadestånd
              enligt miljöskadelagen kan det emellertid finnas anledning att
              vidta ytterligare beredningsåtgärder med hänsyn till ny lagstiftning.
            </seg>
            <seg>
              De farhågor om missbruk av grupptalaninstitutet och om de allvarliga
              konsekvenser som en möjlighet till grupptalan skulle få för näringslivet
              som Henrik S
            </seg>
            <seg>
              Järrel för fram är väl bekanta. De fördes nämligen fram under
              remissbehandlingen. Då liksom nu anser jag att dessa farhågor
              är kraftigt överdrivna. Det lagförslag som utredningen lämnade
              är utformat på ett sätt som väl klarar av att ta om hand försök
              att driva en grupprättegång som inte är befogad och inte lämpar
              sig för en grupprättegång. Om man dessutom beaktar att utredningen
              räknar med ett antal grupprättegångar per år som inte överstiger
              20 framstår de utmålade riskerna som än mer överdrivna.
            </seg>
          </u>
          <note type="speaker">
            Anf. 15 HENRIK S JÄRREL (m):
          </note>
          <u who="henrik_s_jarrel_a6a567" xml:id="i-0dd725071a1b8a5f">
            <seg>
              Fru talman! Jag vill först och främst tacka justitieministern
              för svaret på interpellationen.
            </seg>
            <seg>
              Vi är väl i huvudsak ense om att grupptalan som instrument kan
              vara av godo. Men bekymret är att under just den remissomgång
              som, precis som justitieministern påtalar, var omfattande har
              det framkommit en hel del kritiska synpunkter, både från rättsvårdande
              instanser och från företrädare för näringslivet och andra organ,
              som det finns all anledning att beakta och därför ånyo överväga
              innan man lägger ett förslag på riksdagens bord. Jag har ställt
              den här interpellation för att justitieministern ska bli lite
              mer observant på handläggningen inom departementet innan riksdagen
              får se förslaget.
            </seg>
            <seg>
              Grupptalan är ju ett förslag som innebär att man kan väcka talan
              mot t.ex. ett företag och en myndighet och därmed också kunna
              erhålla ersättning för skada som inte vållats subjektet självt
              - något som tidigare har varit en omöjlighet enligt svensk rätt
              och som står i strid med de allmänna skadeståndsrättsliga principerna.
              Förslaget innebär således att enskilda organisationer och myndigheter
              ges en representativ talerätt utan att tvisten i fråga berör den
              enskildes, organisationens eller myndighetens egna rättsintressen.
              Som sagt har stark kritik framförts från handeln och övrigt näringsliv
              men också från de rättsvårdande myndigheterna.
            </seg>
            <seg>
              Grupptalan är en principiell fråga, och den kan leda till allvarliga
              konsekvenser för det svenska näringslivet och för svenska företag,
              som kan riskera att bli utsatta för grundlösa processer som tar
              mycken tid i anspråk och som kan medföra höga kostnader. Dessa
              kostnader kommer i slutändan ändå bara att drabba konsumenten.
              Man kan också riskera en ökad processbenägenhet hos en del aktörer.
            </seg>
            <seg>
              Det finns en väsentlig risk för missbruk såtillvida att förlikningar
              pressas fram, trots att det inte finns någon större utsikt till
              framgång för käranden. Man kan också undra över varför ett sådant
              institut ska finnas i Sverige. De finns inte i så många andra
              länder än USA, och det är USA som har stått modell för det förslag
              som utredningen har lagt fram. Där kan man nu se att det finns
              reaktioner från den amerikanska allmänheten men också från företag
              och rättsvårdande instanser, som menar att sådana här class actions
              tyvärr har kommit att ställa till mycken oreda och drabba många
              genom höga kostnader. Det är konsumenterna som i slutändan får
              betala för processerna.
            </seg>
            <seg>
              Fru talman! Det finns, som många av de tunga juridiska instanserna
              har påtalat, brister i bl.a. behovsanalysen. Det finns inga som
              helst siffror eller andra bevis som talar för att grupptalan egentligen
              skulle behövas här i Sverige. Våra domstolar släpar heller inte
              efter med tusentals processer, även om det finns vissa balanser.
              Vi har ett ganska väl fungerande system för hantering av mål av
              mindre värden, och detta system skapades ju just för att undvika
              bagatelltvister. Små anspråk sköts bäst av Konsumentombudsmannen
              eller av den fria marknaden. En grupptalan i den form som regeringen
              har föreslagit skulle ändra domstolarnas roll från dömande till
              övervakande av industri och näringsliv. Reformen skulle också
              kunna ge upphov till en ny sorts kvasiämbetsman, privata konsumentombudsmän
              som skulle kunna driva konsumentprocesser och driva en politisk
              agenda som inte på något sätt skulle behöva ligga i konsumentens
              intresse.
            </seg>
            <seg>
              Det finns anledning, fru talman, för justitieministern att ytterligare
              fundera lite över det här förslaget och utredningen innan det
              läggs på riksdagens bord.
            </seg>
          </u>
          <note>
            Anf. 16 Justitieminister LAILA
          </note>
          <note type="speaker">
            FREIVALDS (s):
          </note>
          <u xml:id="i-7e0cf8cf0a099bf4" who="unknown">
            <seg>
              Fru talman! Det gläder mig att Henrik S Järrel anser att vi är
              överens om att grupptalan kan vara ett värdefullt instrument för
              vissa kategorier av medborgare i vissa typer av rättsliga situationer.
              Det är en bra utgångspunkt för en diskussion om det här förslaget
              att vi ändå är överens om att det kan vara av godo.
            </seg>
            <seg>
              Sedan är det naturligt att när ett förslag arbetas fram kommer
              mycket kritiska synpunkter. De kritiska synpunkterna omhändertas
              i den fortsatta beredningen. Det är inget ovanligt att det i en
              remissbearbetning finns både positiv och negativ kritik och synpunkter
              av olika slag. Beredningens uppgift är sedan att omhänderta dessa
              och att utarbeta ett förslag som har beaktat det som är av väsentlig
              karaktär, och det är det arbete som pågår i Justitiedepartementet.
              Jag kan försäkra Henrik S Järrel att jag i allra högsta grad är
              delaktig i den handläggningen.
            </seg>
            <seg>
              Men Henrik S Järrel har nog missförstått en sak, och det är varifrån
              förebilden till det här arbetet har hämtats. Förebilden är inte
              på något sätt USA. Det är egentligen inte möjligt för det svenska
              rättssystemet att använda USA som en modell, med tanke på de mycket
              stora skillnader som finns i den processuella lagstiftningen men
              framför allt när det gäller skadeståndsrätten.
            </seg>
            <seg>
              Det förslag som utredningen har kommit fram till har inga som
              helst likheter med class action i USA, som i huvudsak har den
              utformning och de konsekvenser som vi ser med utgångspunkt från
              det skadeståndssystem som man har i USA. Om det finns en förebild
              för arbetet någonstans, har jag uppfattat det så att utredningen
              med stort intresse har studerat det kanadensiska systemet, som
              ju är något helt annat.
            </seg>
            <seg>
              Det är sant att det inte är så många länder som ännu har ett
              utvecklat system för grupptalan. Men flera länder i Europa har
              delvis infört möjligheter till en grupptalan, ett försiktigt prövande
              av olika modeller.
            </seg>
            <seg>
              Även det har vi naturligtvis studerat för att ta lärdom av erfarenheterna
              från andra europeiska länder.
            </seg>
            <seg>
              Det är all den erfarenhet och alla de synpunkter som har kommit
              fram i remissvaret som kommer att ligga till grund för det förslag
              som så småningom kommer att läggas på riksdagens bord.
            </seg>
          </u>
          <note type="speaker">
            Anf. 17 HENRIK S JÄRREL (m):
          </note>
          <u who="henrik_s_jarrel_a6a567" xml:id="i-8795529dec768c24" next="cont">
            <seg>
              Fru talman! När jag har studerat den här frågan lite har jag
              ändå fått intrycket att rättsvetenskapsmännen har sett att det
              finns inslag och inspiration från utredningsmannen tagna, som
              justitieministern sade, naturligtvis också från Kanada men även
              från USA.
            </seg>
            <seg>
              Det är dock, precis som justitieministern säger, inte möjligt
              att klistra USA:s lösning på Sverige, på svenska förhållanden
              och den svenska rättstradition vi har i ryggmärgen. Vi är helt
              ense på den punkten.
            </seg>
            <seg>
              Det fanns dock ett antal påpekanden som behöver analyseras närmare,
              enligt mitt förmenande. Bl.a.
            </seg>
            <seg>
              påtalades den uppluckrade kausaliteten och bundenheten genom
              passivitet, dvs. man kan som en anonym individ som definieras
              in tillhöra gruppen. Även om man inte på något sätt är berörd
              eller har möjlighet att själv delta i processen kan man, om man
              har blivit definierad att tillhöra gruppen, bli underkastad och
              bunden av en dom som så småningom kommer att fällas, utan att
              man själv har kunnat påverka utgången av densamma.
            </seg>
            <seg>
              Det borde ha tagits upp att det nu kommer en reaktion på missbruket
              av class action i USA. Där, liksom i Kanada, har man faktiskt
              erfarenhet av att ha prövat den här typen av grupptalan.
            </seg>
            <seg>
              Finansbolagens förening pekar på att förslaget åberopar ett kollektivistiskt
              tankesätt och inte tar hänsyn till specifika avtalsförhållanden
              eller andra förutsättningar hänförliga till enskilda gruppmedlemmar.
              Bristen på ett påtagligt praktiskt behov påtalas också, bl.a.
              av Grossistförbundet och Köpmannaförbundet.
            </seg>
            <seg>
              En hel rad rättsinstanser pekar på tveksamheter som bör utredas
              vidare. Större delen av de juridiska instanserna avstyrker förslaget
              och anser att något konkret behov inte visats. De processuella
              stötestenarna och bristen på samstämmighet med allmänna rättsprinciper
              är också ett tungt vägande skäl för att avvisa förslaget i dess
              nuvarande form.
            </seg>
            <seg>
              Malmö tingsrätt anför att förslagets kollektivism strider mot
              den svenska rättsordningen, i vilken varje individ är bärare av
              rättigheter och envar råder över sitt eget rättsförhållande.
            </seg>
            <seg>
              Instanser som tillstyrker förslaget har i flera fall anfört synpunkter
              på faktorer som man ställer sig tveksam till. JämO anser att enskild
              grupptalan t.ex.
            </seg>
            <seg>
              kan vara svår att förena med grundläggande principer i arbetstvistlagen
              och medbestämmandelagen. Och
            </seg>
            <seg>
              Finansinspektionen är tveksam till införandet av riskavtal och
              bundenhet genom passivitet. Riksrevisionsverket anser inte att
              enskild grupptalan skulle vara vare sig lämpligt eller särskilt
              kostnadsbesparande. Allmänna reklamationsnämnden erinrar om att
              fördelarna med tvistlösning inom Allmänna reklamationsnämnden
              är bättre. Den är billigare för parterna än civilprocessen och
              dessutom gratis för staten.
            </seg>
            <seg>
              Den juridiska problematiken berörs heller inte särskilt mycket
              i de grupper av instanser som är helt positiva till förslaget.
              Men det som är utmärkande för deras yttrande är att de har ett
              direkt intresse av en sådan här lag för att bevaka sina egna sakuppgifter.
            </seg>
            <seg>
              Vad domstolsväsendet skriver är inte intressant, menar utredningsmannen,
              då man inom detta inte ser behovet av rättsskydd för utsatta grupper.
              Men att de tunga instanserna inte ser behovet beror på att utredningen
              inte lyckats visa dess existens på ett övertygande sätt. Vidare
              bör de juridiska instansernas tveksamhet inte avfärdas som ointressanta,
              därför att de är de som bäst känner till och representerar det
              rättssystem i vilket grupptalan föreslås infogas. Den problematik
              en dylik inkorporering skulle föra med sig bör därför tas på största
              allvar.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1999/2000:135 till utbildningsutskottet
          </note>
          <note>
            Motion
          </note>
          <note>
            1999/2000:So48 till socialutskottet
          </note>
          <note>
            5 § Förnyad bordläggning
          </note>
          <u who="henrik_s_jarrel_a6a567" prev="cont">
            <seg>
              Föredrogs men bordlades åter
            </seg>
            <seg>
              1999/2000:SfU8 Vissa frågor om det nya pensionssystemet
            </seg>
            <seg>
              1999/2000:SfU12 Vissa socialförsäkringsfrågor
            </seg>
            <seg>
              1999/2000:TU10 Villkoren för järnvägstrafiken på den fasta förbindelsen
              över Öresund m.m.
            </seg>
            <seg>
              Anmäldes att följande fråga för skriftligt svar framställts
            </seg>
          </u>
          <note>
            Utrikesutskottets betänkande 1999/2000:UU10
          </note>
          <note>
            Justitieutskottets betänkande 1999/2000:JuU21
          </note>
          <note>
            Finansutskottets betänkande 1999/2000:FiU28
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1999/2000:112 Ändringar i utsädeslagen
          </note>
          <note>
            1999/2000:124 En ny smugglingslag m.m.
          </note>
          <note>
            1999/2000:126 En ny tullag
          </note>
          <note>
            Socialförsäkringsutskottets betänkanden
          </note>
          <note>
            1999/2000:SfU13 Efterlevandepensioner och efterlevandestöd till
            barn
          </note>
          <note>
            Trafikutskottets betänkanden
          </note>
          <note>
            1999/2000:TU11 Ändrad verksamhetsform för SJ
          </note>
          <note>
            m.m.
          </note>
          <note>
            1999/2000:TU12 Ändring i lagen om radiokommunikation
          </note>
          <note>
            7 § Anmälan om fråga för skriftligt svar
          </note>
          <note>
            den 26 maj
          </note>
          <note>
            1999/2000:1033 av Karin Olsson (s) till jordbruksminister Margareta
            Winberg
          </note>
          <note>
            Djurtransporter
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 30 maj.
          </note>
          <note>
            8 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 25 maj
          </note>
          <note>
            1999/2000:933 av Gudrun Lindvall (mp) till miljöminister Kjell
            Larsson
          </note>
          <note>
            Gamla träd och hotade arter
          </note>
          <note>
            Svaret redovisas i bilaga som fogas till riksdagens snabbprotokoll
            tisdgen den 30 maj.
          </note>
          <note>
            9 § Kammaren åtskildes kl. 9.54.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
