<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--10</head>
          <docDate when="2005-01-01">2005-01-01</docDate>
        </div>
      </front>
      <body>
        <div>
          <note xml:id="i-cf029b1e3f0b62f0-0">
            ﻿
          </note>
          <note xml:id="i-894bc0ef286f9fee-0">
            Riksdagens protokoll
          </note>
          <note xml:id="i-f4c5b1ed890c7761-0">
            2005/06:10
          </note>
          <note xml:id="i-a76fb96e6d67bd6a-0">
            Fredagen den 30 september
          </note>
          <note xml:id="i-61f41370b1ad2d96-0">
            Kl. 09:00 - 10:00
          </note>
          <note xml:id="i-518b5f9d279f26ab-0">
            1 § Avsägelse
          </note>
          <note xml:id="i-bcea52fd083bf04e-0">
            Andre vice talmannen meddelade att Annika Nilsson (s) avsagt
            sig uppdraget som ledamot i kulturutskottet från och med den 1
            oktober.
          </note>
          <note xml:id="i-52fa8fdf350bdf8d-0">
            Kammaren biföll denna avsägelse.
          </note>
          <note xml:id="i-6caa24eeed4392ca-0">
            2 § Meddelande om partiledardebatt och allmänpolitisk debatt
          </note>
          <note xml:id="i-e10afdf7a83b7cfc-0">
            Andre vice talmannen meddelade att debattregler för partiledardebatten
            onsdagen den 12 oktober kl. 9.00 och för den allmänpolitiska debatten
            som inleds samma dag kl. 13.00 delats ut till kammarens ledamöter.
          </note>
          <note xml:id="i-bd872f7083a74ee8-0">
            3 § Meddelande om särskild debatt torsdagen den 13 oktober
          </note>
          <note xml:id="i-283e57082e9247b4-0">
            Andre vice talmannen meddelade att särskild debatt om den psykiatriska
            vården skulle äga rum torsdagen den 13 oktober kl. 11.00.
          </note>
          <note xml:id="i-467cd95b5ad176fb-0">
            Från regeringen skulle statsrådet Ylva Johansson delta.
          </note>
          <note xml:id="i-66e95b7ef233e0d7-0">
            4 § Meddelande om särskild debatt fredagen den 14 oktober
          </note>
          <note xml:id="i-91dac849273cee04-0">
            Andre vice talmannen meddelade att särskild debatt om situationen
            i vissa utsatta bostadsområden skulle äga rum fredagen den 14
            oktober kl. 9.00.
          </note>
          <note xml:id="i-ed4a9606165533eb-0">
            Från regeringen skulle statsrådet Jens Orback delta.
          </note>
          <note xml:id="i-543ee116f38fd327-0">
            5 § Anmälan om fördröjda svar på interpellationer
          </note>
          <note xml:id="i-5b66299684dd0b94-0">
            Till riksdagen hade inkommit följande skrivelser:
          </note>
          <note xml:id="i-0c343c7bcb9dbda0-0">
            Interpellation 2005/06:6
          </note>
          <note xml:id="i-50d544d24aa8bc7d-0">
            Interpellation 2005/06:6 av Helena Bargholtz (fp)
          </note>
          <note xml:id="i-cd9f202cf595097e-0">
            Interpellationen kommer att besvaras tisdagen den 25 oktober
            2005.
          </note>
          <note xml:id="i-a9c224b6bfa46356-0">
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note xml:id="i-55e758a5724a2b4f-0">
            Thomas Bodström
          </note>
          <note xml:id="i-5a2f9c72523d86b4-0">
            Interpellation 2005/06:7
          </note>
          <note xml:id="i-cd792253b7ff692e-0">
            Interpellation 2005/06:7 av Kalle Larsson (v)
          </note>
          <note xml:id="i-cd9f202cf595097e-1">
            Interpellationen kommer att besvaras tisdagen den 25 oktober
            2005.
          </note>
          <note xml:id="i-a9c224b6bfa46356-1">
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note xml:id="i-55e758a5724a2b4f-1">
            Thomas Bodström
          </note>
          <note xml:id="i-423b7415e295fbd7-0">
            Interpellation 2005/06:11
          </note>
          <note xml:id="i-31d94bdb6d7e08ac-0">
            Interpellation 2005/06:11 av Alice Åström (v)
          </note>
          <note xml:id="i-6b28b5ba70dd3e08-0">
            Interpellationen kommer att besvaras tisdagen den 11 oktober
            2005.
          </note>
          <note xml:id="i-d3f120ec4d29329a-0">
            Skälet till dröjsmålet är resor.
          </note>
          <note xml:id="i-bb4fab93e268e1a0-0">
            Barbro Holmberg
          </note>
          <note xml:id="i-3e61f701f5c101e0-0">
            Interpellation 2005/06:13
          </note>
          <note xml:id="i-8f37e148b2053283-0">
            Interpellation 2005/06:13 av Björn Hamilton (m)
          </note>
          <note xml:id="i-2ae87f669651491c-0">
            Interpellationen kommer att besvaras 28 oktober 2005.
          </note>
          <note xml:id="i-b602b9394d844b0b-0">
            Skälet till dröjsmålet är tjänsteresor.
          </note>
          <note xml:id="i-6fff90fd8dfabaab-0">
            Dag Ekman
          </note>
          <note xml:id="i-10dd4ccca5bac0f1-0">
            Interpellation 2005/06:14
          </note>
          <note xml:id="i-d7f8edd861e5f6c7-0">
            Interpellation 2005/06:14 av Ulf Sjösten (m)
          </note>
          <note xml:id="i-cd9f202cf595097e-2">
            Interpellationen kommer att besvaras tisdagen den 25 oktober
            2005.
          </note>
          <note xml:id="i-a9c224b6bfa46356-2">
            Skälet till dröjsmålet är tjänsteresor och andra sedan tidigare
            inbokade arrangemang.
          </note>
          <note xml:id="i-55e758a5724a2b4f-2">
            Thomas Bodström
          </note>
          <note xml:id="i-ca98d627f6e977e7-0">
            Interpellation 2005/06:15
          </note>
          <note xml:id="i-a1f39fc3f866652c-0">
            Interpellation 2005/06:15 av Ulf Sjösten (m)
          </note>
          <note xml:id="i-70e2aeea9dbdcb4b-0">
            Interpellationen kommer att besvaras tisdagen den 18 oktober
            2005.
          </note>
          <note xml:id="i-1a479cbac77b7f13-0">
            Skälet till dröjsmålet är utlandsresor.
          </note>
          <note xml:id="i-39252da1be9b161f-0">
            Lilian Wiklund
          </note>
          <note xml:id="i-5ef305fcb996f075-0">
            Interpellation 2005/06:16
          </note>
          <note xml:id="i-31d4aaef3e58c509-0">
            Interpellation 2005/06:16 av Ulf Sjösten (m)
          </note>
          <note xml:id="i-70e2aeea9dbdcb4b-1">
            Interpellationen kommer att besvaras tisdagen den 18 oktober
            2005.
          </note>
          <note xml:id="i-1a479cbac77b7f13-1">
            Skälet till dröjsmålet är utlandsresor.
          </note>
          <note xml:id="i-39252da1be9b161f-1">
            Lilian Wiklund
          </note>
          <note xml:id="i-19f4331eba30913b-0">
            6 § Svar på interpellation 2005/06:4 om Nordic Battle Group
          </note>
          <note type="speaker" xml:id="i-6c5c419c493c9a37-0">
            Anf. 1 Försvarsminister LENI BJÖRKLUND (s):
          </note>
          <u who="unknown" xml:id="i-88c84bb30cfa671b-0">
            <seg xml:id="i-a5897f3586d6a252-0">
              Fru talman! Allan Widman har ställt en fråga om utvecklingen
              av den nordiska snabbinsatsstyrkan, Nordic Battle Group, för vilken
              Sverige har en ledande roll. Uppbyggnaden av den nordiska snabbinsatsstyrkan
              hanteras programenligt inom Regeringskansliet och inom Försvarsmakten,
              i nära samarbete med övriga deltagande länder. Allan Widmans fråga
              berör flera aspekter av snabbinsatsstyrkans utformning, såsom
              strategisk transportförmåga och utrustningsval, främst frågan
              om vilka fordon styrkan ska utrustas med. Utformningen av styrkan
              är i sin tur nära kopplad till de uppgifter den förväntas kunna
              lösa. I dag finns inte ett slutgiltigt svar på de aspekter som
              Allan Widman för fram i sin fråga eftersom samtliga dessa områden
              bearbetas i den process som pågår i Bryssel samt i de olika medlemsstaterna.
              Allan Widmans konkreta fråga är vilka åtgärder jag är beredd att
              vidta för att säkerställa att Sverige når upp till de åtaganden
              som har gjorts i fråga om denna snabbinsatsstyrka.
            </seg>
            <seg xml:id="i-c5d71cbbb0c46027-0">
              Enligt EU:s koncept för snabbinsatsstyrkor ska dessa kunna vara
              användbara över ett brett spektrum av uppgifter. Målsättningarna
              beskrivs i EU-fördraget och i den europeiska säkerhetsstrategin.
              Sverige identifierade redan tidigt i processen behovet av att
              mer analysera de uppgifter en snabbinsatsstyrka kan komma att
              ställas inför. En sådan analys ger värdefull vägledning för vårt
              fortsatta arbete med utformningen av styrkan.
            </seg>
            <seg xml:id="i-8f4ed245bc8058bf-0">
              De tidskrav som överenskommits för dessa styrkor är att de ska
              kunna verka inom tio dygn efter beslut om att inleda insatsen.
              Det bör dock preciseras att kravet som ställs av EU är att styrkan
              ska kunna påbörja lösandet av sina uppgifter inom tio dagar. Om
              detta innebär att hela snabbinsatsstyrkan behöver vara på plats
              inom tio dagar, eller endast en förstyrka, är fortfarande föremål
              för diskussion mellan medlemsstaterna. Hur stor del av styrkan
              som behöver vara på plats beror också på uppdragets karaktär och
              påverkar valet av transportalternativ.
            </seg>
            <seg xml:id="i-ea09a66023ef06ad-0">
              Valet av fordon för snabbinsatsstyrkans kärna, manöverbataljonen,
              är nära kopplat till de uppgifter som styrkan förväntas lösa.
              En lämplig balans mellan rörlighet, skyddsförmåga och eldkraft
              måste identifieras. Försvarsmakten undersöker för närvarande vilka
              olika fordonsalternativ som är lämpliga för denna manöverbataljon.
              Fortlöpande inhämtas också information om hur andra länder hanterar
              fordonsfrågan i sina respektive snabbinsatsstyrkor.
            </seg>
            <seg xml:id="i-aaec03812be78000-0">
              Utmaningen att transportera en militär snabbinsatsstyrka över
              stora avstånd under kort tid delar Sverige med de flesta europeiska
              länder. Det åligger Sverige som ledande nation för samarbetet
              inom Nordic Battle Group att identifiera resurser för strategisk
              transport för den period då styrkan står i beredskap. Tidigt i
              arbetet identifierades strategiska transporter som en nyckelfråga
              inom EU. Flera åtgärder har vidtagits och ytterligare möjligheter
              undersöks för närvarande inom EU. Dellösningar finns, men transportproblematiken
              delas i stort av samtliga medlemsstater.
            </seg>
            <seg xml:id="i-180c02aceb430823-0">
              Sverige har därför föreslagit att kommande möten i Europeiska
              försvarsbyrån bland annat ska ägnas åt strategisk flygtransport.
              Eftersom bristen på strategiska transporter är gemensam inom EU
              bör det finnas behov av att undersöka olika möjligheter till gemensamma
              lösningar.
            </seg>
            <seg xml:id="i-0de8886ef8ed5c09-0">
              Försvarsmakten har fortlöpande bearbetat frågan om strategisk
              flygtransport och har i en särskild redovisning kopplad till budgetunderlaget
              för 2006 berört olika möjligheter för att tillgodose behovet på
              kort och lång sikt. Ytterligare detaljer, i synnerhet kopplingen
              till utvecklingen av den nordiska snabbinsatsstyrkan, kommer att
              redovisas av Försvarsmakten under hösten.
            </seg>
            <seg xml:id="i-9e9c3d75b4f293d5-0">
              När vi talar om strategiska transporter ska vi inte utesluta
              sjötransporter. Hur strategiska sjötransporter kan och bör utnyttjas
              i samband med insatser av den nordiska snabbinsatsstyrkan undersöks
              aktivt.
            </seg>
            <seg xml:id="i-e9523e8c5d9ec371-0">
              Även på sjötransportområdet samarbetar flera europeiska länder
              kring koordinering och poolning av resurser. Försvarsmakten har
              till regeringen inkommit med en hemställan om att få söka medlemskap
              i det multinationella koordineringscentrum för strategiska sjötransporter
              som är lokaliserat till Nederländerna. Denna hemställan är under
              behandling.
            </seg>
            <seg xml:id="i-d2b9b9850365959d-0">
              Denna redovisning av det arbete som pågår rörande strategisk
              transportförmåga och snabbinsatsstyrkans utformning, inklusive
              fordonsval, visar att frågorna bearbetas aktivt både ingående
              och på stor bredd. Vi är fortfarande mitt i en pågående process
              där ett stort antal parametrar måste beaktas och där ett slutligt
              ställningstagande bara kan göras när en helhetslösning har identifierats.
              Låt mig understryka att jag delar Allan Widmans uppfattning att
              det inte är något alternativ att presentera en styrka som inte
              uppfyller de gemensamt överenskomna kriterierna i fråga om användbarhet.
            </seg>
            <seg xml:id="i-0e21a50602296cc0-0">
              Den snabbinsatsstyrka som vi utvecklar tillsammans med våra samarbetsländer
              ska uppfylla de krav som vi gemensamt har överenskommit.
            </seg>
          </u>
          <note type="speaker" xml:id="i-e5a880846f0285d3-0">
            Anf. 2 ALLAN WIDMAN (fp):
          </note>
          <u who="allan_widman_31f3c6" xml:id="i-dee522faaf9dc99f-0">
            <seg xml:id="i-0772cecbe6c2fb3e-0">
              Fru talman! Nordic Battle Group var kanske det enda riktigt stora,
              konkreta och offensiva projekt som förra årets försvarsbeslut
              resulterade i. Det är det som den svenska försvarsmakten före
              allt annat har att klara av de kommande åren.
            </seg>
            <seg xml:id="i-9f6ba73a8582383a-0">
              Mot den bakgrunden är, precis som ministern själv framhåller,
              något misslyckande inte ett alternativ. Ett misslyckande tror
              jag allvarligt skulle skada tron på Sveriges förmåga att producera
              användbara militära förband. Det skulle sannolikt också skada
              vårt anseende och våra vapens anseende i Europa. Därför är Folkpartiet
              också som parti mycket angeläget om att det förband som nu utvecklas
              präglas av användbarhet. Jag är glad över det som försvarsministern
              i dag bekräftar, nämligen att det inte är något alternativ att
              presentera en styrka som inte uppfyller de överenskomna kriterierna.
            </seg>
            <seg xml:id="i-aa6af662c02c4726-0">
              Fru talman! Bara för några veckor sedan när man tog kontakt med
              Försvarsmakten och diskuterade frågor om val av fordon i snabbinsatsstyrkan
              fick man mycket bestämda svar. De svaren gavs också offentligt:
              Det handlade om vårt tunga men i övrigt, naturligtvis, mycket
              användbara stridsfordon 90.
            </seg>
            <seg xml:id="i-08814e0d673b49d2-0">
              Nu i ministerns svar till mig framhöll hon att Försvarsmakten
              undersöker vilka fordonsalternativ som är lämpliga. Vi tror oss
              veta att Försvarsmakten efter det att interpellationen lämnades
              in har fått direktiv om att utreda ett lättare förbandsalternativ
              och ett lättare fordonsalternativ i den svenska snabbinsatsförmågan.
              Jag tycker också att detta agerande från regeringens sida har
              varit mycket bra. Ingenting i svensk statsförvaltning i fråga
              om reformer förverkligar sig självt. Det kräver stor uppmärksamhet
              och aktivitet från den politiska ledningens sida. Jag kan gratulera
              regeringen till att man tycks ha tillämpat den insikten i det
              här fallet.
            </seg>
            <seg xml:id="i-2924c33f466c19a0-0">
              Nordic Battle Group är en förmåga för framtiden. Vi tror inte
              att den kan byggas med materiel och metoder från invasionsförsvarets
              dagar. Jag vill också understryka att frågan om snabbhet, att
              förbandet inom tio dagar ska kunna verka inom en radie på 6 000
              kilometer från Bryssel, inte är något som bara har teoretisk betydelse.
              Vi vet av de erfarenheter vi har gjort de senaste åren att skillnaden
              mellan att komma med 3 000 man efter tio dagar eller med 30 000
              man efter 100 dagar kan vara skillnaden mellan liv och död på
              många ställen på jorden.
            </seg>
            <seg xml:id="i-22c5dd908f355e7d-0">
              Jag vill till slut fråga ministern om ett par saker som tas upp
              i budgetpropositionen men som direkt ansluter till ämnet. I budgetpropositionen
              talas det om en mixad flotta för strategiska flygtransporter.
              Jag är naturligtvis intresserad av att veta vad det närmare kan
              betyda. Det andra är att regeringen framhåller i budgetpropositionen
              att samarbetet som finns om strategiska lufttransporter, SALIS,
              inte kan garantera tillgång till tillräcklig flygkapacitet. Är
              det inte så, försvarsministern, förutsatt tillräcklig betalning,
              att det också inom SALIS kan garanteras en sådan option?
            </seg>
          </u>
          <note type="speaker" xml:id="i-a0bf31d319b5aa07-0">
            Anf. 3 Försvarsminister LENI BJÖRKLUND (s):
          </note>
          <u who="unknown" xml:id="i-88c84bb30cfa671b-1">
            <seg xml:id="i-54b14a1294d6ba36-0">
              Fru talman! Först vill jag säga att Allan Widman inte ska underskatta
              kraften i det försvarsbeslut riksdagen fattade förra året. Det
              är på många områden som det kommer att ske stora förändringar,
              och det ser vi nu tecken på. En drive i att åstadkomma snabb möjlighet
              att mobilisera, flytta och få det lättrörliga försvar som vi arbetar
              för är att också åstadkomma vår gemensamma battle group tillsammans
              med de nordiska länderna. Det är ett viktigt projekt. Där är vi
              överens, men underskatta inte resten av reformen.
            </seg>
            <seg xml:id="i-cccbb11220034f07-0">
              Sverige har varit drivande i EU för att få klarhet i vilka förväntningar
              vi ställer som europeisk union på vad denna battle group ska kunna
              uträtta. Det är viktigt att alla medlemsstater har en gemensam
              uppfattning om det. I annat fall kan man bli besviken när en styrka
              visar sig inte kunna fullgöra det som man på annat håll hade trott.
              Vi har ägnat stor kraft åt det, och därmed har vi naturligtvis
              själva brytt oss om olika alternativ och möjligheter. Jag kan
              konstatera att det har skett en ganska stor utveckling i tänkandet
              och i konkretiseringen av konceptet med snabbinsatsförmåga. Det
              gör att man också kan diskutera alternativ som kanske verkar mindre
              bra från början men kommer tillbaka. Vi har sagt att vi vid årsskiftet
              måste ha en bra bild av vad det är för typ av insatser som kan
              bli aktuella och vad det är för typ av fordon vi då ska ha till
              förfogande. Det handlar om att till dess vara öppen för vad som
              bäst tjänar detta.
            </seg>
            <seg xml:id="i-da26608880453ae3-0">
              Sedan kommer vi till transportförmågan. Den är en komplikation
              för hela Europeiska unionen. Det strategiska flyget kan handla
              om att ha en typ av flyg som visserligen kan transportera tunga
              fordon men som inte kan landa utan att det sedan görs vidaretransporter.
              Det är en typ av mixad flygförmåga. Men det kan också vara så
              att man tillsammans med andra länder kan åstadkomma att vi får
              tillgång till transportflyg som gör det möjligt att transportera
              både tungt och långt samt landa på även mycket närbelägna flygplatser.
              Om det ska bli ett samarbete förutsätter detta att det inte bara
              är Sverige som vill ha den förmågan utan att även de andra länderna
              vill. I annat fall handlar det om att Sverige ska teckna ett eget
              kontrakt. Det kan vi alltid göra, men det blir väldigt dyrt. Därför
              är vi naturligtvis intresserade av att titta på om det finns fler
              länder att samarbeta med. Men om det inte återstår får vi till
              slut titta på om det är ett alternativ. Det är därför, Allan Widman,
              som vi ännu inte låser oss vid en lösning. Vi prövar aktivt många.
              Till slut har vi ett ansvar att 2008 kunna sända ut vår battle
              group , och då ska vi veta hur det ska gå till i god tid så att
              inte något problem uppstår.
            </seg>
          </u>
          <note type="speaker" xml:id="i-f6af9aca52786bd0-0">
            Anf. 4 ALLAN WIDMAN (fp):
          </note>
          <u who="allan_widman_31f3c6" xml:id="i-dee522faaf9dc99f-1">
            <seg xml:id="i-ca6f5ccf2dc6ec87-0">
              Fru talman! Jag gläds mer och mer åt det jag hör i dag. Jag är
              särskilt glad över de ord försvarsministern använder, nämligen
              att aktivt pröva. Jag har full förståelse för att alla pusselbitarna
              inte är på plats. Jag tror att den inställning som försvarsministern
              just nu ger uttryck för är nödvändig för att få framgång i projektet.
              Det är också bra att försvarsministern erkänner att det alltid
              finns tillgång till strategisk lufttransportkapacitet förutsatt
              att man är beredd att betala priset. Jag delar också hennes tveksamhet
              inför vilka kostnader det kan bära med sig.
            </seg>
            <seg xml:id="i-0a3316e607e9b1af-0">
              Försvarsministern inledde med att säga att man inte ska underskatta
              försvarsbeslutet bortsett från Nordic Battle Group. Jag vet inte
              riktigt vad hon menar. I övrigt handlar försvarsbeslutet mycket
              om som jag ser det att vi avvecklar potentiella förmågor i det
              svenska försvaret. Vi minskar insatsorganisationen, vi minskar
              kraven på beredskap. I vissa avseenden höjer vi kraven, men vi
              säger å andra sidan att de förband som inte lever upp till de
              höjda kraven inte längre har prioritet. Vi lägger ned en tredjedel
              av grundutbildningsorganisationen. Jag vet inte riktigt vad hon
              syftar på i det sammanhanget.
            </seg>
            <seg xml:id="i-fa6be582b02e97ce-0">
              Jag utgår från att i de diskussioner som Sverige nu för med andra
              EU-länder, angående hur kraven som ställs på snabbinsatsstyrkan
              i fråga om avstånd, tid och så vidare ska tolkas, inte agerar
              för att de kraven ska bli lägre. Jag utgår från att försvarsministern
              också delar min uppfattning att snabbheten i enskilda situationer
              kan vara avgörande för att rädda människoliv och få den effekt
              av de internationella insatserna som vi vill ha.
            </seg>
            <seg xml:id="i-6b7d99070a7a1caf-0">
              Till sist vill jag kort säga något om det samband som jag tror
              finns i valet av transportmedel. Försvarsministern har talat om
              att det inte bara handlar om strategiska lufttransporter utan
              att det kan vara strategiska sjötransporter. Jag vill varna för
              att det val man gör mellan fartyg och flygplan kan påverka vilket
              förband man skickar. Väljer man en fartygslösning finns det en
              risk för att förbandet ändå blir tyngre än nödvändigt, och det
              kommer att skapa problem, både för själva sjötransporten och för
              den landtransport som är nödvändig när man når en hamn.
            </seg>
            <seg xml:id="i-b3f02e66d616dce0-0">
              Det finns också ett tydligt samband mellan den strategiska rörligheten
              och den operativa rörligheten. Är man lätt är det lätt att komma
              i väg på långa transporter, men det är också väldigt lätt att
              i den operativa terrängen röra sig på ett bra sätt.
            </seg>
            <seg xml:id="i-cdce3b5fa815cac6-0">
              Försvarsministern nämner också alternativa lösningar. Hon pratar
              om poolning, det vill säga att vi tillsammans med andra länder
              delar de strategiska resurser som vi nu talar om.
            </seg>
            <seg xml:id="i-ba615a8e3c519a9e-0">
              Jag vill i det sammanhanget ställa frågan om hon har funderat
              över en annan, alternativ lösning som har varit uppe till diskussion
              och som brukar kallas prepositioning , nämligen om det faktum
              att Sverige ligger långt borta från de tänkta operationsområdena
              skulle kunna göra att vi har ett samarbete med andra länder som
              innebär att vi får ställa upp fordon och materiel närmare målet.
              Man kan ju tänka sig att Spanien till exempel skulle kunna upplåta
              en sådan möjlighet till Sverige på Kanarieöarna, vilket skulle
              göra att vi kom mycket närmare det slutliga operationsområdet.
            </seg>
          </u>
          <note type="speaker" xml:id="i-74853766156ef179-0">
            Anf. 5 Försvarsminister LENI BJÖRKLUND (s):
          </note>
          <u who="unknown" xml:id="i-88c84bb30cfa671b-2">
            <seg xml:id="i-1979d055fc34dd7a-0">
              Fru talman! Först vill jag säga till Allan Widman att visserligen
              är snabbinsatsförmågan en betydelsefull del i våra internationella
              insatser, men det är fel att säga att försvarsreformen handlar
              om avveckling. Den betyder faktiskt att vi ska skaffa oss god
              förmåga på en lång rad områden, ta ett fantastiskt materielsystem
              i bruk och kunna använda det också i internationella insatser.
            </seg>
            <seg xml:id="i-f76396bc26bcb091-0">
              Underskatta inte övriga internationella insatser! Allt handlar
              inte om Battle Group, även om det är en viktig drivkraft i omställningen
              och är en förmåga som EU har saknat. Jag vill understryka att
              vi ska vara bra på många olika saker, och det är det försvarsbeslutet
              handlar om.
            </seg>
            <seg xml:id="i-77a1c7479454cc4d-0">
              Sverige har en erkänd kompetens, och det gör att de europeiska
              länderna lyssnar när vi tycker att man behöver precisera själva
              verksamheten inom Battle Group med olika scenarier för att komma
              överens: Är det här en insats där Battle Group fungerar, eller
              ska vi ha den övriga arsenalen i EU:s krishanteringsförmåga? Det
              är också ett avgörande. Uppgiften kan vara så svår att det är
              orimligt att sända 1 500 man, utan i stället är det en annan insats,
              som kräver lite större förberedelse men som kan vara rätt därför
              att det handlar om ett långsiktigt åtagande.
            </seg>
            <seg xml:id="i-6cee0106a9edfd62-0">
              Den diskussionen har vi drivit, med öppna ögon, i stället för
              att låsa oss vid att Battle Group ska vara det som löser varenda
              typ av konflikt. Det är inte heller någon hjälp, utan detta ska
              bredda EU:s krishanteringsarsenal.
            </seg>
            <seg xml:id="i-ce523b02a979085c-0">
              Jag har hittills inte hört annat än att man har varit imponerad
              av vårt sätt att formulera problem. Man har varit imponerad av
              vår vilja och ambition. Man säger att det är en fantastisk omställning,
              att från att ha ett försvar som ska vara ett insatsförsvar göra
              det deployerbart över hela jordens yta på detta snabba sätt på
              så kort tid. Det är naturligtvis vår politiska vilja, men framför
              allt också den kompetens och förmåga som finns i Försvarsmakten
              och de övriga myndigheterna på försvarssidan.
            </seg>
            <seg xml:id="i-5a5d9d4df67b2e53-0">
              Jag tycker att vi arbetar så att när scenarierna är klara ska
              vi lösa uppgiften. Hur vi gör det kanske inte vare sig Allan Widman
              eller jag riktigt har kläm på i dag, men det kan visa sig när
              man prövar olika möjligheter. Inget av de alternativ som diskuteras,
              om att förhandslagra eller annat, är avfärdat i dag, utan alla
              dessa möjligheter prövas aktivt. Men till slut är det klart att
              vi tillsammans med de övriga länderna som ingår i vår styrka ska
              bestämma oss för hur det ska se ut. Det ska vi göra så att vi
              är klara 2008.
            </seg>
          </u>
          <note type="speaker" xml:id="i-de64a601da21110e-0">
            Anf. 6 ALLAN WIDMAN (fp):
          </note>
          <u who="allan_widman_31f3c6" xml:id="i-dee522faaf9dc99f-2">
            <seg xml:id="i-88f0b420cb651915-0">
              Fru talman! Jag hävdar ändå att även på det internationella området
              är det Battle Group som är tillägget. Sverige har i dag i princip
              redan en bataljonsinsats i gång och ett antal mindre insatser.
              Det som är tillägget är Battle Group. Det är inte bara tillägg
              numerärt utan framför allt, som jag framhöll i mitt första inlägg,
              en helt ny uppgift för Sverige. Denna uppgift har ingenting att
              göra med de uppgifter som den svenska försvarsmakten fyllde under
              invasionsförsvarets dagar. Här handlar det om snabbhet, lätthet
              och kvalificerade uppgifter inom ramen för internationell krishantering.
            </seg>
            <seg xml:id="i-74c6cb95a0fbc56d-0">
              Jag delar också uppfattningen att Battle Group inte är svaret
              på allt, och kan inte vara svaret på allt när det gäller EU:s
              krishanteringsresurser. Vi vet att det här förbandet har en mycket
              kort uthållighet och att de uppgifter det kan lösa i kraft av
              den lilla numerären är mycket begränsade. Det är helt riktigt.
              Men jag hoppas, som sagt, att Sverige inte bidrar till att försöka
              sänka de krav som ska ställas på de här förbanden i fråga om rörlighet
              och uppgifter.
            </seg>
            <seg xml:id="i-191cc080dbb41922-0">
              Jag vill varna försvarsministern; hon ska inte bara utvärdera
              verksamheten genom de artigheter som utbyts i det internationella
              umgänget. Det är ofta så att andra länder är väldigt artiga, och
              vi också mot dem. Men det är viktigt att vi inte låter oss luras
              av sådant utan att vi själva utvärderar och ständigt kontrollerar
              den här förmågan. Det är bara det, tror jag, som kan garantera
              ett resultat.
            </seg>
            <seg xml:id="i-68b47412a0890310-0">
              I det sammanhanget vill jag också, som avslutning, säga att jag
              tycker att det här arbetet bedrivs bättre och bättre från regeringens
              sida. Jag vill gärna skicka med att den återstående tiden måste
              fokus ligga på målet att få fram det här förbandet. Det finns
              särintressen i svensk försvarspolitik; de kan vara industriella,
              och de kan vara myndighetsorienterade. Jag är övertygad om att
              ministern redan kände till detta.
            </seg>
          </u>
          <note xml:id="i-8489a16871349fdd-0">
            Överläggningen var härmed avslutad.
          </note>
          <note xml:id="i-7d308f1ef00cd66f-0">
            7 § Svar på interpellation 2005/06:8 om Försvarsmaktens markområden
          </note>
          <note type="speaker" xml:id="i-be171170063c4f36-0">
            Anf. 7 Försvarsminister LENI BJÖRKLUND (s):
          </note>
          <u who="unknown" xml:id="i-88c84bb30cfa671b-3">
            <seg xml:id="i-5a2382d7af2035ea-0">
              Fru talman! Håkan Larsson har frågat mig dels vilka åtgärder
              jag avser att vidta för att försvaret ska städa upp efter sig
              så att Bynäset på Frösön och vattnen däromkring kan bli tillgängliga
              för allmänheten, dels vilka generella åtgärder jag avser att vidta
              för att Försvarsmakten ska sanera marker som använts som bland
              annat skjutfält så att de blir säkra.
            </seg>
            <seg xml:id="i-f73d433c445d78b7-0">
              Miljöbalkens bestämmelser gäller för Försvarsmakten, liksom för
              all annan verksamhet i Sverige. Detta innebär bland annat att
              balkens bestämmelser om ansvar för efterbehandling (10 kap.) gäller
              också för Försvarsmakten. Jag vill dock peka på att miljöbalken
              trädde i kraft den 1 januari 1999. Balken gäller därför verksamheter
              som satts i gång efter denna tidpunkt. För äldre verksamheter
              gäller bestämmelserna i miljöskyddslagen (1969:387).
            </seg>
            <seg xml:id="i-bc43d7f88a36265e-0">
              Försvarsmakten är, på det sätt lagstiftningen anger, ansvarig
              för att efterbehandla mark som skadats av militär verksamhet.
            </seg>
            <seg xml:id="i-9c02f14b9e023296-0">
              Genom reduktionen av Försvarsmaktens organisation har behovet
              av övnings- och skjutfält minskat. Försvarsmakten avvecklar därför
              de områden man inte längre behöver. Regeringen redovisade frågor
              om övnings- och skjutfält i propositionen Försvarsmaktens grundorganisation
              i oktober 2004 (prop. 2004/05:43). Regeringen pekade på att enligt
              Försvarsmakten måste en rad faktorer beaktas innan beslut fattas
              om att ett fält ska avvecklas. En faktor är om det finns så kallad
              oexploderad ammunition på fältet. I dag är det förenat med stora
              risker och därmed höga kostnader att röja ett område från oexploderad
              ammunition. Regeringen delade i propositionen myndighetens uppfattning
              att det därför ibland kan vara lämpligare att behålla ett område
              även om nyttjandegraden är låg.
            </seg>
            <seg xml:id="i-c8807a1f6a5d981d-0">
              Tillsammans med Totalförsvarets forskningsinstitut och Fortifikationsverket
              utarbetar Försvarsmakten en riskvärderingsmodell om bland annat
              oexploderad ammunition på övnings- och skjutfält. Skjut- och övningsfält
              som ska avvecklas kan inte rensas förrän en riskanalys gjorts.
            </seg>
            <seg xml:id="i-4a3acdb728c9b8a9-0">
              Regeringen lämnar varje år i regleringsbrevet ett antal uppdrag
              på miljöområdet till Försvarsmakten. Försvarsmakten ska bland
              annat ta miljöhänsyn vid all planering och i all verksamhet.
            </seg>
            <seg xml:id="i-d336698c99cb4e0f-0">
              I regleringsbrevet anges också bland annat att Försvarsmakten
              ska återställa områden som skadats av militär verksamhet i enlighet
              med den inventering av skadade områden som myndigheten har gjort.
              Vidare ska Försvarsmakten sanera förorenade områden som avvecklas,
              i enlighet med miljölagstiftning. Återställande- och saneringsarbetet
              får enligt regleringsbrevet bedrivas i den takt resurserna medger.
            </seg>
            <seg xml:id="i-ae317626d9a53937-0">
              Jag och regeringen anser att det är rimligt att takten i saneringen
              avvägs mot kostnaderna. Det innebär att det i vissa fall kan vara
              lämpligast för staten att som redovisades i propositionen om Försvarsmaktens
              grundorganisation ett område inte avvecklas utan bibehålls av
              försvaret tills vidare.
            </seg>
            <seg xml:id="i-3c74cfae1981e232-0">
              Det är enligt min och regeringens mening också rimligt att det
              ska vara förbjudet att beträda områden om det är förenat med fara
              att vistas där. Vi får inte göra avkall på säkerheten för våra
              invånare i detta avseende. Nödvändiga avstängningar och andra
              säkerhetsåtgärder måste därför gälla intill dess att det är säkert
              att beträda området. Vi måste också godta att sanering kan ta
              tid.
            </seg>
            <seg xml:id="i-4fe77b35a6257701-0">
              Som svar på Håkan Larssons frågor vill jag därför säga att Försvarsmakten
              redan har ett ansvar för att sanera de områden myndigheten lämnar
              och att myndigheten redan utövar detta ansvar på ett godtagbart
              sätt. Jag avser därför inte att vidta någon ytterligare åtgärd.
            </seg>
          </u>
          <note type="speaker" xml:id="i-dd74bcff93c17e63-0">
            Anf. 8 HÅKAN LARSSON (c):
          </note>
          <u who="hakan_larsson_d5f45d" xml:id="i-3d5589302603a715-0">
            <seg xml:id="i-4689e7b5670995d3-0">
              Fru talman! Först vill jag tacka försvarsministern för svaret.
              När det gäller det skjutfält som jag särskilt tar upp i interpellationen,
              det skjutfält som finns på Frösön, Bynäset, blir man dock inte
              särskilt mycket klokare av innehållet.
            </seg>
            <seg xml:id="i-c9a331d76dd83d29-0">
              Det är bra att försvarsministern tydligt understryker att Försvarsmakten
              måste följa samma lagar och regler som andra. Jag förstår också
              att det kommer att ta tid att sanera, eller efterbehandla som
              ministern säger, alla de skjutfält som Försvarsmakten håller på
              att lämna. Men då gäller det att prioritera.
            </seg>
            <seg xml:id="i-775d37052690a998-0">
              Ett skjutfält i skogsmark långt ifrån bebyggelse kan måhända
              vänta längre på att saneras och städas upp än ett skjutfält av
              stort naturmässigt och kulturellt intresse. Det gäller i det här
              fallet skjutfältet på Frösön, Bynäset. Faktum är att kanten på
              detta skjutfält ligger endast 2 850 meter från Frösö kyrka, alltså
              mitt i en kulturbygd. På Frösön finns inte bara Frösö kyrka och
              Peterson-Bergers Sommarhagen utan också den urgamla jämtländska
              tingsplatsen. Den ligger alltså på Bynäset. Det är en plats som
              militären under senare decennier har använt som skjutfält.
            </seg>
            <seg xml:id="i-311caa08570ac05a-0">
              Att flygflottiljen F 4 använt ett gammalt och naturskönt jämtländskt
              kulturområde kan man så här i efterhand beklaga, men det går inte
              att göra någonting åt. Vad som däremot går att göra någonting
              åt är att se till att Försvarsmakten städar upp efter sig. När
              nu Östersundsgarnisonen avvecklas borde det vara ett minimikrav
              att det här området snabbt blir tillgängligt för allmänheten.
            </seg>
            <seg xml:id="i-3b2344a19908037c-0">
              Självfallet ska det vara förbjudet att beträda områden om det
              är förenat med fara att vistas där, som försvarsministern säger.
              Men militär personal har rört sig ganska fritt på Bynäset utan
              särskilt stora restriktioner. Då kan det väl inte behövas så oöverstigliga
              insatser att sanera området så att även allmänheten får tillträde.
            </seg>
            <seg xml:id="i-df1bc6d9f6267cad-0">
              Flygvapnet lär också ha fört protokoll över sina avskjutna projektiler,
              då även över det som inte har briserat, blindgångarna. Dessa protokoll
              bör också finnas kvar någonstans i något arkiv och kunna underlätta
              en snabb sanering.
            </seg>
            <seg xml:id="i-bd11f136ee0f7443-0">
              I andra länder röjer man gamla skjutfält för att göra dem tillgängliga
              och göra dem till friluftsområden och annat. Det gäller inte minst
              vårt grannland Norge. Jag tycker att vi kan ställa krav på att
              ett skjutfält som ligger mitt i en kulturbygd ska återställas
              snabbt, så snabbt det bara är möjligt.
            </seg>
            <seg xml:id="i-90fb8dca75951587-0">
              I svaret säger emellertid försvarsministern att hon inte avser
              att vidta någon ytterligare åtgärd. Jag tycker ändå att jag vill
              uppmana ministern att sätta press på högkvarteret att städa upp
              efter sig på Frösön och göra det snabbt. Därför vill jag till
              slut fråga: Vad tänker du som högsta politiskt ansvariga för Sveriges
              försvar göra för att Bynäset på Frösön ska bli tillgängligt för
              allmänheten så fort som möjligt när nu Försvarsmakten drar sig
              tillbaka från det fina området?
            </seg>
          </u>
          <note type="speaker" xml:id="i-6c39738485af20bc-0">
            Anf. 9 Försvarsminister LENI BJÖRKLUND (s):
          </note>
          <u who="unknown" xml:id="i-88c84bb30cfa671b-4">
            <seg xml:id="i-b15426269ca09c93-0">
              Fru talman! Håkan Larsson har alldeles rätt i att innan Försvarsmakten
              lämnar ett område man ska ju lämna områden man inte behöver ska
              man göra en bedömning av om det är farligt att lämna området och
              av vad som behöver göras, och då ska man göra det.
            </seg>
            <seg xml:id="i-2c4e86c39087a01d-0">
              Försvarsmakten ska lämna inte bara Bynäset utan en lång rad övningsområden.
              Det betyder att det pågår ett arbete också med i vilken ordning
              och i vilken takt områdena ska avvecklas. Det finns områden som
              man från kommunernas sida inte vill använda för friluftsändamål
              utan för annan typ av verksamhet. Då kan man behöva göra en annan
              typ av röjning och genomgång av området. Det är när man ska väga
              ihop allt det här som man måste fråga: Vilka områden ska tas först?
              I det sammanhanget måste man göra en bedömning. Man kan inte göra
              allt på en gång.
            </seg>
            <seg xml:id="i-03c12d895393de37-0">
              Det är riktigt att det är ett gammalt område. Den strategi jag
              har sett från Försvarsmaktens sida är att man har intentionen
              att 20072008 lämna området. Men innan man kan göra det måste man
              gå igenom och se till att det inte finns någon oexploderad ammunition
              och farliga lämningar på området. Den användning man har sagt
              att man ska ha för området gäller främst friluftsändamål. Så har
              diskussionen varit hittills. Då behöver man inte göra en lika
              djupgående röjning som om det handlar om annat ändamål.
            </seg>
            <seg xml:id="i-6c3f2ab5d2edaf21-0">
              Men innan man gör någonting måste man vara säker på att man inte
              lämnar ifrån sig någonting så att man utsätter dem som vill använda
              området för risk. Det är ju något annorlunda när professionen
              och verksamheten själv använder ett markområde och vet var man
              kan röra sig relativt säkert mot när man öppnar upp ett område
              för allmänheten att beträda och utnyttja. Jag hoppas att Håkan
              Larsson och jag är överens om att vi måste vara noga i den delen.
            </seg>
            <seg xml:id="i-08baeb51c5815279-0">
              Det finns ingen angelägenhet hos Försvarsmakten att ligga kvar
              med områden längre än man behöver. Man får faktiskt betala hyra
              för dem om man inte lämnar dem ifrån sig. Så det finns en drivkraft
              i Försvarsmakten också att göra sig av med områden.
            </seg>
          </u>
          <note type="speaker" xml:id="i-2fcfe88f1948fb2a-0">
            Anf. 10 HÅKAN LARSSON (c):
          </note>
          <u who="hakan_larsson_d5f45d" xml:id="i-3d5589302603a715-1">
            <seg xml:id="i-03b6d4cf2cd61d3c-0">
              Fru talman! Självfallet ska man göra området säkert innan man
              öppnar det för allmänheten. Det borde kunna gå ganska snabbt i
              det här fallet.
            </seg>
            <seg xml:id="i-826743aaba99ff4b-0">
              Problemet är att det har kommit lite olika signaler ifrån högkvarteret.
              De första uttalandena i medierna i Jämtland var att det skulle
              vara en ekonomisk orimlighet att göra skjutfältet på Frösön så
              säkert att allmänheten skulle få tillträde. Senare har man sagt
              att man kan komma att öppna åtminstone delar av det 20072008 som
              ministern säger. Det är lite olika signaler.
            </seg>
            <seg xml:id="i-e7909de891784cb2-0">
              Därför tror jag att det är väldigt viktigt att vi här understryker
              att det är ett sådant område som är av allmänt intresse och som
              snabbt bör saneras och efterbehandlas så att det åter kan bli
              ett friluftsområde och ett område där turister och andra kan röra
              sig fritt. Då måste det också få kosta pengar att sanera. Det
              får inte vara så att man av ekonomiska skäl säger att man inte
              har råd att städa upp efter sig. I det här fallet måste vi få
              klara besked om att Bynäset på Frösön åter ska öppnas för allmänheten
              snabbt. Jag vill understryka det till ministern.
            </seg>
          </u>
          <note type="speaker" xml:id="i-ae17f4d1f2eca80d-0">
            Anf. 11 Försvarsminister LENI BJÖRKLUND (s):
          </note>
          <u who="unknown" xml:id="i-88c84bb30cfa671b-5">
            <seg xml:id="i-29f6409dbc790100-0">
              Fru talman! Låt mig allra först säga att det kostar pengar att
              sanera. Försvarsmakten har pengar att sanera mark för. Däremot
              kan man inte nu när man lämnar så många områden som man gör och
              har behov av att göra omedelbart sanerar allihop på en gång. Då
              blir kostnaderna för detta orimliga. Det handlar om att göra olika
              prioriteringar. Först måste det finnas en analys av vad det är
              som finns på fältet, vad som behöver göras och hur man har tänkt
              att använda det. Det är inga orimliga kostnader att röja Bynäset
              så att det går att använda det för friluftsändamål. Det är det
              inte. Om man däremot skulle vilja bebygga hela Bynäset med någonting
              krävs det en väldigt djupgående sanering. Det kan det vara svårt
              att få fram resurser till. Därför har man sagt att man har intentionen
              att vilja lämna området 20072008.
            </seg>
            <seg xml:id="i-ebbc9b381fdba92d-0">
              Det förutsätter ju att riskanalysen inte visar att det finns
              mycket som varken Håkan Larsson eller jag i dag har en aning om.
              I så fall kan det dra ut på tiden, men då handlar det om att det
              annars vore vådligt för de människor som beträder området.
            </seg>
            <seg xml:id="i-23fba6978c5cadf7-0">
              Håkan Larsson frågar vad jag är beredd att göra. Jag kan säga
              att det i svensk försvarsmakt finns ett väldigt starkt miljöengagemang.
              Vi är världsledande på miljöarbete. Försvarsmakten är den myndighet
              som först bland landets myndigheter skaffade sig ett miljöledningssystem.
              Det betyder att de här frågorna är viktiga och att de hanteras
              med stort allvar och ansvar. Det är också lätt att följa upp det.
            </seg>
            <seg xml:id="i-7772fb217079511f-0">
              Det är också ett intresse från försvarsmakten att lämna områden
              som man inte behöver. Man får faktiskt betala hyra för dem ända
              tills man har lämnat dem. Men man får inte lämna dem förrän man
              har sanerat.
            </seg>
          </u>
          <note type="speaker" xml:id="i-657c7b8ee42bfecc-0">
            Anf. 12 HÅKAN LARSSON (c):
          </note>
          <u who="hakan_larsson_d5f45d" xml:id="i-3d5589302603a715-2">
            <seg xml:id="i-f0dd1460365198de-0">
              Fru talman! Jag vet att det finns ett starkt miljöengagemang
              inom försvarsmakten. Östersundsgarnisonen var ju väldigt långt
              framme på miljöområdet. Nu ska den ju tyvärr avvecklas. Då gäller
              det att man även efter avvecklingen visar detta miljöengagemang
              och snabbt ser till att man återställer de områden man lämnar
              så att de blir tillgängliga.
            </seg>
            <seg xml:id="i-ec879d48aaa88dc9-0">
              Det är jättebra att ministern säger att det inte är några orimliga
              kostnader att sanera Bynäset. Det bör då också kunna ske någorlunda
              snabbt.
            </seg>
            <seg xml:id="i-43c9fa30c1f611e8-0">
              Jag tror inte att det finns några planer på att bebygga området.
              Det är gammalt kulturområde som bäst passar för friluftsliv och
              den typen av verksamhet.
            </seg>
            <seg xml:id="i-7997125990bc2842-0">
              Jag drar den slutsatsen av den här interpellationsdebatten att
              det kommer att hända saker ganska snabbt och att det här fina
              området kommer att ingå i den kulturbygd som Frösön utgör.
            </seg>
          </u>
          <note xml:id="i-8489a16871349fdd-1">
            Överläggningen var härmed avslutad.
          </note>
          <note xml:id="i-713e7460e429c3e1-0">
            8 § Svar på interpellation 2005/06:10 om folklig mobilisering
            mot nazismen
          </note>
          <note type="speaker" xml:id="i-c8f9f0f7816d2347-0">
            Anf. 13 Statsrådet JENS ORBACK (s):
          </note>
          <u who="unknown" xml:id="i-88c84bb30cfa671b-6">
            <seg xml:id="i-451c11d57b653c1f-0">
              Fru talman! Gustav Fridolin har frågat mig hur jag ämnar agera
              för att möta den växande nazismen och högerextremismen med en
              bred och värdig samling för demokratins ideal och humanismens
              principer.
            </seg>
            <seg xml:id="i-23a50f1c6d766b21-0">
              Gustav Fridolin pekar i sin interpellation på en viktig fråga,
              nämligen den om samhällets försvar av våra grundläggande värden.
              Sådana värden försvaras i våra dagliga politiska gärningar men
              kan också lyftas fram i exempelvis manifestationer. Under Sveriges
              första nationaldagsfirande som helgdag manifesterades ett stöd
              för våra grundläggande fri- och rättigheter på många platser i
              landet. Tanken på att nationaldagen utvecklas till en nationell
              manifestation i denna anda är intressant. Samtidigt vill jag betona
              det långsiktiga arbete som regeringen gör för att motverka de
              krafter som Gustav Fridolin tar upp i sin interpellation.
            </seg>
            <seg xml:id="i-44d50aca936d03ba-0">
              Framväxten av rasistiska och nazistiska grupperingar är en allvarlig
              utmaning för hela det demokratiska samhället. Arbetet med att
              motverka och förebygga sådana företeelser sker genom en rad insatser
              på alla nivåer och inom alla delar av vårt samhälle. När det gäller
              de rent brottsliga aktiviteter som sådana grupperingar ägnar sig
              åt bedriver landets polismyndigheter och Säkerhetspolisen ett
              aktivt arbete för att bekämpa sådan brottslighet. Enligt Rikspolisstyrelsen
              har polisens insatser för att bekämpa brottsligheten genom underrättelsearbete
              och systematisk kartläggning och analys av rasistiska grupperingar
              samt genom hotbildsbedömningar utvecklats positivt på senare år.
            </seg>
            <seg xml:id="i-ac83c2ac61a32fdb-0">
              De rasistiska och nazistiska grupperingarnas aktiviteter visar
              också på farliga sprickor i den värdegrund som vår demokrati bygger
              på, och därmed på vikten av ett långsiktigt arbete på området.
              Det handlar dels om att öka och fördjupa kunskapen om mänskliga
              rättigheter, dels om att värna toleransen i samhället och hålla
              kunskapen om historien levande. Vi måste hela tiden hitta nya
              sätt att bemöta hoten från extrema rörelser, och detta är allas
              vårt gemensamma ansvar. Det handlar också om hur frivilligorganisationer
              och folkrörelser som arbetar mot rasism och nazism kan stödjas.
            </seg>
            <seg xml:id="i-f5ae6b8662a06f66-0">
              Regeringen har i skrivelsen Demokratipolitik gjort klart att
              en central beståndsdel i den svenska demokratipolitiken är att
              stärka respekten för de mänskliga rättigheterna. En viktig del
              i det arbetet är att öka den demokratiska medvetenheten bland
              unga och ge kunskap om att en demokrati förutsätter varje medborgares
              skyldighet att visa tolerans och respekt för andra människor.
            </seg>
            <seg xml:id="i-4755b749f38d952b-0">
              Regeringen fortsätter det viktiga arbetet med att ta fram en
              ny nationell handlingsplan för de mänskliga rättigheterna, vilken
              kommer att läggas fram för riksdagen under våren 2006. I handlingsplanen
              redovisas även pågående och planerade insatser mot rasism, främlingsfientlighet
              och homofobi inom olika samhällsområden. Arbetet med den nya handlingsplanen
              innebär en öppen process där stora delar av samhället har inbjudits
              att delta. Detta arbete blir på så sätt kunskapsskapande och mobiliserande
              i sig.
            </seg>
            <seg xml:id="i-9598249a03c9e520-0">
              Forum för levande historia har till uppgift att främja arbete
              med demokrati, tolerans och mänskliga rättigheter med utgångspunkt
              i Förintelsen och ska lyfta fram en historisk dimension i arbetet.
              Genom bland annat seminarier, filmvisningar, utställningar och
              fortbildning vänder Forum för levande historia sig till såväl
              den breda allmänheten som pedagoger, forskare och beslutsfattare
              i hela landet.
            </seg>
            <seg xml:id="i-63f4edf862e37292-0">
              Bland de kommuner som haft särskilda problem med framväxten av
              nazistiska och rasistiska grupper bedrivs också mycket konkret
              och betydelsefullt arbete. Exempelvis har delar av Göteborgs kommun
              länge haft problem med högerextrema rörelser och nätverk. Kommunen
              har därför nyligen satt i gång ett projekt som syftar till att
              bryta nyrekryteringen av mycket unga personer till högerextrema
              miljöer.
            </seg>
            <seg xml:id="i-a0e0f3eada9c2fc0-0">
              Från och med år 2003 kan också Integrationsverket lämna bidrag
              till verksamheter som bistår personer som vill lämna rasistiska
              och liknande grupperingar. Under 2004 gav staten 2,4 miljoner
              kronor i bidrag till den här typen av verksamhet.
            </seg>
            <seg xml:id="i-22e6073976831853-0">
              Vad beträffar den breda samling för demokratins ideal och humanismens
              principer som Gustav Fridolin efterlyser i sin fråga vill jag
              därför sammanfattningsvis hävda att en sådan samling i stor utsträckning
              redan är en realitet när det gäller hur högerextrema rörelser
              bemöts i vårt demokratiska samhälle i dag. Självfallet får vi
              dock aldrig slå oss till ro i kampen för demokratiska och humanistiska
              värderingar. Ansvaret för detta viktiga arbete är allas vårt gemensamma.
            </seg>
          </u>
          <note xml:id="i-6bdda813764a37af-0">
            Då Gustav Fridolin, som framställt interpellationen, anmält att
            han var förhindrad att närvara vid sammanträdet medgav andre vice
            talmannen att Mikael Johansson i stället fick delta i överläggningen.
          </note>
          <note type="speaker" xml:id="i-ecdab4b9a5d13da7-0">
            Anf. 14 MIKAEL JOHANSSON (mp):
          </note>
          <u who="mikael_johansson_ec52c2" xml:id="i-3b7e20ea577b2b58-0">
            <seg xml:id="i-14b451309f38f20b-0">
              Fru talman! Tack för svaret. Utgångspunkten för den här interpellationen
              är ju det uttryck som Martin Luther King har skapat: Det tragiska
              är inte de onda människornas gärningar, utan de goda människornas
              tystnad.
            </seg>
            <seg xml:id="i-93d50c09522e9380-0">
              När man ser tillbaka på hur nazistiska och högerextrema rörelser
              har samlats i Sverige under senare år är det uttrycket högaktuellt.
            </seg>
            <seg xml:id="i-8152dde70c8b8a87-0">
              Senast hände det när statsrådet och interpellanten Gustav Fridolin
              var med i Prideparaden. Då hade nazisterna någon typ av märkvärdig
              samling av ett sextiotal personer runt omkring. Ibland är de fler,
              och det är oroväckande.
            </seg>
            <seg xml:id="i-bffa837c6f019e28-0">
              På nationaldagen här i Helsingfors samlades upp emot tusen nazister.
              Det leder till att något måste göras. Vi måste fundera på hur
              vi kan samla oss det demokratiska samhället, alla medborgare,
              vi som är demokrater.
            </seg>
            <seg xml:id="i-22ebb11405d163ae-0">
              En möjlighet är naturligtvis att det på den helgdag som majoriteten
              i riksdagen har fått igenom kan ske en sådan nationell samling.
            </seg>
            <seg xml:id="i-487293e17c4c53b2-0">
              Vi har exempel där en samling ändå har lett till effekter på
              den högerextrema rörelsen. Det var syndikalisten Björn Söderbergs
              död. Då samlades det brett. Det var partiledare, fackförening,
              näringsliv och regering som samlades under syndikalisternas rödsvarta
              fanor för att visa att man inte tolererar det här våldet, det
              här hatet, de här brotten. Då kom den högerextrema offensiven
              faktiskt av sig lite grann.
            </seg>
            <seg xml:id="i-375e5901cad15805-0">
              Nu tror jag att vi återigen måste samlas under samma krav, för
              nu finns det någon typ av tendens till att de högerextrema krafterna
              kommer tillbaka. De har gått på offensiven. Här måste vi från
              samhällets sida visa att vi drar en gräns och hävda demokratins
              överlägsenhet. Då, men bara då, har vi möjlighet att återigen
              fälla högerextremismen och rasismen.
            </seg>
            <seg xml:id="i-cef3eccbf681ca49-0">
              För mig och Gustav Fridolin handlar detta om hur vi kan samlas
              för demokratins ideal och humanismens principer för att möta den
              växande rörelsen av högerextrema krafter.
            </seg>
            <seg xml:id="i-67bd43bd981f77c7-0">
              I svaret nämns ett antal exempel på de olika insatser som görs.
              Till exempel jobbar Rikspolisstyrelsen mer och mer med hur man
              från polisens sida kan bekämpa hatbrottsligheten. Det finns också
              exempel ute i kommunerna. Statsrådet nämner Göteborgs kommun där
              man försöker avbryta nyrekryteringen bland mycket unga människor,
              vilket är viktigt. Jag tror också att det är viktigt att fortsätta
              med de kunskapsskapande initiativ som finns i Sverige, vilket
              också regeringen understryker. Det pekas även på möjligheterna
              för de personer som vill lämna de här organisationerna att få
              stöd, vilket också är viktigt. De kan nämligen vara representanter
              och påvisa för unga människor i skolan och så vidare att detta
              inte är en bra utveckling.
            </seg>
            <seg xml:id="i-cd32539f26ce7bd3-0">
              Dock är väl den nya nationella handlingsplanen att vänta, vilken
              jag tror är viktig. Kanske vi måste ha ett antal breda insatser
              där.
            </seg>
            <seg xml:id="i-ed11968cda0c99a5-0">
              Det var en mening i svaret som var intressant: Tanken på att
              nationaldagen utvecklas till en nationell manifestation i denna
              anda är intressant, säger statsrådet. Jag tror att vi kan ta upp
              den tråden. Jag tror att det är en möjlighet. Ute bland kommunerna,
              för oss inom partierna, inom fackförening, näringsliv och överallt
              i samhället kan nationaldagen bli denna samling mot de högerextrema
              krafterna.
            </seg>
          </u>
          <note type="speaker" xml:id="i-f4067bbf5a1fcb71-0">
            Anf. 15 Statsrådet JENS ORBACK (s):
          </note>
          <u who="unknown" xml:id="i-88c84bb30cfa671b-7">
            <seg xml:id="i-2596033f8050c2d8-0">
              Fru talman! Jag skulle vilja tacka Mikael Johansson för hans
              utmärkta svar. Jag kunde nästan inte ha gjort det bättre själv.
              Jag tror att vi har en samsyn här.
            </seg>
            <seg xml:id="i-e3a796316f77b5b4-0">
              Jag har också haft tankar på min kammare och utbytt tankar med
              mina kolleger just kring den 6 juni: Hur ska vi bygga den dagen?
              Jag har dock velat ta händerna ifrån att regeringen på något sätt
              skulle kommendera: Låt oss nu ha en marsch under dessa och dessa
              viktiga slagord!
            </seg>
            <seg xml:id="i-6855c9ecf10c2afc-0">
              Jag blev väldigt positivt överraskad över hur den 6 juni utvecklades.
              Det var en väldig lokal variation, men på många håll tog man just
              upp de mänskliga rättigheterna och våra grundlagar. Jag var själv
              med vid en manifestation i Helsingfors där man välkomnade nya
              svenska medborgare. Jag hoppas och tror att denna dag kan växa
              till att bli en manifestation för våra gemensamma värden där vi
              också bygger ett vi med en stor och bred vänkrets.
            </seg>
            <seg xml:id="i-4fc8b5269a85ab9f-0">
              Jag skulle också vilja peka på några andra initiativ som har
              tagits på området, inte minst de initiativ som tagits av vår statsminister
              när det gäller att få en internationell samling kring våra mänskliga
              rättigheter. Jag tänker då på de folkmordskonferenser och konferenser
              kring Förintelsen som samlat stort internationellt deltagande
              och fått stor internationell uppmärksamhet och som sedan också
              lett bland annat till utvecklingen och grundandet av Forum för
              levande historia. Det är en väldigt bra kunskapsbas för alla möjliga
              delar av vårt samhälle att vända sig till för att kunna sprida
              de viktiga frågorna kring våra gemensamma grundläggande värden.
            </seg>
            <seg xml:id="i-8092d66ef302bf81-0">
              Jag skulle också vilja säga någonting om regeringens stöd till
              det frivilliga arbetet via Integrationsverket, exempelvis till
              en organisation som Centrum mot rasism, en paraplyorganisation
              för många olika föreningar som arbetar med att samla och väcka
              opinion mot rasism och främlingsfientlighet och där man också
              på kort sikt kan organisera sig mot främlingsfientliga röster.
            </seg>
            <seg xml:id="i-812af3062ba49da2-0">
              Jag vet alltså att det sker väldigt mycket. Jag hoppas också
              att den 6 juni kan utvecklas till en dag som är en manifestation
              för våra grundläggande värden. Vad jag förstår av Mikael Johanssons
              inlägg har vi där en väldigt stor samsyn.
            </seg>
          </u>
          <note type="speaker" xml:id="i-d5c98965d4bd9f62-0">
            Anf. 16 MIKAEL JOHANSSON (mp):
          </note>
          <u who="mikael_johansson_ec52c2" xml:id="i-3b7e20ea577b2b58-1">
            <seg xml:id="i-810888191f7e7f78-0">
              Fru talman! Jag håller med statsrådet om att det inte är ovanifrånperspektivet
              som ska gälla i den här processen utan underifrånperspektivet.
              Det tror jag är viktigt. De initiativ som tas på olika nivåer
              av kommuner, regering, organisationer och enskilda är väldigt
              viktiga att understödja, just i syfte att detta ska växa underifrån.
            </seg>
            <seg xml:id="i-a4c2fcaec33024ec-0">
              Vi får dock inte glömma bort att vi också ska vara föredömen.
              Vi som politiker har en väldigt viktig roll. Vi måste visa att
              vi inte kan skrämmas. Vi vill inte skrämmas av de här krafterna.
              Vi vill inte tystas av dem. Vi måste stå upp för de demokratiska
              ideal vi har här i Sverige.
            </seg>
            <seg xml:id="i-85984f6ea4ef1fb3-0">
              Jag är ingen tillskyndare av att vi ska ha nationaldagen som
              helgdag. Men nu har det ändå bestämts av en majoritet här i riksdagen,
              och då kan vi försöka jobba med den som en sådan samling för demokratins
              ideal för att påvisa den svenska tradition som är positiv. Jag
              tror nog att vi kan åstadkomma den här samlingen på alla plan
              där vi har underifrånperspektivet som styrande.
            </seg>
          </u>
          <note type="speaker" xml:id="i-12dacd49ebffdae0-0">
            Anf. 17 Statsrådet JENS ORBACK (s):
          </note>
          <u who="unknown" next="cont" xml:id="i-d941c81268c8816b-0">
            <seg xml:id="i-cc13628af3c17a4a-0">
              Fru talman! Jag tror också att det alltid är viktigt att sätta
              gränsen. Det är ytterst viktigt att stå upp för och försvara våra
              grundläggande mänskliga rättigheter. Alldeles för nära oss ligger
              ett helt 1900-tal som visar hur mänskliga rättigheter har kränkts
              genom framför allt okunskap och genom att man inte i tid har ställt
              sig upp mot de krafter som har fått spela alldeles för fritt.
            </seg>
            <seg xml:id="i-41a6f711c9527d14-0">
              Jag skulle på en punkt vilja problematisera den här frågan. Gustav
              Fridolin lyfter bland annat upp demonstrationerna i Salem. Jag
              tog kontakt med representanter och politiker i Salem för att fråga
              hur de ville att vi från regeringen bäst skulle vara med och sätta
              värn mot de nazistiska och icke-demokratiska krafter som demonstrerar
              i Salem. De ville inte att vi skulle vara i Salem. De vill nämligen
              inte att nazisternas problemformulering ska vara utgångspunkt
              för en manifestation, och därför valde vi att inte delta. Därför
              kunde vi också positivt nog se att Salemmarschen lockade allt
              färre medlemmar. Vi ska alltså inte alltid gå in i den problemformulering
              som är vår motståndares. Men vi ska tydligt sätta gränsen, och
              vi ska också tydligt markera var vi står.
            </seg>
            <seg xml:id="i-8fa7768316f5f2f1-0">
              Jag skulle också vilja lyfta fram två andra dagar som väcker
              allt större intresse och samlar alltfler deltagare. Det handlar
              först och främst om MR-dagen, dagen för mänskliga rättigheter,
              där Amnesty är en av arrangörerna. Den genomförs varje år den
              10 december. Det finns också något som heter MR-dagarna. Det är
              flera dagar där man arrangerar seminarier. En del av dem hålls
              i Immanuelskyrkan. Jag har själv hunnit vara med en gång och ser
              fram emot att få vara med också den 1617 november.
            </seg>
            <seg xml:id="i-7a1dc3e23bda6da3-0">
              Jag skulle också vilja säga att vi inte nöjer oss med detta.
              Vi måste hela tiden följa utvecklingen för att hela tiden vara
              beredda att agera. Jag ser att den dialog vi har här i dag, som
              vi inte behöver göra till en partipolitisk fråga utan en fråga
              som vi kan få med alla partier i riksdagen i, gör att när vi behöver
              samlas ska vi samlas. Vi samlas i många sammanhang i dag, men
              vi får aldrig slå oss till ro. Vi kommer att möta den här typen
              av hot också i framtiden.
            </seg>
          </u>
          <note xml:id="i-8489a16871349fdd-2">
            Överläggningen var härmed avslutad.
          </note>
          <note xml:id="i-3afda6fe2635364a-0">
            9 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-749f1cef4e52cdcd-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-f9e2ceb4411e9b19-0">
            <seg xml:id="i-2963f12060c73308-0">
              KOM(2005)122
            </seg>
          </u>
          <note xml:id="i-5aa804d49e5a836d-0">
            10 § Hänvisning av ärenden till utskott
          </note>
          <note xml:id="i-cf6ce8ff696e4b42-0">
            Föredrogs och hänvisades
          </note>
          <note xml:id="i-a5117f67c5979cae-0">
            11 § Bordläggning
          </note>
          <note xml:id="i-45e09ba44e999cdb-0">
            Anmäldes och bordlades
          </note>
          <note xml:id="i-65cd77c665991fab-0">
            12 § Anmälan om interpellationer
          </note>
          <note xml:id="i-94253192d2eb2aa9-0">
            Anmäldes att följande interpellationer framställts
          </note>
          <note xml:id="i-7824b94067b0d5c1-0">
            den 29 september
          </note>
          <note xml:id="i-b7f32e901f1975b6-0">
            Yvonne Ruwaida
          </note>
          <note xml:id="i-4ff9e15ae88d1983-0">
            Nina Lundström
          </note>
          <note xml:id="i-9f52de1dbaaaf109-0">
            Interpellationerna redovisas i bilaga som fogats till riksdagens
            snabbprotokoll tisdagen den 11 oktober.
          </note>
          <note xml:id="i-e3f7964a9bfcbc11-0">
            13 § Anmälan om frågor för skriftliga svar
          </note>
          <note xml:id="i-d575aa7e552c5c1b-0">
            Anmäldes att följande frågor för skriftliga svar framställts
          </note>
          <note xml:id="i-131bdadc6cdf2b4a-0">
            den 30 september
          </note>
          <note xml:id="i-cfd76d68533a20ef-0">
            Magdalena Andersson
          </note>
          <note xml:id="i-a62e753845e66dbb-0">
            Carl-Axel Roslund
          </note>
          <note xml:id="i-3631763b7af03fc4-0">
            Rolf Olsson
          </note>
          <note xml:id="i-82261f8b4deb5935-0">
            Maud Ekendahl
          </note>
          <note xml:id="i-a37c90ba74eb48c1-0">
            Lena Adelsohn Liljeroth
          </note>
          <note xml:id="i-4d8bb18618ae85f9-0">
            Frågorna redovisas i bilaga som fogats till riksdagens snabbprotokoll
            tisdagen den 11 oktober.
          </note>
          <note xml:id="i-bb28573be5c8e20c-0">
            14 § Anmälan om skriftliga svar på frågor
          </note>
          <note xml:id="i-c35046a2fe9dfd10-0">
            Anmäldes att skriftliga svar på följande frågor inkommit
          </note>
          <note xml:id="i-7824b94067b0d5c1-1">
            den 29 september
          </note>
          <note xml:id="i-2c6593d032b11cc8-0">
            Ulla Hoffmann
          </note>
          <note xml:id="i-2a179d2d82d49e9e-0">
            Cecilia Wigström
          </note>
          <note xml:id="i-1dd3ac2f0e85f56e-0">
            Svaren redovisas i bilaga som fogats till riksdagens snabbprotokoll
            tisdagen den 11 oktober.
          </note>
          <note xml:id="i-7a451ae0efa1b8fa-0">
            15 § Kammaren åtskildes kl. 10.00.
          </note>
          <note xml:id="i-82b1e027ead2c385-0">
            Förhandlingarna leddes av andre vice talmannen.
          </note>
          <note xml:id="i-ee148e587abea231-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
