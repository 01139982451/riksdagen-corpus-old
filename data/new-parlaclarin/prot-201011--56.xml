<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--56</head>
          <docDate when="2010-02-09">2010-02-09</docDate>
        </div>
      </front>
      <body>
        <div>
          <note xml:id="i-357ceb57c1e05d59-0">
            ﻿
          </note>
          <note xml:id="i-5089282261538e39-0">
            Riksdagens protokoll
          </note>
          <note xml:id="i-71a3b017af4655e1-0">
            2010/11:56
          </note>
          <note xml:id="i-37139a3a97f4fb34-0" type="date">
            Onsdagen den 9 februari
          </note>
          <note xml:id="i-43884f23834d9940-0">
            Kl. 09:00 - 16:03
          </note>
          <note xml:id="i-ab7e16ab8b381a80-0">
            1 § Justering av protokoll
          </note>
          <note xml:id="i-5b30bce6f1ca5a0f-0">
            Justerades protokollet för den 3 februari.
          </note>
          <note xml:id="i-31e3f57873259e57-0">
            2 § Anmälan om fördröjt svar på interpellation
          </note>
          <note xml:id="i-748d52417abdf1ae-0">
            Till riksdagen hade inkommit följande skrivelse:
          </note>
          <note xml:id="i-971e122b167b57b8-0">
            Interpellation 2010/11:168
          </note>
          <note xml:id="i-9a3d3bdee64cbcad-0">
            Interpellation 2010/11:168 Framförhållning vid införandet av
            nya förmånsregler
          </note>
          <note xml:id="i-12c99ddb0bd923ad-0">
            Interpellationen kommer att besvaras tisdagen den 1 mars 2011.
          </note>
          <note xml:id="i-16a855f3e340f90b-0">
            Skälet till dröjsmålet är sedan tidigare inbokade engagemang
            och tjänsteresor.
          </note>
          <note xml:id="i-c4c999e37dc6646f-0">
            Rikard Jermsten
          </note>
          <note xml:id="i-cdc00efdc0cf0099-0">
            3 § Hänvisning av ärende till utskott
          </note>
          <note xml:id="i-4c635f566ca5c179-0">
            Föredrogs och hänvisades
          </note>
          <note xml:id="i-fb7417f853122cc5-0">
            den 1 april
          </note>
          <note xml:id="i-87f5f2ba60dbfe43-0">
            4 § Jakt och viltvård
          </note>
          <note xml:id="i-2eec7c759e92ed52-0">
            Föredrogs
          </note>
          <note xml:id="i-0d806276bb664942-0">
            Anf. 1 HELÉN PETTERSSON i Umeå (S):
          </note>
          <note xml:id="i-60eca5829054cfd5-0">
            Fru talman! I dag ska vi debattera miljö- och jordbruksutskottets
            betänkande 8 om jakt och viltvård. Det är ett betänkande som behandlar
            ett antal motioner som har inlämnats av ledamöter under höstens
            allmänna motionstid. Det är ganska bra att förklara det ibland
            eftersom ingen då behöver sitta och fundera på varför det är just
            dessa specifika frågor som vi tar upp på jaktområdet och inte
            de andra. Vi tycker självklart att alla jaktfrågor är viktiga.
            Men just i år är det dessa specifika frågor som det har kommit
            in motioner om.
          </note>
          <note xml:id="i-0b9cfea3180e25e7-0">
            För oss socialdemokrater är jaktpolitiken viktig. Vi har ett
            jaktpolitiskt program, och dessa frågor står alltid högt på vår
            dagordning. Engagemanget ute i landet är mycket stort för frågorna,
            inte minst i de delar av landet som jag själv kommer från.
          </note>
          <note xml:id="i-4af323ea063ee845-0">
            De jaktpolitiska möten som jag har varit på i de norrländska
            länen är ofta välbesökta och landar ganska ofta i en större diskussion
            om villkoren för att leva och bo i glesbygd. Det handlar egentligen
            om huruvida hela landet ska leva och hur hela samhället ska organiseras
            för att man ska kunna göra det.
          </note>
          <note xml:id="i-8afa0a0fc0ac4340-0">
            Jakten står för så mycket mer än att vara ute i skogen med bössan.
            Det är en livsstil, det är en kultur, och det är i många fall
            en helt avgörande faktor när människor bestämmer var de ska bo
            och leva någonstans.
          </note>
          <note xml:id="i-d86eb2b47ba48ef8-0">
            Då är det viktigt att även vi politiker har insikt om det och
            ser vad det är som jakten, jägarna och viltvården tillför samhället.
            Det handlar inte bara om ekonomiska resurser. Det handlar om biologisk
            mångfald, om naturvård men även om ett kulturgeografiskt arv som
            vi faktiskt inte lyfter fram speciellt ofta. Men vilka är det
            egentligen som kan historien om våra marker och skogar, om stigarna,
            om fornminnena och om varenda sten och därmed om människorna som
            har levt och verkat i skogen om inte jägarna som för den kulturtraditionen
            vidare i generation efter generation?
          </note>
          <note xml:id="i-a7c4177bdc1d2e4b-0">
            Vi har ibland en förmåga att förena oss över partigränserna i
            jaktfrågorna. Så skedde senast i frågan om den framtida älgförvaltningen
            då vi till sist kunde jämka ihop oss och få fram ett gemensamt
            betänkande. Det är bra när det kan bli så. Men det är inte i riktigt
            alla jaktfrågor som vi har haft möjlighet att komma överens på
            det sättet.
          </note>
          <note xml:id="i-351e9d96cb621f45-0">
            Fru talman! En trätofråga som vi har debatterat många gånger
            här i kammaren sedan 2007 är frågan om fjälljakten. Även i detta
            betänkande behandlar vi den frågan och frågan om den förändring
            som regeringen gjorde i rennäringsförordningens § 3 för fyra år
            sedan och som ledde till att den svenska fjällvärlden blev öppen
            för utländska jägare att komma hit och jaga småvilt fritt på statens
            mark ovan odlingsgränsen.
          </note>
          <note xml:id="i-1b284b30226bb050-0">
            Det kan finnas anledning att påminna om vad som hände den gången.
            Det går nämligen att dra en del paralleller till nu pågående händelser.
          </note>
          <note xml:id="i-a1e8d8cfc3cddb85-0">
            Det som hände var att regeringen fick ett brev från EU som ställde
            en försiktig fråga om det möjligen kunde vara så att den svenska
            regeringen bröt mot tjänstedirektivet när man gynnade i Sverige
            boende jägare före utländska jägare.
          </note>
          <note xml:id="i-dc564faf683d4703-0">
            Där pausar vi historien lite grann. Känner ni igen detta skeende
            om att vi får ett brev från EU? För några veckor sedan fick Sverige
            nämligen ett brev från EU där man ifrågasatte den svenska vargjakten.
            Vad gjorde regeringen då? Jo, man inledde samtal med kommissionen.
            Det kan man tycka är ganska naturligt och självklart att man gör
            när man får ett brev från EU. I måndags, det vill säga i förrgår,
            skickade ministrarna Erlandsson och Carlgren ut ett pressmeddelande.
            I detta pressmeddelande kunde man läsa följande:
          </note>
          <note xml:id="i-61ea8d0aeb8c7833-0">
            Skyddet av den biologiska mångfalden måste ske tillsammans med
            svenska folket. Därför måste också rovdjurspolitiken utformas
            efter svenska förhållanden och utgå från förutsättningarna här
            i Sverige. Besluten måste tas här i Sverige nära de människor
            som är berörda inte i Bryssel. Det är en viktig princip, men också
            nödvändigt för att vi ska lyckas med vår höga ambition.
          </note>
          <note xml:id="i-0f941a1f75326da3-0">
            Jag är den första att hålla med om det som jag just läste upp.
            Jag tycker att det är en mycket bra princip som vi ska ha när
            det gäller jaktfrågorna, Sverige och EU.
          </note>
          <note xml:id="i-e65762af8826e5cb-0">
            Ett annat citat som det är lite roligt att påminna sig om ibland
            är när Eskil Erlandsson på frågan om huruvida EU-reglerna kunde
            krocka med de svenska reglerna när det gällde gårdsförsäljning
            av vin uttalade att regler är till för att brytas.
          </note>
          <note xml:id="i-8cad7a5d4c2d11ff-0">
            Jag går tillbaka till 2007. Den gången när det kom ett brev från
            EU bemödade sig Sverige inte ens om att skriva ett svar eller
            att ha en dialog. Man gick helt enkelt in och ändrade reglerna
            direkt utan att ens försöka förklara att det fanns en anledning
            till att vi hade särregler för i Sverige boende jägare. Man lade
            sig platt, och därmed lät man faktiskt EU ha större inflytande
            över svensk jaktpolitik än i någon annan fråga. Det hade man inte
            behövt. Det kan måhända vara förståeligt att den nytillträdda
            regeringen som det var då inte riktigt visste hur man skulle handlägga
            brev från EU. Det kan måhända vara så att regeringen agerade något
            överilat. Det kan vara jobbigt att erkänna när man har gjort fel,
            det är jag den första att erkänna, men det är ändå bättre att
            göra det än att fortsätta gräva ned sig i misstaget.
          </note>
          <note xml:id="i-152d6f6be01c1f25-0">
            Efter att Sverige öppnade fjällen för utländska jägare har EU
            godkänt tre länders särbehandling av egna jägare, nämligen våra
            nordiska grannar Norge, Danmark och Finland som alla gynnar egna
            jägare än tydligare än vad vi gjorde före 2007.
          </note>
          <note xml:id="i-0b633820888ab9e4-0">
            Faktum är att flera europeiska länder har visat sig särbehandla
            sina egna jägare utan att det dragits till prövning, vilket kan
            ses som naturligt eftersom ytterst få delar den svenska regeringens
            tolkning att detta kan innebära ett regelbrott.
          </note>
          <note xml:id="i-884f74d73a2f5e87-0">
            Faktum är att det inte alls är svårt att hitta länder som har
            valt att gynna sina egna jägare. Det är faktiskt svårare att hitta
            något land som inte gör det. Det finns ingen delstat i USA och
            ingen provins i Kanada som inte gynnar sina egna jägare.
          </note>
          <note xml:id="i-fbebf0997016e826-0">
            Regeringens väg kan faktiskt vara helt unik i den demokratiska
            västvärlden. Det är inte så konstigt eftersom det troligen finns
            få länder vars regeringar inför regler som missgynnar alla berörda
            i det egna landet utan att ha en enda tydlig positiv effekt eller
            stöd hos en enda grupp.
          </note>
          <note xml:id="i-f18a69b9adc6f0aa-0">
            EU har slagit fast att jakten inte är en tjänst som kan förbehållas
            landets egna jägare. I European Charter on Hunting and Biodiversity
            rekommenderas en positiv särbehandling av inhemska jägare av sociala
            skäl samt att utländska jägare måste finna sig i specialregler
            och högre priser. Hur mycket tydligare måste jag säga detta? Att
            återställa § 3 kan inte möta några hinder.
          </note>
          <note xml:id="i-f91818d911ca7f30-0">
            Trots detta har regeringen i sten vägrat att riva upp förändringen
            från 2007. Anledningen till det har varierat lika mycket som antalet
            debatter vi har haft i ämnet. I valrörelsen försökte till och
            med en av de borgerliga ledamöterna hävda att det fanns en EG-dom
            mot Sverige i frågan. Det minsta jag begär är att vi håller oss
            till sanningen. Det finns ingen dom mot Sverige i denna fråga.
          </note>
          <note xml:id="i-a3871359e535659a-0">
            Min förhoppning är att vi i dag kan hjälpa regeringen lite på
            vägen att riva upp, göra om och göra rätt. Vi behöver få ordning
            på jakten i de svenska fjällen. Dagens situation är inte hållbar.
            Det finns många vittnesmål om det, och jag har berättat om dem
            i kammaren flera gånger och tänker därför inte ta dessa exempel
            igen.
          </note>
          <note xml:id="i-0c5d6d107f7defa8-0">
            Jag vill verkligen inte det vill jag verkligen poängtera att
            vi ska hindra utländska jägare att komma och jaga i de svenska
            fjällen. Jag vill att de ska komma hit och främja den lokala turistnäringen
            men då för att de köper en exklusiv kontrollerad jakt, alltså
            inte som det i dag är. Om det är alla överens. Turistföretagen,
            oppositionen, jägarna och rennäringen är överens, men inte regeringen.
            Nog kan man väl tycka att det är lite märkligt.
          </note>
          <note xml:id="i-8f9f554ea68be53a-0">
            Jag hoppas att vi i dag ser till att ändra regeringens misslyckade
            regler så att vi åter får lite ordning och reda i fjällen.
          </note>
          <note xml:id="i-08404e0f141b5159-0">
            Med detta, fru talman, yrkar jag bifall till utskottets förslag
            i betänkandet i den del som avser punkt 4, fjälljakten, samt avslag
            på reservation 1.
          </note>
          <note type="speaker" xml:id="i-5da8452e41e00540-0">
            Anf. 2 BENGT-ANDERS JOHANSSON (M):
          </note>
          <u who="bengt-anders_johansson_48c997" next="cont" xml:id="i-329b6d11a3f684bc-0">
            <seg xml:id="i-9b057df21bd52c05-0">
              Fru talman! Jag yrkar bifall till reservation 1. I övrigt hoppas
              jag att kammaren ställer sig bakom betänkandet.
            </seg>
            <seg xml:id="i-4c61b607e3c7e563-0">
              Jag vill ge Helén Pettersson en eloge för hennes inledning om
              jaktens betydelse i vårt land. Om det är vi, hoppas jag, fullständigt
              överens över partigränserna åtminstone bland de stora blocken.
              Det är bra att det sägs, så jag behöver inte upprepa det som Helén
              Pettersson på ett utmärkt sätt uttryckt.
            </seg>
            <seg xml:id="i-1892747179eba09e-0">
              Betänkandet i övrigt handlar om skyddsjaktsfrågor, åteljakt på
              björn, fjälljaktsfrågor som vi hört, fällanvändning vid fångst
              och skadskjutningar. I någon mån ska jag försöka beskriva dessa
              områden.
            </seg>
            <seg xml:id="i-e094f3fa46539bbe-0">
              Det har funnits önskemål om att öka möjligheterna till skyddsjakt
              på korp och gäss som utgör ett bekymmer i delar av vårt land.
              Regelverket visar sig vara ganska öppet när det gäller att även
              på eget initiativ kunna använda skyddsjakt. Vi har därför kommit
              fram till att det inte finns anledning att ändra något regelverk.
              Vi är alldeles övertygade om att det ändå går att tillgodose de
              krav som finns.
            </seg>
            <seg xml:id="i-8b68159da68f12ad-0">
              Likadant är det med skyddsjakt i anslutning till fäbod. Fäbodsbruket
              bygger de facto på att det inte finns några stängsel och på att
              det skulle försvåra att använda 28 §. Men det är klarlagt att
              regelverket täcker in full möjlighet att skydda sina tamdjur även
              om de inte befinner sig innanför stängsel. Därför har det i de
              delarna i betänkandet gått att ge ett positivt besked till dem
              som önskar någonting annat.
            </seg>
            <seg xml:id="i-59b09f26697ba0d8-0">
              Åteljakten på björn är en intressant och helt ny jaktform som
              vi än så länge inte hunnit utvärdera. Naturvårdsverket håller
              just nu på med en studie. Vad man är rädd för är att åteljakt
              kan göra björnarna mindre rädda för människor. Där vill man säkerställa
              att så inte blir fallet. Därför pågår för närvarande en provverksamhet
              i hela Västerbotten, även i Ståkke sameby. Utvärdering kommer
              inom en inte så lång tid. Vi hoppas på att då få en möjlighet
              att se över detta med åteljakt på björn, något som jag tror kan
              vara ett positivt inslag i jaktutövandet i vårt land.
            </seg>
            <seg xml:id="i-6f3a6eda231dd5b2-0">
              Fjälljaktsfrågan har, precis som föregående talare här berättat,
              varit föremål för ett antal debatter. Det började med att fjälljakten
              1993 släpptes fri. År 2007 kom detta så att säga till sin spets.
              Regeringen var tvungen att pröva om det skulle hålla att inte
              släppa in EU-medborgare på ungefär samma villkor som de svenska
              jägarna. I en förlängning fanns risken att frågan skulle dras
              inför domstol. Det var grunden till regeringens utomordentligt
              grundliga utvärdering av möjligheterna att vinna ett sådant mål.
              Ingen går ju upp i en domstolsförhandling utan att först sondera
              möjligheterna, chansen, att vinna.
            </seg>
            <seg xml:id="i-f428ecb6a01a3cc4-0">
              Låt mig erinra om det Helén Pettersson inte vill kännas vid.
              Kommerskollegium, som förmodligen är det organ i landet som har
              bästa kompetensen att värdera de här sakerna, gav råd och sade
              att sannolikheten för att Sverige skulle fällas var väldigt stor.
              Utrikesdepartementets jurister gjorde exakt samma bedömning. Jordbruksdepartementets
              jurister gjorde också det, oberoende av varandra. Dessutom anlitade
              Jordbruksverket externa jurister som även de gjorde samma bedömning.
              Fyra olika juristkonstellationer har alltså gett den svenska regeringen
              exakt samma råd. Att i det läget huvudstupa ge sig in i en domstolsförhandling
              med de kostnader som det innebär med tanke på vad skattepengarna
              används till är inte tillrådligt.
            </seg>
            <seg xml:id="i-58a4676b59319526-0">
              Anledningen till att vi landat där vi landat är alltså att det
              inte är själva jakträtten som är ett hinder. I stället gäller
              det kombinationen här. Tjänster som kopplas till jakten hotell,
              helikoptertransporter, uthyrning av skotrar och så vidare gör
              att det kolliderar med tjänstedirektivet som ändå är utomordentligt
              starkt och någonting som Sverige verkligen omhuldar och slår vakt
              om. Den fria rörligheten är också ett grundfundament. Därför haltar
              Helén Petterssons jämförelse med vargjakten högst betänkligt.
            </seg>
            <seg xml:id="i-483f4737343e9f11-0">
              Trots detta är fjälljaktens nuvarande utformning inte den allra
              bästa; det är jag den förste att skriva under på. Därför håller
              man på med en utvärdering den startade 2009 och pågår fram till
              2011 för att se om man bättre kan tillmötesgå de krav som finns
              när det gäller fjälljakten. Därför är det lite märkligt att man
              inte kan avvakta den här utvärderingen och se vart vi kan komma.
            </seg>
            <seg xml:id="i-1c7ef20a8f705f21-0">
              Till saken hör att Sverige betalat skadestånd på ett antal hundra
              tusen kronor till en turistutövare, ett helikopterföretag. Hade
              man inte gjort det utan låtit ärendet dras i domstol hade det
              kunnat bli mångmiljonbelopp i skadestånd eftersom beloppet under
              tiden hade ackumulerats. Detta ligger i vågskålen.
            </seg>
            <seg xml:id="i-e3d4f407f68a8721-0">
              Det finns alltså ingen illvilja från regeringens sida. Tvärtom
              försöker vi så långt som möjligt tillmötesgå kraven. För att i
              någon mån göra det har länsstyrelserna utformat länsårskort. De
              som bor i berörda län har möjlighet att lösa ett årskort, en möjlighet
              som ingen annan har. Detta är ett sätt att försöka mildra effekterna
              av den juridiska bedömningen i den delen är det ingen politisk
              bedömning.
            </seg>
            <seg xml:id="i-35ba66a0d5e405bf-0">
              Därför är det lite olustigt att se att en ohelig allians mellan
              den traditionella oppositionen och Sverigedemokraterna vill utmana
              EU-systemet i den här frågan, vilket kan åsamka de svenska skattebetalarna
              stora kostnader i form av skadeståndsbelopp i EU-domstolen, men
              nog om detta.
            </seg>
            <seg xml:id="i-b53446a59fa79ffc-0">
              När det gäller fällor handlar det bland annat om vildsvin och
              lo. En gedigen utvärdering pågår just nu. Jag vill poängtera att
              det, trots att utvärderingen inte är klar, är vår absoluta uppfattning
              att djurskyddsaspekten, i den mån fällor ska användas, måste vara
              överordnad allt annat. Det får inte vara så att djur som fångas
              i fälla far illa. Jag hoppas att utvärderingen visar att det är
              möjligt med fälljakt utan att man gör våld på djurskyddet.
            </seg>
            <seg xml:id="i-246b60bbafe81ebc-0">
              Avslutningsvis, fru talman, gäller det skadskjutningen, en oerhört
              angelägen fråga. Det finns ingen jägare, man eller kvinna, som
              medvetet gör en felskjutning, men sådant kan hända i olika situationer.
              Jag vet att det bland våra jägarorganisationer pågår ett mycket
              gediget arbete med att försöka minska skadskjutningsrisken. Jag
              vill påstå att det har blivit allt bättre, men en skadskjutning
              är alltid en skadskjutning för mycket.
            </seg>
            <seg xml:id="i-74d52f63ac925f27-0">
              Fru talman! Med dessa ord överlåter jag till kammaren att i dag
              på eftermiddagen rösta om förslagen i betänkandet.
            </seg>
          </u>
          <note xml:id="i-172743233618ede5-0">
            Anf. 3 HELÉN PETTERSSON i Umeå (S) replik:
          </note>
          <u who="bengt-anders_johansson_48c997" prev="cont" xml:id="i-95325ace8353848c-0">
            <seg xml:id="i-30666c6b2f4be4f7-0">
              Fru talman! Det var en del saker att fundera på också i föregående
              inlägg. Men en sak som jag tror att vi kan vara överens om om
              inte blir jag väldigt förvånad är att det på något sätt ändå är
              fastslaget att jakt inte är en tjänst. Jag har haft debatter med
              ministern i kammaren där också han har börjat vackla på tjänstedirektivet
              utifrån det första och börjat hitta andra paragrafer som det kanske
              gäller. Det har varit en skakig argumentation från regeringen
              under dessa år.
            </seg>
            <seg xml:id="i-d46bb1be64e110d6-0">
              Det verkar som att övertygelsen är stor och att man ser jakt
              som en tjänst liksom de tjänster, som du säger, som är kopplade
              till jakten. Det blir väldigt märkligt om man ska översätta detta
              till andra delar av samhället också, men om vi nu skulle säga
              att det är så, varför är det då bara i Sverige det på något sätt
              kan ses som ett brott mot tjänstedirektivet? När de andra länderna
              blir anmälda behöver de bara argumentera för varför de har särregler
              för i Sverige boende. Det räcker.
            </seg>
            <seg xml:id="i-a8477ab8ed49b974-0">
              Vad är det som gör Sverige så extremt unikt i hela EU i denna
              fråga?
            </seg>
          </u>
          <note type="speaker" xml:id="i-8e1b59c016c58343-0">
            Anf. 4 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" next="cont" xml:id="i-329b6d11a3f684bc-1">
            <seg xml:id="i-cdb29be4d9d0f7ca-0">
              Fru talman! Sveriges ställningstagande är inte så extremt eller
              unikt. Mig veterligt har nämligen just denna kombination av tjänster
              som är knutna till detta inte testats någon annanstans. Därför
              är det inte klargjort.
            </seg>
            <seg xml:id="i-d855c9834e9bab82-0">
              Andra saker som är klargjorda är just att själva jakträtten inte
              är en tjänst, men det handlar om kombinationen av att kunna hyra
              ut tjänster. Jag vill ändå erinra om att den bedömning som gjordes
              från de svenska juristerna var att helikopterföretaget gick miste
              om inkomster för att de inte kunde sälja helikoptertjänster. Det
              var detta som låg till grund för den svenska värderingen.
            </seg>
            <seg xml:id="i-9486be3220325cc4-0">
              Vi måste dra ut konsekvenserna av detta, för Helén Pettersson
              sade i sitt anförande att det inte finns stöd hos någon och att
              ingen har någon som helst nytta av det. Det är direkt felaktigt.
              Turismföretagen som säljer tjänster i anslutning till jakten får
              nämligen ett mindre utbud om det explicit är bara svenska jägare.
              Det är alltså direkt felaktigt.
            </seg>
            <seg xml:id="i-7d0403c933a968e6-0">
              Helén Pettersson vet också att turismföretagen ser detta som
              en viktig inkomstkälla: Man har en större grupp av utövare som
              man kan sälja sina tjänster till. Ur landsbygdsutvecklingssynpunkt
              och turismföretagssynpunkt är detta alltså naturligtvis en tillgång.
            </seg>
            <seg xml:id="i-a341316d0fd11fd3-0">
              Jag skulle vilja passa på att fråga Helén Pettersson vilken grund
              hon har som väger tyngre än de fyra juristkonstellationer jag
              tidigare räknade upp? Jag vet att det finns en jurist som har
              en annan uppfattning och är anlitad av ett jägarförbund, men menar
              Helén Pettersson att denna kompetens väger tyngre än de fyra jag
              räknade upp? Detta handlar nämligen i grund och botten inte om
              politik.
            </seg>
          </u>
          <note xml:id="i-9a8b83eaf337e34b-0">
            Anf. 5 HELÉN PETTERSSON i Umeå (S) replik:
          </note>
          <u who="bengt-anders_johansson_48c997" prev="cont" xml:id="i-95325ace8353848c-1">
            <seg xml:id="i-af48f685bb477c73-0">
              Fru talman! Jag tycker att det verkar som att det väldigt mycket
              handlar om politik.
            </seg>
            <seg xml:id="i-b3a0bf5f146d2def-0">
              Det jag har som väger tyngre är att det är ett par länder som
              faktiskt är prövade och som har klarat sig. De har fått godkännande
              från EU att ha samma typ av särregler som vi har. Det tycker jag
              väger ganska tungt i denna debatt.
            </seg>
            <seg xml:id="i-d2795b1052348ad3-0">
              Sedan tycker jag att det är jätteintressant att Bengt-Anders
              Johansson tar upp turismföretagen och helikopterföretagen. Jag
              vet nämligen precis hur de resonerar. Jag har haft ganska mycket
              kontakt med dem, och jag kan säga att de har varit ganska tydliga
              på sista tiden med att de tycker att det är hemskt som reglerna
              är nu.
            </seg>
            <seg xml:id="i-17e30f84a654d591-0">
              Turismföretagen tjänar inga pengar på att sälja en jakt som inte
              är exklusiv, alltså en jakt som är öppen för alla. Man tjänar
              pengar på att sälja jakt om den är exklusiv. I dag är det inget
              nöje att åka upp och gå och trängas i fjällen med väldigt mycket
              människor. Det ska vara under ordnade former, man ska känna att
              det är en exklusiv jakt och det ska finnas ripor. Det brukar vara
              bra; det har varit lite tveksamt med det. Jakten har till och
              med avlysts i vissa områden för att trycket har varit så högt.
            </seg>
            <seg xml:id="i-9132c090e0c0a188-0">
              Vad gäller skadeståndet som betalades ut till ett helikopterföretag
              är jag väl medveten om detta. Jag är också väl medveten om och
              det borde också Bengt-Anders Johansson vara vid det här laget
              att den bedömning som JK då gjorde enbart lutade sig mot den bedömning
              som den svenska regeringen hade gjort när man ändrade reglerna.
              Det var alltså inte en bedömning som var gjord och testad. Man
              hade inte testat EU-reglerna, utan man gick på regeringens bedömning,
              kom fram till att detta var fel och betalade ut skadeståndet.
            </seg>
            <seg xml:id="i-fb38fe6db983dbfe-0">
              Fortfarande är det alltså så att reglerna inte är testade. Det
              är bedömningar som är gjorda av ett antal jurister, precis som
              Bengt-Anders säger. Det är dock aldrig testat. Det går inte att
              säga att det är testat och att vi har fått fel. Däremot är det
              testat i andra länder, och där har man fått rätt.
            </seg>
          </u>
          <note type="speaker" xml:id="i-9281fe655dba6fba-0">
            Anf. 6 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-0">
            <seg xml:id="i-73ea600104608200-0">
              Fru talman! Låt mig tycka att det är lite intressant att vi har
              en socialdemokratisk företrädare som efterlyser en exklusiv jakt.
              Jag trodde kanske att vi var ute efter att det skulle finnas möjlighet
              för många människor att ta del av detta. Men okej, världen förändras,
              och Socialdemokraterna står för en exklusiv jaktutövning.
            </seg>
            <seg xml:id="i-c9ea6e98677980aa-0">
              I grund och botten handlar detta om att det ska finnas tillräckligt
              med ripor för att det över huvud taget ska vara möjligt. Vi har
              precis som Helén Pettersson säger sett att man i vissa områden
              har fått dra ned lite på jakttrycket. Det tycker jag är viktigt
              att slå fast, för det talas bara om jakten. Grunden för alltihop
              är dock att det finns en tillräcklig mängd ripor, och därför finns
              det en tillsyn som gör att man lägger jakttrycket på ett sådant
              sätt att ripbeståndet inte äventyras.
            </seg>
            <seg xml:id="i-e21b13c334fa869c-0">
              Sedan återstår fortfarande frågan om vi ska använda de svenska
              skattebetalarnas pengar till att driva en fråga i domstol när
              vi från de jurister regeringen har anlitat har ett entydigt stöd
              i att möjligheten till framgång är väldigt liten. Ska vi driva
              detta och förlora pengar på det? Det är denna bedömning regeringen
              gör, och jag noterar att Socialdemokraterna i samröre med de övriga
              oppositionspartierna nu är beredda att riskera skattebetalarnas
              pengar utan att nå någon som helst framgång. Där har vi för närvarande
              skiljelinjen i denna fråga.
            </seg>
            <seg xml:id="i-8b61b944aceed8f0-0">
              Vi är beredda att efter 2011, när vi har gjort denna utvärdering
              av den pågående jakten, medverka till en bättre tingens ordning
              än den som för närvarande råder. Den är nämligen inte bra. Att
              därifrån gå så långt som att utmana ödet i EU-domstolen är vi
              dock inte beredda att göra.
            </seg>
          </u>
          <note type="speaker" xml:id="i-6b2d19c7839f9c5b-0">
            Anf. 7 ÅSA ROMSON (MP):
          </note>
          <u who="asa_romson_f891ec" xml:id="i-2c9a16c785cba646-0">
            <seg xml:id="i-7435424b420ee5ec-0">
              Fru talman! Det är i en morgontidig plenisal vi står och diskuterar
              jaktfrågor igen. Många av oss sågs i går i en kanske något mer
              spetsig debatt som handlade om varg.
            </seg>
            <seg xml:id="i-49c8c692219119e1-0">
              Jag skulle vilja inleda, fru talman, med att poängtera att jag
              också tycker att jakt är viktigt. Jag tror att det kanske var
              någon som missuppfattade det under gårdagens debatt. Jag anser
              att det i Sverige är en ganska naturlig form av förvaltande av
              de stora skogsresurser där djuren är en stor del, och jag tror
              att alla svenskar känner en naturlig samhörighet här. Är man inte
              själv jägare känner man jägare, och man vet vad viltvården betyder
              i Sverige.
            </seg>
            <seg xml:id="i-41a66deec6c2e63d-0">
              Själv är jag inte jägare, men det anser jag att man inte behöver
              vara för att få diskutera dessa frågor. Det finns dock andra som
              har andra uppfattningar.
            </seg>
            <seg xml:id="i-a36ce33e2d3fb6e1-0">
              Jakt handlar egentligen om det som har kommit upp i en annan
              konstellation i svensk politik, nämligen Bamseteoremet: Den som
              är stor måste också vara väldigt snäll. Människan är i dag stor
              när hon är ute och klampar i skogen. Särskilt stor är hon när
              hon håller i vapen eller till och med kan bringa andra djur till
              döden. Då måste man också vara snäll. Vi måste vara människor
              när vi sätter upp de jaktregler som gäller i den svenska faunan.
              Vi ska ha acceptabla former för att människor ska hantera sin
              omgivning och djur, stora som små, med respekt och på ett ansvarsfullt
              sätt.
            </seg>
            <seg xml:id="i-aca5003d90e9c64b-0">
              Jag tycker inte om och Miljöpartiet har länge argumenterat mot
              de former av jakt som är extremt plågsamma. Vi ser inte att det
              är försvarbart att man har former och metoder för jakt som direkt
              blir en plågsam situation för djuret. Det är naturligtvis plågsamt
              att dö; det kan det alltid vara. Men vi ska eftersträva metoder
              som så långt det är möjligt gör också jakten till en försvarbar
              metod.
            </seg>
            <seg xml:id="i-b9e7e24e2a15c06e-0">
              Vi har under de senaste åren luckrat upp en del regler. Det har
              kommit in mer fälljakt, bland annat. Vi vet att vi i dag i allt
              större utsträckning jagar lokatter, som är ett av Europas sista
              stora kattdjur, med fällor. Jag tycker att detta är fel.
            </seg>
            <seg xml:id="i-ac252790a4e0a87c-0">
              De här fällorna är enligt mitt synsätt inte en acceptabel form
              av jakt. Det gör att djuren är extremt stressade under en tid.
              De kan fastna fel i fällorna och försöker ta sig ut. Det är inte
              ett acceptabelt sätt.
            </seg>
            <seg xml:id="i-021527def54a4f70-0">
              Det är ett exempel på hur människan måste vara snäll när hon
              sätter upp jaktregler.
            </seg>
            <seg xml:id="i-0dfe9b589221fa4e-0">
              Vi har, fru talman, i det här betänkandet en punkt som diskuterats
              mycket och där det ser ut som att regeringspartierna kommer att
              få reservera sig. Det är punkt 4 som handlar om fjälljakten och
              som jag yrkar bifall till.
            </seg>
            <seg xml:id="i-6c60a4413edf41f6-0">
              Det är för Miljöpartiet en inte helt lätt fråga därför att vi
              tycker att det var fel från början att öppna upp för småviltsjakten
              i fjällen. Vi tycker att där, precis som i fråga om övriga jaktregler,
              gäller principen att man bäst förvaltar, kan och känner sin omgivning
              om man är i det sammanhanget. Det är på det sättet i grunden ett
              problem när stockholmare kommer upp i fjällen och jagar i de områdena.
              Att man öppnade upp för det försämrade för dem som bor där att
              förvalta småviltet. Det var en ren provokation, måste jag säga,
              mot den samiska befolkningen och mot andra som bor i de här områdena.
            </seg>
            <seg xml:id="i-d7947acf687c21b0-0">
              Socialdemokraterna har, fru talman, motionerat om att begränsa
              för utlänningar tillgång till den här jakten. Vi vet att det är
              många utlänningar som kommer upp och jagar i fjällen. Jag tycker
              att det finns mycket logik i att man för människor som inte är
              bekanta med terrängen och omgivningen måste ha restriktioner i
              en så känslig fråga som jakt. De måste ha folk med kunskap med
              sig. Jag tror att det totalt sett gynnar den upplevelse man får
              av den svenska naturen därför att man får lära sig mer. Vi vet
              alla som har besökt andra ställen att man kan snåla och inte ta
              den där guiden när man är i ett unikt naturområde i ett land,
              men vad mycket man får ut om man har en bra lokal guide. Då ser
              man mycket mer. Man ser nyanserna i landskapet, man ser nyanserna
              mellan fåglarna, mellan insekterna, mellan träden och mellan buskarna.
              Det är ett helt annat sätt att vara inkännande och kunnig när
              man är ute i natur och terräng.
            </seg>
            <seg xml:id="i-4963c49d6e7d06ad-0">
              Det här är en metod som vi behöver tänka på mer när det gäller
              jakten. Det skulle nog inte skada om även en del stockholmare
              fick en god guidning när de är uppe i fjällvärlden och härjar.
              Det säger jag som stockholmare själv som gillar att gå i fjällen.
            </seg>
            <seg xml:id="i-93da47ebfefe1502-0">
              Jag tror att god kunskap både gynnar oss som människor, vi får
              lära oss mer och får en större ödmjukhet och respekt inför den
              natur vi står inför, och kan leda till en bättre jakt.
            </seg>
            <seg xml:id="i-a878b9ca69fbea9c-0">
              Fru talman! Jag vill rikta uppmärksamhet på och jag tror att
              Jens Holm kommer att instämma i det det särskilda yttrande som
              finns på s. 23 i betänkandet om fjälljakten. Vi ser yrkandet i
              Socialdemokraternas motion, och som vi yrkar bifall till, som
              ett steg på vägen.
            </seg>
            <seg xml:id="i-1b8d6a896a3bc50b-0">
              Då kommer jag till invändningarna. Jag måste säga att Helén Pettersson
              hade en poäng i att det här ändå speglar den debatt vi hade i
              går om vargjakten. Jag tycker när det gäller Sveriges hantering
              av EU-frågor att man visst tar till dem av politiska skäl. Vi
              vet att det finns massor av så kallade juridiska bedömningar av
              om en tvist går att föra, om man kan vinna eller inte vinna den
              i EU. Men valet vilka strider man är beredd att ta för sin politik
              gör man ändå politiskt. Det är väldigt tydligt med den borgerliga
              regering vi har. Det har varit tydligt med tidigare regeringar
              också. Det är tydligt i Sverige att det naturligtvis är ett politiskt
              val man gör. Många gånger tar Sverige för lite strider i viktiga
              saker. Vi viker ned oss ofta därför att de juridiska bedömningarna
              går väldigt hårt, särskilt när det gäller frihandelsreglerna.
              Man anser att i princip inga nationella särbestämmelser kommer
              att gälla med EU-lagstiftningen. Praxis från EU-domstolen visar
              dock att det inte alls stämmer. Bra särregler där motiven är till
              exempel miljö går väldigt ofta igenom i EU-domstolen, mycket oftare
              än vad de svenska frihandelsjuristerna från alla de fyra konstellationer
              som Bengt-Anders räknade upp brukar påpeka.
            </seg>
            <seg xml:id="i-1bed42226675a6e6-0">
              Det är ganska uppenbart att det är ett politiskt val man gör.
              Jag tycker inte att det är konstigt. Det är bara lite mer ärligt
              att från den här talarstolen säga vad man tycker om de svenska
              reglerna, som behandlar stockholmare och Hamburgbor och folk från
              Rom eller Warszawa på samma sätt när de är i fjällen, och säga
              att man tycker att vi svenskar i hela landet har en större förståelse
              och kan gå utan guide i fjällen.
            </seg>
            <seg xml:id="i-fc9ae0b61c645e48-0">
              Med det, fru talman, yrkar jag bifall till förslaget i betänkandet
              under punkt 4 och avslag på reservation 1. Jag behöver inte här
              muntligt yrka bifall till de andra reservationerna, som vi naturligtvis
              står bakom, utom till reservation 3 under punkt 6 om förbud mot
              plågsamma jaktformer. Den vill jag särskilt yrka bifall till.
            </seg>
          </u>
          <note type="speaker" xml:id="i-b5e6e7d5041feaec-0">
            Anf. 8 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-1">
            <seg xml:id="i-4888b197c60f925c-0">
              Fru talman! Jag har några funderingar med anledning av Åsa Romsons
              anförande. Det är intressant att veta att Åsa Romson redan vet
              att fällfångst är väldigt stressande för djuren. Hur det är med
              det är precis det vi nu håller på att ta reda på. Jag sade i mitt
              anförande att om det skulle visa sig att detta inte följer högt
              ställda djurskyddsetiska krav ska vi naturligtvis inte använda
              det. Då frågar jag: På vilken grund påstår Åsa Romson att djuren
              blir stressade eftersom vetenskapen inte finns framme vid detta
              än? Det kunde vara intressant att veta. Det är min ena fråga.
            </seg>
            <seg xml:id="i-4e2cbc2fbb1f56a5-0">
              Det andra är något mer märkligt. Det är möjligt att jag hörde
              fel, för det kan vara lite svårt att höra i kammaren emellanåt,
              men om jag uppfattade Åsa Romson rätt sade hon att stockholmare
              inte ska härja i fjällen. Uppfattade jag dig rätt? Någon mening
              senare säger Åsa Romson att vi ska visa större ödmjukhet. Är det
              ödmjukhet att säga att människor som har en viss bostadsort inte
              ska ha access till delar av landet därför att de just kommer från
              ett visst håll? Det skulle vara oerhört intressant att få det
              utvecklat.
            </seg>
            <seg xml:id="i-663a8fa395b97205-0">
              Jag vill påstå att kunskapen i att utöva exempelvis jakt eller
              annan färdighet definitivt inte ligger i bostadsorten. Det handlar
              om huruvida man har kunskap eller kompetens i frågan eller erfarenhet.
            </seg>
            <seg xml:id="i-d48b259c74af1336-0">
              Avslutningsvis vill jag fråga angående reservation 3 om plågsamma
              jaktformer. Miljöpartiet och Vänstern påstår att man ska upphöra
              med jakt med levande lockbeten. I vilka sammanhang används levande
              lockbeten vid jakt?
            </seg>
          </u>
          <note type="speaker" xml:id="i-d344deb8626e1f8b-0">
            Anf. 9 ÅSA ROMSON (MP) replik:
          </note>
          <u who="asa_romson_f891ec" xml:id="i-2c9a16c785cba646-1">
            <seg xml:id="i-fa6be76f7477fd56-0">
              Fru talman! Jag kan förstå att Bengt-Anders får en del frågor
              när han funderar kring att Miljöpartiet tillsammans med Vänsterpartiet
              inte vill ha plågsamma jaktformer och då nämner vissa metoder
              som vi anser är för plågsamma för att godkännas. Det har varit
              förbjudet med fällfångst, av just djurskyddsskäl. Sedan har man
              öppnat upp för att experimentera med djuren för att titta på om
              de verkligen lider tillräckligt mycket. Det är antagligen en skala
              där. Man kan acceptera mer eller mindre lidande. Att det är ett
              visst lidande tror jag att även du inser även om du inte har läst
              alla vetenskapliga rapporter. Man behöver inte experimentera för
              att förstå att det är ett visst lidande. Jag tycker att lidandet
              redan i den initiala uppsättningen är oacceptabelt, medan ni inte
              tycker det. Ni verkar tycka att det kan vara acceptabelt.
            </seg>
            <seg xml:id="i-43ab2767ae34c53b-0">
              Det här är politiska regler. Där kan vi ha olika åsikter. Vi
              tycker inte att fällor är ett mänskligt sätt att fånga djur på
              därför att det inte är ett omedelbart dödande. Det behöver man
              inte heller läsa alla vetenskapliga rapporter om för att förstå.
            </seg>
            <seg xml:id="i-9d7601054e001ac7-0">
              När det gäller den andra frågan om fjälljakten sade jag att stockholmarna
              inte ska härja i fjällen. Jag tycker inte att någon ska härja
              i fjällen, inte i alla fall med en bössa i handen. Man ska ha
              kunskapen och den lokala kännedomen. Det tycker alla markägare
              som har sina jakträttigheter i södra Sverige, och det tror att
              jag även de som bor i norra Sverige tycker.
            </seg>
          </u>
          <note type="speaker" xml:id="i-4ec72ead24715b4d-0">
            Anf. 10 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-2">
            <seg xml:id="i-eca9ca3c4998673d-0">
              Fru talman! Jag noterade att jag inte fick svar på den tredje
              frågan, var det förekommer levande lockbeten. Det skulle vara
              intressant att få svar på det eftersom jag inte känner till det.
              Om Åsa Romson kunde svara på detta kunde jag kanske öka min kunskapsbas.
            </seg>
            <seg xml:id="i-1c21085c73155223-0">
              Jag konstaterar också att för Åsa Romson och Vänsterpartiet,
              om nu Åsa Romson är representativ även för Vänsterpartiet, är
              detta att ha forskarbakgrund bakom ett ställningstagande inte
              speciellt relevant, utan här tycker man och anser man och avvaktar
              inte någon form av forskning.
            </seg>
            <seg xml:id="i-bcf44dba078c745f-0">
              Att en fällfångst kan ha en påverkan på djuret kan jag köpa,
              men därifrån till att säga att det är ett lidande är att göra
              en oerhört annorlunda värdering på en skala. Därför tycker vi
              att det är viktigt att vi nu gör en utvärdering och låter leda
              oss på forskarbaserad grund. Det är där vi skiljer oss åt. I Miljöpartiet
              räcker det att tycka och anse och vill sedan bilda lagstiftning
              med det som grund. Det är klart att det blir knepigt och konstigt
              om man på godtyckligt sätt ska skapa lagstiftning.
            </seg>
            <seg xml:id="i-336f9a8061e1d94e-0">
              Som sagt noterar jag att Miljöpartiet, och uppenbarligen Vänstern,
              tycker att har man en viss hemvist har man inte access till vissa
              delar av landet, utan då får man iaktta andra regler än vad andra
              gör. Jag påstår att även om man bor i Piteå, Umeå eller Kiruna
              kan man härja i fjällen. Det har ingenting med bostadsort att
              göra. Men det är intressant att se vilken människosyn man företräder
              här i kammaren.
            </seg>
            <seg xml:id="i-c4825fe6294d3b97-0">
              Jag vill som sagt ha svar på vilka levande lockbeten som används
              i dagens jaktutövning.
            </seg>
          </u>
          <note type="speaker" xml:id="i-24046dea10c90b89-0">
            Anf. 11 ÅSA ROMSON (MP) replik:
          </note>
          <u who="asa_romson_f891ec" xml:id="i-2c9a16c785cba646-2">
            <seg xml:id="i-5c7b19c21113e156-0">
              Fru talman! Jag är inte emot, Bengt-Anders, att vi utvärderar
              på vilket sätt lokatter lider när de fångas i fällor. Det tycker
              jag tvärtom är bra. När man nu har infört den jaktformen är det
              väl självklart att man ska utvärdera det. Det står Miljöpartiet
              bakom i varje del, och det tror jag att du vet.
            </seg>
            <seg xml:id="i-6b708e1c54aa7331-0">
              Däremot tror jag att vi har lite olika uppfattningar om vad forskarresultat
              säger. Du vet precis som jag att det finns forskarresultat som
              visar på både ett stort lidande och ett litet lidande. Det finns
              redan initialt inför utvärderingen. Men det handlar ju om att
              göra en värdering av vad som är acceptabelt lidande, och det kommer
              aldrig forskare att svara på. De kan säga att det är ett stort
              lidande men att det inte finns någon annan metod som är bättre
              eller liknande. Det tycker jag att man ska ta som vägledning och
              använda forskning till. Men vi ska inte frånhända oss det politiska
              ansvaret att sätta reglerna för vad som är acceptabelt lidande.
              Det finns nämligen ingen svartvit forskning som kan säga hur det
              är. Vi kan veta om djuren känner smärta eller inte. Vi vet att
              det finns väldigt många djur som känner smärta, till exempel fiskarna
              när de tas upp ur vattnet, och det skapar problem för en modern
              djurskyddslagstiftning. Men i det här fallet handlar det om grader
              av lidande, vad som är acceptabelt eller inte. Miljöpartiet tycker
              inte att det är acceptabelt att fånga djur med fällor.
            </seg>
            <seg xml:id="i-d6db53df0b417de7-0">
              Självklart är det så att folk bor på olika ställen. Det var precis
              därför jag redogjorde för att vi tycker att den begränsning man
              gör nu är bra, att det ska vara vissa kunskapskrav på utländska
              medborgare och att de ska få guidning för att få vistas i fjällen
              och skjuta djur eller döda djur, för det är ju det som det handlar
              om. Fjällvärlden är öppen, och det ska den vara, särskilt då vi
              har en stor och rik allemansrätt och en stor och rik fjällvärld.
              Men att skjuta djur är ett stort ansvar, och med det ansvaret
              kommer också att man ska ha kunskaper. Och det är synd om inte
              andra i Sverige har det. Det är därför vi har ett särskilt yttrande
              om att vi och det var vår position från början inte vill öppna
              fjällvärlden för alla att jaga i.
            </seg>
          </u>
          <note type="speaker" xml:id="i-94a46efc6e9d1fca-0">
            Anf. 12 JENS HOLM (V):
          </note>
          <u who="jens_holm_9bd66a" xml:id="i-eef603a7f6587012-0">
            <seg xml:id="i-21f9cb6c69fefbc9-0">
              Fru talman! God morgon! Vi diskuterar nu som sagt jaktfrågor,
              precis som vi gjorde i går eftermiddag då vi diskuterade licensjakt
              på varg. Precis som jag sade då säger jag också nu att vi i Vänsterpartiet
              tycker att jakten kan spela en viktig roll för människor, i synnerhet
              för människor som bor i glesbygden. Vi vet att jakt är något som
              engagerar hundratusentals människor i Sverige. Samtidigt är det
              så, som Åsa Romson anförde tidigare, att om man är stark och mäktig
              har man också ett stort ansvar. Och det vilar inte minst på de
              människor som har en bössa i handen och faktiskt har möjligheten
              att döda andra kännande individer, att döda djur.
            </seg>
            <seg xml:id="i-4e43c9cd6eb94bd0-0">
              Jag skulle vilja ta upp tre viktiga aspekter i den här debatten.
              Den första rör småviltsjakten, och den har redan diskuterats en
              del.
            </seg>
            <seg xml:id="i-5d5b856fe654f98b-0">
              Grundproblemet med småviltsjakten är att regeringen 2007 beslutade
              att den skulle släppas fri för alla EU-medborgare, vilket leder
              till onödiga konflikter bland samer, lokalt bland dem som bor
              i norra Sverige och bland människor som reser från andra länder
              till Sverige för att jaga. Ett annat problem är liberaliseringen
              och det totala frisläppandet av småviltsjakten som skedde i början
              av 90-talet. Här har Åsa Romson ett särskilt yttrande på s. 23
              som jag vill ansluta mig till. Jag trodde att jag redan hade gjort
              det, men jag gör det nu i alla fall.
            </seg>
            <seg xml:id="i-be9f43ee224c6354-0">
              Vi i Vänsterpartiet tycker att det är viktigt att vi löser den
              här frågan. Vi tycker inte att de konflikter som finns nu ska
              finnas. Och vi tycker att det är viktigt att det är de som är
              boende i Sverige som har förtur till småviltsjakten. Vi är inte
              motståndare till att andra EU-medborgare jagar i Sverige, men
              ett totalt frisläppande, som vi har nu, fungerar inte. Och det
              är inte bara vi som tycker det, utan när man frågar jägarna själva,
              de som bor i norra Sverige och samerna tycker de precis likadant.
            </seg>
            <seg xml:id="i-f09ddcf65d1bc6f5-0">
              Jag är helt övertygad om att vi kan lösa det här problemet. Andra
              länder har ju lyckats lösa det. Till exempel har Finland löst
              det med särregler och en mängd andra EU-länder har lyckats lösa
              det. Ja, man kanske nästan kan säga att Sverige i det här avseendet
              har den mest liberala lagstiftningen i hela Europa som utan förbehåll
              tillåter alla att komma upp till fjällen och jaga.
            </seg>
            <seg xml:id="i-47bd3819e832741a-0">
              Det intressanta är vad som sägs nu i den här talarstolen och
              vad som har sagts vid tidigare tillfällen. Vi hörde Helén Pettersson
              tidigare berätta vad Andreas Carlgren sade, och vi hörde alla
              här vad miljöministern sade i debatten i går. Andreas Carlgren
              sade: Jakten ska beslutas här i Sverige. Den ska beslutas lokalt.
              Den ska inte bestämmas nere i Bryssel. Ja, så lät det då. Nu är
              det ett helt annat ljud i skällan. Nu säger de borgerliga: Nej,
              det här går inte att lösa på något annat sätt.
            </seg>
            <seg xml:id="i-406d2316843f5a3a-0">
              Låt mig också få citera vad de borgerliga partierna sade inför
              valet. Det finns en tidning som heter Jaktjournalen som vi alla
              känner till. I augusti gjorde de en enkät till alla partiledarna.
              Då svarade till exempel Kristdemokraternas Göran Hägglund på frågan
              huruvida han tänker agera mot fjälljakten. Han svarade så här:
              De som är boende i lokalsamhället bör ha förtur till jakten. Konsekvenserna
              av de gällande reglerna behöver kontinuerligt följas upp och eventuella
              korrigeringar göras om utländska jägare får ett orimligt stort
              utrymme i förhållande till lokala och svenska jägare. Jag tycker
              att det är ganska tydligt. Om man tycker att det som Kristdemokraternas
              partiledare sade före valet ska gälla även nu efter valet, ja,
              då borde man stödja majoriteten i utskottet i den här frågan.
            </seg>
            <seg xml:id="i-c3c962ae0a67743f-0">
              Vad sade vår statsminister Fredrik Reinfeldt när han fick samma
              fråga? Jo, han sade så här: Vi ska följa upp beslutet och om möjligt
              se om det går att förbättra det. Men det är ju precis vad vi vill.
              Vi vill att man ska se över beslutet och korrigera det så att
              vi inte har de konflikter som vi har i dag.
            </seg>
            <seg xml:id="i-6d3b6d25a5f43772-0">
              Jag tycker att man ska vara lite konsekvent på den borgerliga
              sidan och faktiskt stå för den politik som man talade för inför
              valet.
            </seg>
            <seg xml:id="i-02cf0a0b154929ae-0">
              Det finns några andra viktiga frågor i betänkandet. Vänsterpartiet
              och Miljöpartiet har en reservation, reservation 4, som jag vill
              yrka bifall till. Den rör skadskjutning. Vi tycker att det behövs
              helst årliga skjutprov för jägarna.
            </seg>
            <seg xml:id="i-c89ddbdb1bf3ef95-0">
              De flesta jägare i vårt land förefaller vara duktiga, skickliga
              och tar stort ansvar för jakten. Många jaktlag tar jakten på stort
              allvar och har skjutprov inom ramen för sina respektive jaktlag.
              Tyvärr görs inte detta av alla jaktlag och alla jägare, vilket
              gör att det finns en del som inte är särskilt duktiga på att skjuta.
              Skjuter man ett djur på felaktigt sätt, skadas djuret och lider.
              Att införa obligatoriska skjutprov är ett sätt att komma till
              rätta med problemet. Detta borde välkomnas av alla seriösa jägare,
              för är man duktig på att skjuta har man ju inget att dölja. Jag
              yrkar alltså bifall till reservation 4.
            </seg>
            <seg xml:id="i-d1ffe894d644710b-0">
              Jag yrkar bifall även till reservation 3 av Vänsterpartiet och
              Miljöpartiet. Vi vill ha ett förbud mot plågsamma jaktformer.
              Det rör till exempel fälljakt, grytjakt och godsjakt. Den sistnämnda
              känns helt bisarr. Man föder upp fasaner, änder och andra fåglar
              bara för att rika direktörer och andra ska kunna skjuta på dem.
              Vi tycker att det är oetiskt och framför allt onödigt och vill
              reglera det genom att bifalla reservation 3.
            </seg>
          </u>
          <note type="speaker" xml:id="i-17cb1c6069a0b074-0">
            Anf. 13 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-3">
            <seg xml:id="i-af41bbd7dbfaa459-0">
              Fru talman! Att jakten ska bestämmas i Sverige tycker vi på allianssidan
              också. Det är vår absoluta uppfattning att så bör göras. Det är
              dock inte jakten som sådan vi diskuterar utan de indirekta handelshindren.
              Det blir svårt för åhörarna att förstå skillnaden. Jag påstår
              dock att Jens Holms beskrivning av att vi skulle svika någon form
              av vallöfte inte har någon som helst relevans. Det är inte jakten
              explicit vi talar om utan hindret ligger i de omkringliggande
              tjänsterna.
            </seg>
            <seg xml:id="i-04dc7d89391786b5-0">
              Jens Holm citerade statsministerns utsago inför valet om att
              vi fortlöpande ska följa frågan och försöka förbättra den. Det
              lever vi inte upp till, säger Jens Holm. Det är inte sant. Jens
              Holm har inte läst handlingarna.
            </seg>
            <seg xml:id="i-02b8aa517e0d38a5-0">
              I betänkandet står: Enligt Naturvårdsverket har verket via Viltvårdsfonden
              för åren 20102011 anslagit 1,1 miljon kronor till projektet Förvaltning
              av ripa. Projektet analyserar utvecklingen av ripjakten på statens
              mark i Sverige mellan åren 2009 och 2011. Syftet är att ta fram
              generella förvaltningsprinciper för småviltsjakten i fjällen,
              men även att ta reda på under vilka förutsättningar som jakt behöver
              begränsas.
            </seg>
            <seg xml:id="i-5a2f11c6b396cd53-0">
              Det som efterfrågas är just hur vi ska kunna förbättra möjligheterna
              där. Men det vill inte Vänsterpartiet, Miljöpartiet, Socialdemokraterna
              och Sverigedemokraterna avvakta. Nej, hej och hå, nu ska vi ställas
              inför risken att fällas av EU-domstolen med stora skadestånd som
              följd. Det är precis denna hej-och-hå-politik som Jens Holm gör
              sig till tolk för.
            </seg>
          </u>
          <note type="speaker" xml:id="i-937ee12a3bf8caa1-0">
            Anf. 14 JENS HOLM (V) replik:
          </note>
          <u who="jens_holm_9bd66a" xml:id="i-eef603a7f6587012-1">
            <seg xml:id="i-3c9d365a85f9e211-0">
              Fru talman! Kan andra länder som är med i EU, till exempel Finland,
              lösa denna fråga med särlösningar kan Sverige också göra det.
              Kan Norge som är del av EU:s inre marknad och som omfattas av
              detta lösa det med särlösningar kan Sverige också göra det. Kan
              åtta nio andra EU-länder lösa denna fråga med lagstiftning inte
              att man ska anslå pengar, vilket i och för sig kan vara behjärtansvärt
              för att fortsätta utreda frågan är jag helt övertygad om att Sverige
              också kan göra det.
            </seg>
            <seg xml:id="i-7286911c592616cc-0">
              Vi måste ta strid för de människor som bor i Norrland och inte
              minst för samerna, men jag tror inte att regeringen är beredd
              att göra det. Man tycker att det är viktigare att visa lojalitet
              med Bryssel i denna fråga. I går var det annat ljud i skällan,
              men i denna fråga tycker man att det är obekvämt att ta strid
              mot Bryssel. Det är anmärkningsvärt.
            </seg>
            <seg xml:id="i-f482a789c4b7343d-0">
              Den signal som åtminstone Kristdemokraterna och Moderaterna sänder
              ut i enkäten i Jaktjournalen är tydlig.
            </seg>
            <seg xml:id="i-7336cab6a9fe5f8c-0">
              Det här är en fråga som ska lösas, och då räcker det inte att
              anslå pengar till en utredning. Det handlar om en ändring av lagen.
            </seg>
          </u>
          <note type="speaker" xml:id="i-14b07c556d411f2f-0">
            Anf. 15 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-4">
            <seg xml:id="i-61df65ea18c4b3f4-0">
              Fru talman! Det skulle vara intressant att höra från Jens Holm
              vilka andra länder som har prövat exakt detta förhållande med
              indirekta tjänster. Det skulle jag vilja ha svar på eftersom ett
              antal länder räknas upp. Har man prövat exakt samma sak som våra
              jurister i Regeringskansliet, Kammarkollegiet, Jordbruksdepartementet
              och Jordbruksverket har kommit fram till inte skulle hålla i en
              prövning?
            </seg>
            <seg xml:id="i-759a091238940982-0">
              Det är just detta det handlar om, och då är det intressant att
              höra Jens Holms självsäkra påstående att alla länder utom Sverige
              löser detta. Det är detsamma som att säga att våra jurister som
              hjälper regeringen och andra att följa regelverket skulle vara
              inkompetenta. Det är precis det Jens Holm står här och säger.
              Tala nu om vilka länder det är där den exakta kopplingen med indirekta
              handelshinder har prövats och där man har vunnit gehör.
            </seg>
          </u>
          <note type="speaker" xml:id="i-0bed46962424c41e-0">
            Anf. 16 JENS HOLM (V) replik:
          </note>
          <u who="jens_holm_9bd66a" xml:id="i-eef603a7f6587012-2">
            <seg xml:id="i-ce2187bf4cfc73ef-0">
              Fru talman! Det är viktigt att lyssna på jurister när man ska
              stifta lagar, men i detta fall tog juristerna inte tillräckligt
              stor hänsyn till de konflikter och problem som förändringen 2007
              ledde till för de boende i norra Sverige, inklusive samerna.
            </seg>
            <seg xml:id="i-7c70c0dd6c6c4de7-0">
              Såvitt jag vet har det inte varit någon regelrätt prövning i
              EU:s domstol i denna fråga. Man kan dock säga att förhållandena
              i Sverige är väldigt lika dem i Finland och Norge, och där har
              man haft som ambition att lösa denna fråga för befolkningens skull.
              Hade regeringen samma ambition skulle man självklart ta strid
              för den lokala förvaltningen. Det gör man dock inte.
            </seg>
          </u>
          <note type="speaker" xml:id="i-93909e9b7fcd4adc-0">
            Anf. 17 IRENE OSKARSSON (KD):
          </note>
          <u who="christina_oskarsson_9f59a4" xml:id="i-800b5297bdc95461-0">
            <seg xml:id="i-18182b3cb13363f7-0">
              Fru talman! Den här debatten kan för den som lyssnar på oss utanför
              detta rum kännas en aning spretig. Jag får dock instämma i vad
              Helén Pettersson inledde med, nämligen att vi i detta betänkande
              också har ett antal enskilda motioner att ta ställning till. Det
              gör att det blir en bred, vid och ganska yvig debatt.
            </seg>
            <seg xml:id="i-bd889395c682b1fe-0">
              Även jag ska upprepa lite från gårdagen. Det finns få som lägger
              så mycket tid och kraft på att bidra till en viltvård som vår
              svenska jägarkår. Det finns en historia, som jag inte ska upprepa
              i dag, det finns en del som jag vill sätta etiketten friskvård
              på i detta arbete och det finns en stor portion naturvård.
            </seg>
            <seg xml:id="i-c15f91bc28ee739e-0">
              Det finns många händelser som upprör. Jag ska dock uppehålla
              mig lite vid fjälljakten. Jens Holm läste högt vad Göran Hägglund
              sade före valet. Jag såg texterna innan det stod Hägglund under,
              så jag kan göra dem till mina också. Det är precis så, och Bengt-Anders
              Johansson har redogjort för vad som är under arbete. Vi håller
              på att utvärdera och se vad jakten som bedrivs ger. Hur förhåller
              det sig? Hur klarar sig riporna? Den gångna säsongens ripantal
              och ripjakt har varit bättre än säsongen innan.
            </seg>
            <seg xml:id="i-03ddf04ac3bbde24-0">
              Det är viktigt att se, vilket andra redan har berört, att det
              inte är jakten i sig utan tjänstedirektivet och det som ligger
              runt det som är det väsentliga i denna fråga. Här tror jag att
              vi kommer att ha olika uppfattningar tills vi har fått frågan
              ytterligare belyst och utredd. Innan dess är inte jag, fru talman,
              beredd att ställa mig bakom att riva upp något som vi medvetet
              i så fall bryter.
            </seg>
            <seg xml:id="i-2f0f01b4d1edac44-0">
              Däremot är jag övertygad om, åberopande gårdagens debatt, att
              Sverige har en förvaltning, ett arbetssätt och kunskap och kompetens
              som gör att vi så småningom kommer att ses som ett föredöme i
              historiens backspegel vad gäller vargförvaltning.
            </seg>
            <seg xml:id="i-1eb6c8689f5df846-0">
              Jag skulle vilja beröra en annan punkt som Miljöpartiet har lyft
              fram i betänkandet. Det är djurskydd kopplat till vilt.
            </seg>
            <seg xml:id="i-d21d199d37fa70b8-0">
              Det vilda ska vi förvalta och vårda utifrån jaktlagstiftningen
              och de regler vi har för skötsel av naturen. Djurskyddet, däremot,
              är vårt gemensamma ansvar när det gäller våra husdjur som vi har
              daglig tillsyn över och som är vårt ansvar 24 timmar om dygnet.
              Det är en oerhörd skillnad. Därför kan jag inte se att Miljöpartiets
              motion har något berättigande i det här sammanhanget.
            </seg>
            <seg xml:id="i-8b83ad52b015f217-0">
              En annan fråga som ingen har berört i dag, men som nämndes i
              går, är den viktiga satsning som regeringen gör på ett rovdjurscentrum.
              Under kommande år tydliggörs hur det ska utformas. Det är viktigt
              att vi får ytterligare ett centrum som kan förmedla kunskap och
              kompetens till oss alla om hur rovdjursstammen förvaltas, vad
              som gäller och hur djuren fungerar och sedan sprida det över landet.
            </seg>
            <seg xml:id="i-7c96d18a658f652a-0">
              Fru talman! Vi återgår till frågan om fjälljakten. Om man läser
              på Västerbottens läns hemsida kan man konstatera att det är skillnad
              om man bor i fjällvärlden eller i Småland när det gäller kostnaden
              för att jaga. Jag skulle inte kunna lösa ett årskort med en dagskostnad
              på 250 kronor, omräknat till årsbasis. Den som bor i fjällvärlden
              kan lösa ett årskortstillstånd för 800 kronor. Vi gör skillnad.
              Den skillnaden kan vi göra med befintligt regelverk.
            </seg>
            <seg xml:id="i-b99132fc3ef12d1a-0">
              Jens Holm anklagade regeringen för att komma med dubbla budskap.
              Så är det inte. Vi ser att detta är en tjänst som måste hanteras
              likvärdigt i Europa. Det gäller så många andra. Däremot ger jag
              oppositionen rätt i att vi behöver hitta ett bättre samförstånd.
              Av det älgbetänkande som Helén Pettersson i Umeå och älgförvaltningen
              berörde framgår att vi gemensamt måste se hur vi löser den historiskt
              långa konflikt som rör samernas rätt till jakt. Den frågan tror
              jag kommer att behöva sin särskilda debatt ett antal gånger för
              att vi ska hitta en bra lösning, och frågan måste tas på allvar.
            </seg>
            <seg xml:id="i-23c38f4a09c6846a-0">
              Fru talman! Jag tycker att Bengt-Anders Johansson på ett föredömligt
              sätt har redogjort för alliansregeringens synpunkter, men jag
              vill göra ytterligare en kommentar. Det gäller fasanjakt med mera.
              Jag tror inte att mina vänner hemma på småländska höglandet som
              håller på med detta ser sig som rika direktörer. Jag tror att
              de ser detta som en del i sitt arbete med förvaltarskapet av naturen
              och naturresurserna. Jag har goda vänner som har fött upp fasaner
              och änder ett antal år för att plantera ut. Det är naturligtvis
              för att kunna jaga, men också för att berika naturen på det som
              vi till viss del har åderlåtit den på.
            </seg>
            <seg xml:id="i-0800df1b6dfba6f5-0">
              Det finns en fråga som ingen har lyft fram, och det gör mig lite
              beklämd. Man säger att EU inte är intressant för regeringen i
              den här frågan. Jo, det är just vad det är. Det togs också upp
              i gårdagens debatt. Det som gör att de här debatterna hänger samman
              är art- och habitatdirektivet. Det har den här kammaren ställt
              sig bakom. Utifrån det har vi att se till ett antal frågor i betänkandet
              som inte har berörts i dag. Där kommer frågan om fjälljakt och
              varg in. Vi har sett att vi behöver bidra på ett mycket konstruktivt
              sätt till att EU gör en översyn av detta. I Norden har vi andra
              förutsättningar än Sydeuropa och vi har andra stammar av djurarterna
              vilket gör att vi kan ha ett särregelverk i Norden. Vi behöver
              jobba med det i de demokratiska processer som vi har varit med
              och antagit.
            </seg>
          </u>
          <note xml:id="i-8c5c38bae1484d01-0">
            Med det, fru talman, yrkar jag bifall till förslaget i betänkandet
            men också bifall till reservation nr 1 och därmed avslag på den
            delen av betänkandet.
          </note>
          <note type="speaker" xml:id="i-5ba7570ae04960b8-0">
            Anf. 18 JENS HOLM (V) replik:
          </note>
          <u who="jens_holm_9bd66a" xml:id="i-eef603a7f6587012-3">
            <seg xml:id="i-8c2e91ec004c6122-0">
              Fru talman! Jag har tre frågor till Irene Oskarsson. På frågan
              om ditt parti kommer att agera så att svenska jägare får förtur
              till fjälljakten svarade din partiledare Göran Hägglund så här:
              De som är bosatta i lokalsamhället ska ha förtur till jakten.
            </seg>
            <seg xml:id="i-20351258bfdcd88f-0">
              På vilket sätt får de som är bosatta i lokalsamhället förtur
              till jakten när man avreglerar och släpper den helt fri för EU:s
              alla medborgare?
            </seg>
            <seg xml:id="i-fe8738f5c6d9a531-0">
              Den utredning som både du och Bengt-Anders hänvisar till har
              jag inte sett. Kan du berätta var den finns?
            </seg>
            <seg xml:id="i-801fb941c2476b94-0">
              Du säger att EU:s art- och habitatdirektiv ska ses över. EU-kommissionen
              säger att vi bryter mot det. Det är vad frågan handlar om. När
              vi tillåter jakt på en art som är utrotningshotad är det inte
              konstigt att EU kommer att dra oss inför EU:s domstol. Det är
              det som den här frågan handlar om.
            </seg>
          </u>
          <note type="speaker" xml:id="i-f9f18d596d1f184c-0">
            Anf. 19 IRENE OSKARSSON (KD) replik:
          </note>
          <u who="christina_oskarsson_9f59a4" xml:id="i-800b5297bdc95461-1">
            <seg xml:id="i-84193cca98697f14-0">
              Fru talman! Jag börjar bakifrån; det är lättast att minnas det
              som sades sist.
            </seg>
            <seg xml:id="i-ae83510b7cd7a6bc-0">
              EU:s art- och habitatdirektiv behöver ses över. Sverige har en
              synpunkt på helheten och vill jobba konstruktivt för en översyn.
              Som framkom av gårdagens debatt är regeringen och jag som kristdemokratisk
              företrädare i kammaren övertygade om att vi inte bryter mot direktivet
              när vi tydligt kan redogöra för hur vi förvaltar vargstammen.
              Det finns annat i betänkandet, till exempel frågan om morkullejakt,
              som gör att vi är restriktiva i fråga om art- och habitatdirektivet.
              Det gäller också det som Jens Holm tar upp i punkt 1, men det
              är en annan fråga. Av debatten i går ser jag att vi kommer att
              kunna ta hem diskussionen.
            </seg>
            <seg xml:id="i-880aabfbaefb01fa-0">
              Det pågår en utredning som Bengt-Anders Johansson sade. Det är
              konstigt att Jens Holm inte har läst den text som han själv var
              med och lyfte ut som huvudtext i betänkandet. Naturvårdsverket
              och Jordbruksverket jobbar med de här frågorna för att se hur
              vi ska kunna få en bättre förvaltning och vad som kommer att krävas
              av oss här i kammaren när det gäller förändringar.
            </seg>
            <seg xml:id="i-642e04892d6b813a-0">
              Jag tycker att en kostnadsfördelning ger mig som boende i ett
              område ett visst mått av förtur. Om vi ska kunna förändra ytterligare
              krävs en utredning. Jag tror att jag känner min partiledare och
              textmaterialet så väl att jag vet att man väntar på ett grundligare
              underlag innan man tar ställning, och inte gör det utifrån ett
              betänkande på kammarens bord utan grundlig bakgrund.
            </seg>
          </u>
          <note type="speaker" xml:id="i-9609518f4f889d23-0">
            Anf. 20 JENS HOLM (V) replik:
          </note>
          <u who="jens_holm_9bd66a" xml:id="i-eef603a7f6587012-4">
            <seg xml:id="i-f655601bb719dad5-0">
              Fru talman! Svaret på frågan om på vilket sätt de boende i lokalsamhället
              får förtur är alltså att det blir billigare för dem. Då vet vi
              att det är Kristdemokraternas linje.
            </seg>
            <seg xml:id="i-2bba4d440a256219-0">
              Det är inte fel att se över och fortlöpande granska EU:s lagar.
              Det låter märkligt i ljuset av gårdagens debatt om jakten på varg
              i Sverige en utrotningshotad art att Sverige driver att habitatdirektivet
              ska ses över. Ska det ses över på ett sådant sätt att man lättare
              ska kunna jaga andra utrotningshotade arter? På vilket sätt vill
              Irene Oskarsson se över habitatdirektivet?
            </seg>
          </u>
          <note type="speaker" xml:id="i-8544b7ad0de0cda5-0">
            Anf. 21 IRENE OSKARSSON (KD) replik:
          </note>
          <u who="christina_oskarsson_9f59a4" xml:id="i-800b5297bdc95461-2">
            <seg xml:id="i-f6a049e40e4be70c-0">
              Fru talman! Jens Holm gör en deltolkning av svaret på den första
              frågan. Ja, billigare är ett led i detta.
            </seg>
            <seg xml:id="i-1152cad73b11b925-0">
              När det gäller den andra frågan kan en tydligare översyn och
              den utredning vi väntar på ge andra fördelar.
            </seg>
            <seg xml:id="i-1bdbbe8f4bddee6f-0">
              Svaret på den tredje frågan är det som jag var inne på i mitt
              anförande, nämligen att vi tillsammans i älgdiskussionen har lyft
              upp samefrågan och hur vi ska lösa detta. Det kommer att krävas
              ett antal utredningar innan kammaren kan ta ställning till hur
              vi kan förändra det i samklang med gällande lagstiftning.
            </seg>
            <seg xml:id="i-000fccbf31a5a697-0">
              När det gäller art- och habitatdirektivet är det, som jag sade
              i mitt anförande, önskvärt med en tydlig översyn så att Europa
              kan se att djur har olika utbredningsområden. Andra delar av faunan
              innebär att Sverige och Norden kanske har en annan potential för
              jakt på det vilda än vad Sydeuropa har. Vargen har inte i den
              diskussionen att göra. Vargfrågan, som vi hade uppe i går, hanteras
              utifrån nu gällande art- och habitatdirektiv. Det ser jag och
              regeringen att vi kommer att kunna ta hem.
            </seg>
          </u>
          <note type="speaker" xml:id="i-6fc94737a3ad9098-0">
            Anf. 22 JOSEF FRANSSON (SD):
          </note>
          <u who="josef_fransson_b32cdd" xml:id="i-a21e977663c02901-0">
            <seg xml:id="i-ee746a4f4259779e-0">
              Fru talman! Jag ska nämna några ord som fjälljakten ur ett europeiskt
              och EU-kritiskt perspektiv. Som medlemmar i Europeiska unionen
              är vi som bekant inte längre herrar i eget hus. Det tror jag att
              de flesta är medvetna om.
            </seg>
            <seg xml:id="i-66165a1566ba369c-0">
              Det finns dock medlemsländer i EU som trots medlemskapet kämpar
              för den gamla nationalstatens invånare och deras intressen. Så
              tycker jag inte alltid fallet är med Sverige. Här tycks det i
              stället vara en dygd att låta sig bli överkörd av EU på medborgarnas
              bekostnad, allt för att vara våra nya herrar till lags.
            </seg>
            <seg xml:id="i-f49976ef376f0bf9-0">
              EU har åsikter om en massa saker som i allra högsta grad borde
              vara nationella angelägenheter. Det kan till exempel vara hur
              många träd och buskar som ska vara tillåtna i våra svenska beteshagar,
              där man av någon outgrundlig anledning vill att alla beteshagar
              ska följa något slags europeisk standard. Ett annat nu aktuellt
              exempel som var uppe till debatt i går är hur EU nu lägger sig
              i Sveriges rovdjurspolitik.
            </seg>
            <seg xml:id="i-50b87d51e9d4233f-0">
              Vi i Sverige har ett alldeles unikt kulturarv i Europa och världen.
              Många av våra värderingar och vår relation till djur och natur
              är djupt rotade i våra medborgare. Det är därför inte så förvånande
              att svenska jägare upprördes då regeringen implementerade ett
              överstatligt påbud att vi ska öppna för hela Europas jägare att
              bedriva småviltjakt på svenska statens mark.
            </seg>
            <seg xml:id="i-31af1cb945ccbaf6-0">
              Det känns därför väldigt bra att vi i dag tycks ha samlat en
              majoritet i riksdag för att ta strid för Sveriges jägare i frågan
              om småviltsjakten. För mig känns det självklart att landets invånare
              ska ha en särställning inom landets gränser. För mig känns det
              självklart att vi tillgodoser det behov av jakt som finns bland
              de svenska jägarna. Därmed yrkar jag bifall till utskottets förslag
              i betänkandet.
            </seg>
          </u>
          <note type="speaker" xml:id="i-005887a47a4c61e9-0">
            Anf. 23 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-5">
            <seg xml:id="i-366b2cbfbabcfb17-0">
              Fru talman! Det var mycket tal om herrar i eget hus och att vara
              herrarna till lags etcetera. Jag är lite förvånad över att Josef
              Fransson upplever det så. Från moderat håll känner vi oss som
              en del i en helhet.
            </seg>
            <seg xml:id="i-97580a83f67eb5b6-0">
              I en grupp av samverkande länder finns det ändå någon form av
              uppförande. Det handlar om vad som är rimligt och mindre rimligt.
              Man får finna sig i att man får följa ett gemensamt regelverk.
              Det är detta regelverk som ligger till grund för frågan om fjälljakten.
            </seg>
            <seg xml:id="i-b02046b55fff6bb6-0">
              Om jag förstod det rätt säger Josef Fransson att det var ett
              överstatligt påbud att vi släppte fjälljakten fri 1993. Det är
              inte sant eftersom vi då inte ens var med i EU. Det handlade om
              tillgängligheten för svenska medborgare till gemensamt ägd mark.
              Vi talar de facto om statligt ägd mark fastän den är placerad
              i norra Sverige. Man kan alltid fundera på rimligheten i att man
              på olika sätt värderar svenska medborgare olika. De bör i någon
              mån ha samma rätt till statens egendom. Jag vill bara lägga det
              som grund.
            </seg>
            <seg xml:id="i-413f7ac534c37328-0">
              Jämförelsen mellan varg och ripor haltar våldsamt. Där väljer
              Sverigedemokraterna och övriga oppositionen att byta fot. Vi följer
              vad juristerna säger när det gäller riporna. När det gäller vargen
              är det både forskare och jurister som stöder vårt ställningstagande.
              Vad finns det för kommentar till det från Josef Fransson?
            </seg>
          </u>
          <note type="speaker" xml:id="i-f2b976e8052cf288-0">
            Anf. 24 JOSEF FRANSSON (SD) replik:
          </note>
          <u who="josef_fransson_b32cdd" xml:id="i-a21e977663c02901-1">
            <seg xml:id="i-fbd8dd0d9076fcd8-0">
              Fru talman! Först och främst tror jag inte att jag uttryckte
              mig så på den första frågan om att vi öppnade fjälljakten för
              alla. Det var just att vi öppnade den för hela Europas jägarkår.
              Det skedde 2007, precis som vi har talat om tidigare här i kammaren
              i dag.
            </seg>
            <seg xml:id="i-94157fc14d1518bd-0">
              Frågan om vad era jurister säger har behandlats ganska väl av
              tidigare debattörer. Precis som tidigare talare har sagt har vi
              till exempel sett hur Finland inte har implementerat regelverken
              men klarat sig alldeles utmärkt. Jag har inget mer att tillägga
              till vad tidigare talare sagt i frågan.
            </seg>
          </u>
          <note type="speaker" xml:id="i-5282b01ad2679bb5-0">
            Anf. 25 BENGT-ANDERS JOHANSSON (M) replik:
          </note>
          <u who="bengt-anders_johansson_48c997" xml:id="i-5ab473432c265028-6">
            <seg xml:id="i-b2e7110ebcf4fc77-0">
              Fru talman! Till skillnad från Sverigedemokraterna är vi väldigt
              konsekventa i vår uppfattning i så måtto att vi lutar oss mot
              våra jurister när det gäller både riporna och vargen. Det är det
              Sverigedemokraterna uppenbarligen inte gör. De gör precis samma
              fel som de övriga oppositionspartierna. Man väljer godtyckligt
              att luta sig på jurister den ena gången men inte den andra gången.
              Det blir väldigt märkligt.
            </seg>
          </u>
          <note type="speaker" xml:id="i-f2b60cdce92c0994-0">
            Anf. 26 JOSEF FRANSSON (SD) replik:
          </note>
          <u who="josef_fransson_b32cdd" next="cont" xml:id="i-e61100aa3e0c3c76-0">
            <seg xml:id="i-5213e41de10b726c-0">
              Fru talman! Jag ser det givetvis ur ett EU-kritiskt perspektiv
              där Sverigedemokraterna som du vet inte är så glada i EU. Jag
              gläds åt att vi i det här fallet kan ge tillbaka lite makt till
              svenska jägare.
            </seg>
          </u>
          <note xml:id="i-9305083108b7e2e6-0">
            Överläggningen var härmed avslutad.
          </note>
          <note xml:id="i-6847e465dc613a15-0">
            5 § Ändring i fartygssäkerhetslagen
          </note>
          <note xml:id="i-2eec7c759e92ed52-1">
            Föredrogs
          </note>
          <note xml:id="i-46b25b389628127f-0">
            Tredje vice talmannen konstaterade att ingen talare var anmäld.
          </note>
          <note xml:id="i-22039d9537c079a2-0">
            6 § Ändrade bestämmelser om punktskatteförfarandet vid proviantering
          </note>
          <note xml:id="i-2eec7c759e92ed52-2">
            Föredrogs
          </note>
          <note xml:id="i-46b25b389628127f-1">
            Tredje vice talmannen konstaterade att ingen talare var anmäld.
          </note>
          <note xml:id="i-7d07dbdee689c80f-0">
            Ajournering
          </note>
          <note xml:id="i-6581afa632b52a6c-0">
            Kammaren beslutade kl. 10.16 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="josef_fransson_b32cdd" prev="cont" xml:id="i-f3824390e172a0af-0">
            <seg xml:id="i-37db04fecc58c52b-0">
              Återupptagna förhandlingar
            </seg>
          </u>
          <note xml:id="i-1554252b5f63d3ab-0">
            Förhandlingarna återupptogs kl. 16.00.
          </note>
          <note xml:id="i-a445865dac9737ad-0">
            7 § Beslut om ärenden som slutdebatterats vid dagens sammanträde
          </note>
          <note xml:id="i-d45a5aa1cb79b541-0">
            Punkt 4
          </note>
          <note xml:id="i-a3f4ba4919c35b9c-0">
            Punkt 6
          </note>
          <note xml:id="i-7be95febd1a3dc1d-0">
            Punkt 7
          </note>
          <note xml:id="i-bccbc8322ab7a465-0">
            Övriga punkter
          </note>
          <note xml:id="i-832aba77e38dc2f2-0">
            8 § Bordläggning
          </note>
          <note xml:id="i-58227c057685e904-0">
            Anmäldes och bordlades
          </note>
          <note xml:id="i-e91f34b1495a8bd7-0">
            9 § Anmälan om interpellationer
          </note>
          <note xml:id="i-d3230243525612c0-0">
            Anmäldes att följande interpellationer framställts
          </note>
          <note xml:id="i-7d4ce546f19cae82-0">
            den 9 februari
          </note>
          <note xml:id="i-64ec159f669c9fae-0">
            Ulla Andersson
          </note>
          <note xml:id="i-f26a5264f5537c40-0">
            Monica Green
          </note>
          <note xml:id="i-f26a5264f5537c40-1">
            Monica Green
          </note>
          <note xml:id="i-f26a5264f5537c40-2">
            Monica Green
          </note>
          <note xml:id="i-0405524e76223e64-0">
            Pia Nilsson
          </note>
          <note xml:id="i-d90508e1581d7e4a-0">
            Eva Olofsson
          </note>
          <note xml:id="i-64ec159f669c9fae-1">
            Ulla Andersson
          </note>
          <note xml:id="i-3f7f69e5b41e1cee-0">
            Carin Runeson
          </note>
          <note xml:id="i-568d1c3c1d565ad8-0">
            Marie Nordén
          </note>
          <note xml:id="i-f0f30ab3e2f58e60-0">
            Interpellationerna redovisas i bilaga som fogats till riksdagens
            snabbprotokoll tisdagen den 15 februari.
          </note>
          <note xml:id="i-5273a27b4572ae71-0">
            10 § Anmälan om frågor för skriftliga svar
          </note>
          <note xml:id="i-095774c76f7dfc75-0">
            Anmäldes att följande frågor för skriftliga svar framställts
          </note>
          <note xml:id="i-7d4ce546f19cae82-1">
            den 9 februari
          </note>
          <note xml:id="i-8a66023320da7aca-0">
            Anders W Jonsson
          </note>
          <note xml:id="i-68a3d253e23da53f-0">
            Jonas Sjöstedt
          </note>
          <note xml:id="i-7a2dfbc8b8c9542a-0">
            Peter Persson
          </note>
          <note xml:id="i-7a2dfbc8b8c9542a-1">
            Peter Persson
          </note>
          <note xml:id="i-4f4a2733b5b6256f-0">
            Jacob Johnson
          </note>
          <note xml:id="i-73700f46a6de9fbe-0">
            Frågorna redovisas i bilaga som fogats till riksdagens snabbprotokoll
            tisdagen den 15 februari.
          </note>
          <note xml:id="i-09afa9042b46f359-0">
            11 § Anmälan om skriftliga svar på frågor
          </note>
          <note xml:id="i-1b6cc714430584e0-0">
            Anmäldes att skriftliga svar på följande frågor inkommit
          </note>
          <note xml:id="i-baae23fb7e2f7618-0">
            den 8 februari
          </note>
          <note xml:id="i-4f4a2733b5b6256f-1">
            Jacob Johnson
          </note>
          <note xml:id="i-7d4ce546f19cae82-2">
            den 9 februari
          </note>
          <note xml:id="i-1de93f327334df29-0">
            Sven-Erik Bucht
          </note>
          <note xml:id="i-1abf70a765a1e142-0">
            Maria Stenberg
          </note>
          <note xml:id="i-9122fef194a407f3-0">
            Kerstin Engle
          </note>
          <note xml:id="i-45a1987066b70e19-0">
            Ingemar Nilsson
          </note>
          <note xml:id="i-d90508e1581d7e4a-1">
            Eva Olofsson
          </note>
          <note xml:id="i-dd4e7852017a4638-0">
            Jens Holm
          </note>
          <note xml:id="i-e33fbc5d5c4a8f61-0">
            Krister Örnfjäder
          </note>
          <note xml:id="i-b746549b90fefb07-0">
            Hans Linde
          </note>
          <note xml:id="i-e33fbc5d5c4a8f61-1">
            Krister Örnfjäder
          </note>
          <note xml:id="i-2245e8c49792132a-0">
            Svaren redovisas i bilaga som fogats till riksdagens snabbprotokoll
            tisdagen den 15 februari.
          </note>
          <note xml:id="i-26abc88ca6039878-0">
            12 § Kammaren åtskildes kl. 16.03.
          </note>
          <note xml:id="i-bfa031044b305f65-0">
            Förhandlingarna leddes
          </note>
          <note xml:id="i-1fe925faa3e98e21-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
