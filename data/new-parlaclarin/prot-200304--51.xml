<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--51</head>
          <docDate when="2003-12-17">2003-12-17</docDate>
        </div>
      </front>
      <body>
        <div>
          <note xml:id="i-5d59cc91baa4abe2-0">
            ﻿
          </note>
          <note xml:id="i-14e0436f41d22ab8-0">
            Riksdagens protokoll
          </note>
          <note xml:id="i-5116e590b2e801b5-0">
            2003/04:51
          </note>
          <note xml:id="i-8a5220cbb3da5ad4-0" type="date">
            Onsdagen den 17 december
          </note>
          <note xml:id="i-f0d820522a132e27-0">
            Kl. 09:00 - 18:14
          </note>
          <note xml:id="i-b5d7aa649d44e789-0">
            1 § Justering av protokoll
          </note>
          <note xml:id="i-9e0b5efb73c5cf55-0">
            Justerades protokollet för den 11 december.
          </note>
          <note xml:id="i-6b0e7d13178294c8-0">
            2 § Avsägelser
          </note>
          <note xml:id="i-167451e4299e7ac9-0">
            Talmannen meddelade att Henrik S Järrel (m) avsagt sig uppdraget
            som suppleant i Valprövningsnämnden.
          </note>
          <note xml:id="i-b78a1a9120a47dc4-0">
            Kammaren biföll denna avsägelse.
          </note>
          <note xml:id="i-aa5565768573014d-0">
            Talmannen meddelade att Gunnar Hökmark (m) avsagt sig uppdraget
            som suppleant i den svenska delegationen till Parlamentariska
            församlingen i konferensen om säkerhet och samarbete i Europa
            (OSSE).
          </note>
          <note xml:id="i-b78a1a9120a47dc4-1">
            Kammaren biföll denna avsägelse.
          </note>
          <note xml:id="i-9a39cd88a33248c6-0">
            3 § Anmälan om kompletteringsval
          </note>
          <note xml:id="i-b42c407c4470c889-0">
            Talmannen meddelade att Moderata samlingspartiets riksdagsgrupp
            på grund av uppkomna vakanser anmält f.d. riksdagsledamoten Lennart
            Fridén som suppleant i Valprövningsnämnden och Ola Sundell som
            suppleant i den svenska delegationen till Parlamentariska församlingen
            i konferensen om säkerhet och samarbete i Europa (OSSE).
          </note>
          <note xml:id="i-8af098fdbafda2ce-0">
            Talmannen förklarade valda till
          </note>
          <note xml:id="i-a7afe6d2df4ea095-0">
            suppleant i Valprövningsnämnden
          </note>
          <note xml:id="i-5ca852fcd80ec592-0">
            suppleant i OSSE-delegationen
          </note>
          <note xml:id="i-b5d5ffb987a6c824-0">
            4 § Anmälan om fördröjt svar på interpellation
          </note>
          <note xml:id="i-1cd700ae52bb2c56-0">
            Till riksdagen hade inkommit följande skrivelse:
          </note>
          <note xml:id="i-8a7c2adf1a85bf16-0">
            Interpellation 2003/04:182
          </note>
          <note xml:id="i-e2d9f49a16f75d07-0">
            Interpellation 2003/04:182 av Hillevi Engström (m) om uppehållstillstånd
            för brottsoffer för människohandel
          </note>
          <note xml:id="i-038decf3bca80ae1-0">
            Interpellationen kommer att besvaras fredagen den 23 januari
            2004.
          </note>
          <note xml:id="i-e08634f2afca87e1-0">
            Skälet till dröjsmålet är att det är fulltecknat till interpellationsdebatten
            i kammaren den 16 december.
          </note>
          <note xml:id="i-5e95b4e11d6d07d9-0">
            Barbro Holmberg
          </note>
          <note xml:id="i-92553b08f9f45d03-0">
            5 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-e9bb89778540997d-0">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note xml:id="i-c4f948fd116391ee-0">
            KOM(2003)659
          </note>
          <note xml:id="i-aac921fa3284551e-0">
            KOM(2003)624
          </note>
          <note xml:id="i-24f1c3f93fa42e82-0">
            KOM(2003)671
          </note>
          <note xml:id="i-92ac4063eb845a81-0">
            6 § Förnyad bordläggning
          </note>
          <note xml:id="i-533643020583e556-0">
            Föredrogs och bordlades åter
          </note>
          <note xml:id="i-03f99f604a2cced7-0">
            7 § Europeiska unionens utvidgning 2004
          </note>
          <note xml:id="i-60c83678ed284e4d-0">
            Anf. 1 GUNILLA CARLSSON i Tyresö (m):
          </note>
          <note xml:id="i-f112a402f6ff9720-0">
            Herr talman! Hösten 1989 skapades helt nya möjligheter för vår
            del av världen. Det gavs en möjlighet att undanröja den diktatur
            och det förtryck som hade präglat stor del av vår kontinent under
            flera årtionden.
          </note>
          <note xml:id="i-cdb40fbb26237513-0">
            I dag känns det angeläget att påminna om att det inte var självklart
            att vi så enkelt får jag säga så? skulle kunna få demokrati och
            frihet. Då, 1989, stod två militärblock mot varandra. De skapade
            en otrygghet inåt men också utåt, som i stor grad påverkade vårt
            närområde och vårt eget land.
          </note>
          <note xml:id="i-d64f9d02988f27ae-0">
            För oss moderater, som alltid har kämpat för frihet och demokrati,
            handlade möjligheten med murens fall också om en förmåga att visa
            solidaritet och engagemang. I februari 1990 startade vår partimedlem
            Gunnar Hökmark legendariska Norrmalmstorgsmöten. Man träffades
            stillsamt varje måndag kl. 12 här i centrala Helsingfors för att
            signalera sitt engagemang och sin solidaritet med de baltiska
            staterna, för det behövdes. De var inte fria stater. De hade inte
            fått sin självständighet. De här Norrmalmstorgsmötena spred sig
            som en folkrörelse över Sverige och engagerade många av oss.
          </note>
          <note xml:id="i-26cbc55492ed1697-0">
            Först i september 1991 bekräftades självständigheten för Estland,
            Lettland och Litauen och vi kunde börja bygga på ett fritt, fredligt
            och samverkande Östersjöhav. Och när man åker till Tallinn, Riga
            och Vilnius i dag ser man att tristess och förtryck har bytts
            mot dynamik och frihet. Det är i dag länder med stabila demokratier
            där det är lika lätt att anordna torgmöten som det är för oss
            här i dag i Helsingfors.
          </note>
          <note xml:id="i-ef60ad2d429a8024-0">
            Detta förtjänar att påminnas om, för det här känns för många
            som historia. Men det var inte så länge sedan, och det fanns också
            svarta fläckar i vårt eget land.
          </note>
          <note xml:id="i-714b30da4c5b2abd-0">
            Den socialdemokratiska regeringen sade så sent som 1989 att de
            baltiska staterna inte var ockuperade. Jag vet att man ibland
            kan ha svårt med det begreppet, för jag har sett att det används
            nu igen. Men det fanns anledning att i detta rätt så sköra läge
            visa solidaritet, och denna solidaritetsrörelse växte över hela
            vårt land. Tillsammans har vi sedan kämpat för en fredlig, frihetlig
            förändring som faktiskt förändrar Europas framtida förutsättningar
            fundamentalt.
          </note>
          <note xml:id="i-e41a7065ed3ca359-0">
            Från mitt parti ställde vi aktivt upp på bidrag till sådant som
            var nödvändigt. Minns det ryska trupptillbakadragandet, som alls
            inte var odramatiskt och där min tidigare partiordförande, Carl
            Bildt, spelade en väsentlig roll! Nu kan man säga att det här
            är historia, och det är väl så att de flesta har accepterat att
            kommunismens illgärningar ska kastas på historiens skräphög. Men
            vi får inte glömma det förtrycket samtidigt som vi i dag hyllar
            friheten och demokratins vinning.
          </note>
          <note xml:id="i-cbc68b3f94ee9747-0">
            År 1993 i Köpenhamn satte så den europeiska unionen upp kriterier
            för att kunna inleda medlemskapsförhandlingar med de länder som
            hade återfått sin självständighet. Mindre än tio år senare, 2002,
            kunde man, igen i Köpenhamn, bekräfta att de här förhandlingarna
            var avslutade. Vi har följt dem på nära håll, och vi har från
            Sverige bidragit på olika sätt för att underlätta den här processen.
            Vi har gett eget bistånd, personligt och ekonomiskt, och visat
            delaktighet. Det har vi gjort för att vi känner solidaritet, men
            hela den här utvecklingen har varit till ömsesidig nytta.
          </note>
          <note xml:id="i-3fa165619ce8c9f6-0">
            Jag talade tidigare om Östersjöhavet. Tänk när vi kan påtvinga
            får jag använda det uttrycket? de nya medlemsstaterna EU:s regler
            kring bättre miljöskydd! Då har vi gjort en enorm miljövinst.
            Då kan vi bättre använda resurser för att se till att den misshushållning
            med natur och människor som planekonomin skapade i de forna öststaterna
            rättas till genom att vi tillsammans ser till att göra insatser,
            ekonomiskt och administrativt. Och EU:s regelverk har här varit
            till hjälp på ett område. Jag skulle kunna ta upp många fler exempel,
            men hela den här processen med anslutningsförhandlingar har betytt
            väldigt mycket för vårt land. Det handlar om bättre välstånd och
            bättre miljövård och nu också om ökade förutsättningar för att
            tillsammans bekämpa internationell brottslighet.
          </note>
          <note xml:id="i-5d3b30af97292dfa-0">
            För dessa fria, självständiga och stolta länder blev vägen mot
            frihet, fred och demokrati en samarbetets väg. Först är det Natomedlemskap
            och sedan EU-förhandlingar. Detta skapar nu, som jag ser det,
            en ny värld med nya och bättre förutsättningar.
          </note>
          <note xml:id="i-d6122166b6fae8a6-0">
            I maj 2004 får unionen tio nya medlemsstater. Förutom åtta länder
            från Öst- och Centraleuropa är det Malta, som inte har haft samma
            dramatiska utveckling, och Cypern. Förhoppningsvis är det ett
            enat Cypern. Efter de senaste valen finns ånyo ett hopp om att
            vi ska kunna få ett enat Cypern som ansluter sig till den europeiska
            unionen, och det ligger också i Turkiets intresse, som har ambitioner
            att bli ett kandidatland i EU. Jag hoppas att det ska bli möjligt
            och att man tillsammans med Rumänien och Bulgarien fortsätter
            med det framgångsrika förhandlandet, som vi hoppas ska kunna gå
            i mål, kanske redan 2007.
          </note>
          <note xml:id="i-f84faf4380c05b41-0">
            När riksdagen i dag kommer att rösta om att anslutningsfördragen
            ska godkännas sätter vi punkt även i den här kammaren för ett
            framgångsrikt arbete där vi tillsammans över partigränser och
            i vårt eget land har spelat en roll för att det ska bli möjligt
            att EU ska få tio nya medlemsstater.
          </note>
          <note xml:id="i-235a8a1aef402b58-0">
            Jag tycker att det är lite synd att utrikesministern inte är
            här i dag, för jag känner verkligen att vi tillsammans har arbetat
            för att göra detta möjligt.
          </note>
          <note xml:id="i-01b2ae2b719e02fd-0">
            Det har funnits mycket engagemang. Sverige har spelat en roll
            på många olika sätt.
          </note>
          <note xml:id="i-2fccb710a8a64da5-0">
            När vi i dag hälsar Estland, Lettland, Litauen, Polen, Ungern,
            Tjeckien, Slovenien, Slovakien, Malta och Cypern välkomna i unionen
            genom att godta anslutningsfördraget såsom det nu föreläggs riksdagen
            gör vi det med glädje och ödmjukhet. De träder in i unionen i
            maj 2004 och då på lika villkor som en av 25 medlemsstater i en
            union som har varit framgångsrik i sitt fredsbygge och bidragit
            till välstånd på vår kontinent. De träder in i en union som vilar
            på de fyra friheterna som ett fundament för alla Europas medborgare.
            Det är med det perspektivet som Europasamarbetet har byggts. Man
            ökar friheten och sätter medborgarna i centrum.
          </note>
          <note xml:id="i-14129efae0aa3f0e-0">
            Det här är inte alltid enkelt för nationalstaterna. Men den ökade
            friheten och möjligheterna för unionens medborgare har stått i
            centrum allteftersom EU har utvecklats.
          </note>
          <note xml:id="i-558cce908d204ecd-0">
            När EU växer med tio nya medlemsstater gör man det i en tid när
            Europa kanske känner sig utmanat. Helgens bakslag i IGC-förhandlingarna
            har i alla fall lett mig till slutsatsen att vi behöver mer Europa
            och inte mindre. Det förs i dag, tycker jag, oroväckande diskussioner
            om nationalstaternas Europa och att de stora länderna tar sig
            vissa friheter som andra kanske inte känner sig förunnade. Det
            diskuteras igen om kärnländerna och om dem som var med från början.
            Jag vill understryka att vi alla är med på lika villkor, litet
            som stort land. Men vi har också ett gemensamt ansvar för att
            unionen ska kunna vara beslutskraftig och kunna fortsätta att
            utvecklas.
          </note>
          <note xml:id="i-08e12da353aaef75-0">
            Vi tittar tillbaka och ser att hela Europa förändrades 1989 i
            samband med murens fall och att man kunde skapa en fredlig, framgångsrik
            och frihetlig utveckling. Det var mycket tack vare att Europaunionen
            fanns där som det gavs nya tillfällen. När nu nya medlemsstater
            tillträder är det också ett skifte i Europas historia. Det är
            en tillgång. Jag är övertygad om att de nya medlemsstaterna bidrar
            till att vitalisera, förnya och förändra. Tänk vilken förändringskraft
            de här länderna har visat i sin anslutningsväg till Europeiska
            unionen! All denna förändringskraft kommer in i vår union där
            vi återigen ska kunna sätta fokus på EU:s förmåga att öka friheten,
            inte krångel och byråkrati, och att öka välståndsförmågan. Här
            finns mycket att göra.
          </note>
          <note xml:id="i-ccebbf5449803ccf-0">
            Jag är övertygad om att de tio nya medlemsstaterna, herr talman,
            blir en tillgång för Europa. Nu kommer vi att bygga Europas framtid
            tillsammans. Vi hälsar tio nya medlemsstater välkomna in i unionen.
            Sverige har varit med och bidragit till detta. Jag hoppas på att
            vi får full uppslutning kring betänkandet vad gäller anslutningsdelen.
          </note>
          <note xml:id="i-9f5bf0645f6ce38d-0">
            Eftersom vi värnar de fria rörligheterna har vi från moderat
            sida en reservation nr 1 som jag härmed yrkar bifall till just
            för att vi inte ska undanröja friheterna.
          </note>
          <note type="speaker" xml:id="i-fb0bae8adb515427-0">
            Anf. 2 URBAN AHLIN (s):
          </note>
          <u who="urban_ahlin_23f18c" xml:id="i-773d3a3eeef30e26-0">
            <seg xml:id="i-9144e3f62a50ecdc-0">
              Herr talman! Det är ett slitet uttryck men för dagen helt korrekt:
              Riksdagen kommer i dag att fatta ett historiskt beslut. Vi ratificerar
              anslutningsfördraget för tio nya medlemsländer i den europeiska
              unionen. Det är en historisk dag. Sveriges riksdag ger sitt bidrag
              till att vi den 1 maj nästa år kan hälsa tio nya medlemmar hjärtligt
              välkomna.
            </seg>
            <seg xml:id="i-fe995a90dee85833-0">
              Herr talman! När jag som ung SSU:are fick uppdraget av det socialdemokratiska
              ungdomsförbundet att efter murens fall åka runt i Öst- och Centraleuropa,
              försöka skapa socialdemokratiska ungdomsorganisationer och besöka
              socialdemokratiska partier som uppstod från raset av det kommunistiska
              förtrycket var det ingen lätt uppgift. Den kommunistiska diktaturen
              hade förstört ord som socialdemokrati och social så oerhört så
              bara jag nämnde att jag kom från ett socialdemokratiskt parti
              slog människor bakut.
            </seg>
            <seg xml:id="i-c55c856c0d9b58a9-0">
              Tiderna har förändrats. Flera av dessa länder har i dag starka
              socialdemokratiska regeringar och starka socialdemokratiska ungdomsförbund,
              vilket jag naturligtvis gläds åt. Men det allra starkaste intrycket
              för mig var den obändiga vilja människorna i Öst- och Centraleuropa
              visade att skapa sig ett nytt liv. De var alldeles bestämda över
              färdriktningen. De ville tillhöra Europa.
            </seg>
            <seg xml:id="i-4e3ede8291c1f17c-0">
              I mitt arbete stötte jag på mängder av unga människor som kunde
              berätta för mig om kommunismens förtryck och om det samhälle som
              de själva i stället ville skapa. Jag är glad över att i dag kunna
              hälsa alla dem välkomna, hälsa Mark från Estland välkommen, Gundars
              från Lettland, Vygaudas från Litauen, Magda från Polen, Bela från
              Ungern, Mila från Tjeckien och alla de andra. Det är för mig en
              stor personlig glädje att vi faktiskt nu kommer att tillhöra samma
              familj.
            </seg>
            <seg xml:id="i-d67aaeafc912cdde-0">
              Unionen går in i ett oerhört omvälvande skede. Tro ingenting
              annat! Vi utvidgas från 15 till 25 länder. Jag skulle vilja återge
              vad utrikeskorrespondenten Kjell Albin Abrahamsson skrev i en
              artikel om Polen. Han sade att det kommer att bli ett nyttigt
              uppvaknande för resten av Europa när dessa nya länder blir medlemmar.
              De kommer med en stark gudstro, en stark amerikansk känsla, och
              dessutom hatar de överplanering och centralisering.
            </seg>
            <seg xml:id="i-6748b600b5de6b89-0">
              Jag tror att det är riktigt. Vi kommer många att bli chockade
              över det samarbete som vi nu bygger upp i den europeiska unionen.
              Vi kommer att se mängder av svårigheter i detta arbete, men möjligheterna
              är vida större än de svårigheter vi kommer att stöta på. Det kommer
              att vara en vitamininjektion för Europeiska unionen, en vitamininjektion
              för oss som människor, att få möta dessa länders befolkningar
              i den europeiska unionen. Vi behöver ta del av deras språk, kultur
              och tradition precis på samma sätt som de tar del av våra traditioner,
              vår kultur och vårt språk.
            </seg>
            <seg xml:id="i-f05d097adc94fe06-0">
              Jag växte upp under kalla kriget. När vi tittade över muren på
              den andra sidan såg vi ingenting annat än grå betong. Vi kände
              inte människorna. Vi kunde inte träffa dem. Det kommunistiska
              förtrycket höll dem fängslade. I dag ser situationen helt annorlunda
              ut. Vi reser, träffas och umgås. Det är en fantastisk utveckling
              som har skett på mindre än 15 år.
            </seg>
            <seg xml:id="i-3f32399da5bd6295-0">
              Låt mig göra en sak fullständigt klar. En del försöker att lägga
              skulden på de nya anslutningsländerna, främst Polen, för sammanbrottet
              under luciahelgens regeringsförhandlingar. Jag ställer inte upp
              på det. De nya anslutningsländerna är i sin fulla rätt att ta
              för sig i de förhandlingar som pågår. De har precis som alla andra
              politiska ledare ett ansvar att för sina människor slåss för det
              som de tror på.
            </seg>
            <seg xml:id="i-37b04c36b072cf29-0">
              Det är dags för oss att vakna upp. De är jämlikar med oss. Det
              är inte längre en grå massa bakom en mur. Det är människor som
              du och jag. Det är politiker som du och jag. De slåss för sina
              värderingar och sina idéer. De är hjärtligt välkomna. Ingen skugga
              ska falla över de nya anslutningsländerna på grund av det sätt
              som de har agerat i regeringsförhandlingar eller någon annanstans.
              De slåss för det de tror på. Vi slåss för det vi tror på. Det
              är så det ska gå till.
            </seg>
            <seg xml:id="i-e3145b2881100cee-0">
              Polen är ett av de viktigaste anslutningsländerna. Det är ett
              land med en stor befolkning, en stark tradition, ett stort självförtroende
              och en styrka.
            </seg>
            <seg xml:id="i-f8e8015361bd81c0-0">
              Jag känner stor tillfredsställelse över att Polen så självklart
              tar del av arbetet i den europeiska unionen. Jag tror att det
              bådar gott inför framtiden för den europeiska unionen. Jag hoppas
              att Sverige även fortsättningsvis ska ha ett fantastiskt bra samarbete
              med Polen och de baltiska länderna. Jag tror nämligen att vi runt
              Östersjön har någonting att bidra med till den europeiska unionen,
              och jag är övertygad om att de nya anslutningsländerna gärna samarbetar
              med oss.
            </seg>
            <seg xml:id="i-f057bc92d0cc98bc-0">
              Utvidgningsdiskussionen tenderar ofta att handla om problem att
              unionen kommer att växa med si och så många miljoner invånare,
              att ytan kommer att bli si och så mycket större, att gränsen blir
              si och så mycket längre. Jag tycker att det är ett tråkigt resonemang.
            </seg>
            <seg xml:id="i-0d5cda4791ec3bed-0">
              Vad det egentligen handlar om är att de europeiska länder och
              befolkningar som vill tillhöra den europeiska unionen och uppfyller
              de krav som ställs där har rätt att bli medlemmar av den europeiska
              unionen. Det betyder att vi gemensamt arbetar i den europeiska
              unionen för att stoppa miljöförstöringen, människohandeln, illegal
              immigration, brottslighet över gränserna och så vidare. Det leder
              till oerhört många positiva effekter. Jag kan nämna den mest självklara:
              fred och säkerhet.
            </seg>
            <seg xml:id="i-7de4358a51d95175-0">
              Det var inte många år sedan som kärnvapenstridsspetsarna stod
              mot varandra på den europeiska kontinenten, mellan Warszawapakten
              och Nato. Det finns en enorm vinst för oss alla, som vi har kunnat
              kamma in under den senaste tiden genom att det har varit avspänning
              och länderna har integrerats i den europeiska unionen. Det är
              någonting oerhört positivt. Jag vill ändå nämna den allra viktigaste
              delen: möjligheten för människor att träffas.
            </seg>
            <seg xml:id="i-d5fc7cff0f194e9a-0">
              När jag var i Albanien som ung SSU:are träffade jag ungdomar
              i hamnstaden Vlorë. De berättade för mig om när de stora grekiska
              kryssningsfartygen passerade förbi Albanien. Då stod de på stranden
              och väntade. När fartyget väl hade passerat sam man ut i havet,
              flera tusen meter, på jakt efter en tom cocacolaburk. Om man hade
              tur så hade några av passagerarna på däck kastat ut tomma cocacolaburkar
              som fortfarande flöt omkring på havet. Sedan sam man in med denna
              trofé och satte upp den på hyllan i pojkrummet.
            </seg>
            <seg xml:id="i-f580ac7121577708-0">
              Så levde ungdomarna i det kommunistiska Albanien. Man simmade
              ut tusentals meter i havet för att efter rika turister på ett
              kryssningsfartyg kunna plocka upp sin trofé tomma, flytande cocacolaburkar.
              Det är ett hisnande perspektiv gentemot den europeiska union vi
              i dag känner.
            </seg>
            <seg xml:id="i-bfd911e699abc3e5-0">
              Jag är fullständigt övertygad om att dessa ungdomar någon gång
              i framtiden också kommer att vara medlemmar av den europeiska
              unionen. Glöm inte att det beslut vi i dag tar handlar om att
              utvidga unionen med tio. Men andra länder står och knackar på
              dörren: Turkiet, Bulgarien, Rumänien, Kroatien. Makedonien lämnar
              snart in sin ansökan. Och jag hoppas att de albanska ungdomarna
              snart också har en möjlighet att bli medlemmar i den europeiska
              unionen för att inte tala om Ukraina, Moldova och Vitryssland
              och, för egen del naturligtvis gärna, någon gång i framtiden,
              den ryska federationen. Det är upp till alla länder som är europeiska
              att själva välja om de vill vara med eller inte. Vi ska inte hindra
              dessa länder.
            </seg>
            <seg xml:id="i-8ad26e14f1751717-0">
              När jag var ny ledamot i riksdagen dristade jag mig till att
              försöka härma en fågel från den här talarstolen. Det kanske inte
              är så många som känner till att jag är amatörornitolog. Det finns
              en liten röd fink, rosenfinken, som de senaste decennierna har
              kommit österifrån till Sverige och spritt sig i allt större mängder.
              Den har ett fantastiskt bra läte. Jag ska drista mig att än en
              gång försöka härma den. Den låter ungefär som jag nu demonstrerar
              genom att vissla.
            </seg>
            <seg xml:id="i-de27943fe7662cab-0">
              Som alla amatörornitologer har jag en minnesramsa för att komma
              ihåg fågelns läte. För rosenfinken är den pleased-to-meet-you
              pleased-to-meet-you .
            </seg>
            <seg xml:id="i-e85b85d86233a6f5-0">
              Jag skulle vilja vända mig till ambassadörerna från länderna
              runtom och anslutningsländerna: Pleased to meet you !
            </seg>
          </u>
          <note type="speaker" xml:id="i-33805712f9fa33d6-0">
            Anf. 3 CECILIA WIGSTRÖM (fp):
          </note>
          <u who="cecilia_wigstrom_05ae66" next="cont" xml:id="i-f64ea2fe99cb2af2-0">
            <seg xml:id="i-745fd56f8f556c67-0">
              Herr talman! Ärade utskottskolleger och andra riksdagskolleger!
              Jag vill också säga ett extra välkommen till våra utländska åhörare
              som sitter på läktaren.
            </seg>
            <seg xml:id="i-3b64f35748eac716-0">
              Det är, som tidigare talare har sagt, en historisk dag. Vi ska
              i Sveriges riksdag i dag ratificera det anslutningsavtal som har
              slutits mellan Europeiska unionen och tio nya länder som ska träda
              in i vår gemenskap i maj nästa år.
            </seg>
            <seg xml:id="i-492a73cea609d7c5-0">
              Det är tio länder: Estland, Lettland, Litauen, Polen, Ungern,
              Tjeckien, Slovakien, Slovenien, Cypern och Malta. För de flesta
              men inte alla har en otrolig omvandling skett på ett enda decennium.
              Det kalla krigets Europa, det delade Europa, har försvunnit och
              brutits ned. Dessa länder har sluppit kommunismens terror och
              kommunismens fattigdom. De har på ett decennium trätt in i de
              demokratiska ländernas gemenskap och nu in i den europeiska unionens
              gemenskap. Detta är en otrolig seger för freden i Europa och för
              närheten mellan människorna i Europa. EU har visat att unionen
              inte är någon rikemansklubb utan en union för alla människor.
            </seg>
            <seg xml:id="i-cf4d05e8eb997579-0">
              Genom att nu släppa in ytterligare tio medlemmar blir det 25
              länder i unionen, som arbetar tillsammans för fred och stabilitet
              och för ekonomisk utveckling. Det är roligt att folkomröstningarna
              som har hållits runtom i Östeuropa har visat på ett otroligt folkligt
              stöd för att gå in i detta samarbete, tillsammans med oss. Jag
              är glad att här i dag få säga ett stort välkommen till de tio
              nya länderna.
            </seg>
            <seg xml:id="i-1bc01deed78d103c-0">
              Vi från Folkpartiet ser med stor glädje fram mot maj nästa år,
              då det konkret ska förverkligas. Mycket återstår att göra framöver.
              Vi vet att de nya medlemsstaterna lever på ungefär en fjärdedel
              av vår välståndsnivå. Vi har stött den omvandling som har skett
              i demokratisk riktning, för att skapa marknadsekonomi. EU har
              bidragit med kunskaper och pengar även om hela omvandlingen självklart
              har ägt rum tack vare dessa länders eget engagemang, initiativ
              och egen kraft.
            </seg>
            <seg xml:id="i-d8f8b379f00c7c85-0">
              Med tanke på skillnaderna i levnadsstandard är det viktigt att
              vi också i fortsättningen kommer att stötta den ekonomiska utvecklingen
              i Östeuropa och att det finns en vilja inom den europeiska unionen
              att fördela pengarna från oss som är rikare till dem som mer behöver
              dem.
            </seg>
            <seg xml:id="i-8bf2475d663a601d-0">
              En annan fråga som återstår framöver är självklart Cypern. Vi
              från Folkpartiets sida hade gärna sett att Cypern hade kommit
              in som medlem i Europeiska unionen som ett enat land. Nu har det
              varit val i Cypern och det finns nya förhoppningar om att man
              ska kunna nå en överenskommelse. FN har lagt fram en plan för
              hur ön åter kan enas. Det kommer att krävas ansträngningar från
              båda sidorna, ansträngningar som vi vill stödja.
            </seg>
            <seg xml:id="i-c24caaca95adf271-0">
              Ännu en viktig fråga att ta sig an framöver är det faktum att
              vi nu inom EU får nya grannar. Det är Ukraina, Moldavien, Vitryssland
              och flera länder som pockar på att komma in i den europeiska unionen.
              Det är väldigt viktigt att EU fortsätter att arbeta med goda relationer
              till omvärlden, fortsätter sprida demokrati och marknadsekonomi
              till de länder som är öppna för ett samarbete. Precis som man
              har gjort med de länder som nu kommer in måste EU fortsätta på
              den här vägen och verka för goda relationer och också vara öppet
              för nya framtida utvidgningar. Det här är inte sista gången som
              EU släpper in nya medlemsländer.
            </seg>
            <seg xml:id="i-f7f7a4bdff8e211f-0">
              En hörnsten i Europeiska unionens arbete är den fria rörligheten
              för människor. Det är det hela unionen går ut på, att vi ska komma
              närmare varandra. Utan hinder av gränser ska vi kunna bo i andra
              länder, arbeta i andra länder, ha kontakter och vänner i andra
              länder. Tyvärr innehåller anslutningsavtalet en möjlighet att
              begränsa den fria rörligheten för ansökarländernas medborgare
              i upp till sju år. Det var Tyskland och Österrike som såg till
              att detta kom in för man hade en rädsla för att arbetskraft skulle
              välla in från de nya medlemsländerna och skapa rörighet på arbetsmarknaden.
            </seg>
            <seg xml:id="i-db324b62c825467d-0">
              Det har även funnits vissa farhågor i Sverige, en rädsla för
              att den fria rörligheten skulle innebära att vi tvingas sänka
              våra löner eller att våra bidragssystem på något sätt skulle överutnyttjas.
              Det är därför väldigt glädjande för oss som folkpartister att
              utskottet nu klart och tydligt säger att faran för detta är överdriven.
              Det finns ingen risk. Det är mycket osannolikt att de här farhågorna
              kommer att infrias.
            </seg>
            <seg xml:id="i-8780da59b2203203-0">
              Folkpartiet tog initiativ för att motionera i denna riktning
              tillsammans med Moderaterna, Centern, Kristdemokraterna och Miljöpartiet,
              och vi är väldigt glada över att vi har fått en enighet i utskottet
              kring detta. Skulle det mot förmodan uppstå situationer får regeringen
              återkomma till riksdagen. Vi är glada för att vi har nått den
              här enigheten. Vi är glada att regeringen tvingas att återkomma
              till riksdagen, men vi hoppas att det inte ska behövas. Vi vill
              inte se att vissa EU-medlemsländer ska diskrimineras, utan vi
              ska alla behandlas lika. Den fria rörligheten ska gälla för alla.
            </seg>
            <seg xml:id="i-5b4aac3d0f60e2d0-0">
              Därför är det lite märkligt att Moderaterna plötsligt och i sista
              minuten utformade en motivreservation. Jag hoppas att den på något
              sätt ändå innebär att de står fast vid att den fria rörligheten
              ska gälla. Det finns vissa formuleringar om att regeringen bör
              återkomma med lagändringar beträffande svenska regelsystem. De
              kommer att erfordras för att möjliggöra den fria rörligheten.
              Jag får intrycket att den fria rörligheten villkoras, att Moderaterna
              först vill se lagändringar innan man säger ja till den fria rörligheten.
              Jag hoppas att det inte är så ni menar.
            </seg>
            <seg xml:id="i-5a08a876f7ccdb14-0">
              Den fria rörligheten är en hörnsten i EU-samarbetet, att vi alla
              medborgare tillsammans kan samarbeta. Det är det som östutvidgningen
              handlar om. Tio nya medlemsländer släpps in i unionen, 25 länder
              på Europas kontinent har öppna gränser.
            </seg>
            <seg xml:id="i-37a91d6525b33aeb-0">
              Jag vill till sist än en gång, herr talman, hjärtligt hälsa de
              tio nya medlemsländerna välkomna in i unionen.
            </seg>
          </u>
          <note xml:id="i-14ea8887291d0a5d-0">
            Anf. 4 GUNILLA CARLSSON i Tyresö (m) replik:
          </note>
          <u who="cecilia_wigstrom_05ae66" prev="cont" xml:id="i-15fc438e16672788-0">
            <seg xml:id="i-e6facb975d677a48-0">
              Herr talman! Det fanns en anledning för oss moderater att lägga
              fram en särskild motiveringstext just för att vi har märkt att
              den offentliga debatten har präglats av en viss grad av hyckleri.
              Eftersom vi vill säkerställa den fria rörligheten redan från dag
              ett, på lika villkor, med lika behandling av alla EU:s medborgare
              som en grundstomme i vår politik, har vi velat känna inte minst
              den socialdemokratiska regeringen på pulsen. Vi tycker att det
              är rimligt att de faktiskt kommer fram med ett besked till den
              här kammaren och berättar om det kommer att få några konsekvenser,
              vad de själva förbereder.
            </seg>
            <seg xml:id="i-1de637d8d9436e21-0">
              Det har suttit en utredning som har tittat på detta. Vi fattar
              i dag ett beslut utan att veta någonting om huruvida regeringen
              kommer att agera inom några månader eller inte. Jag tycker att
              det hade varit ett anständighetskrav att vi hade kunnat få en
              redogörelse och inte bara gå och naivt hoppas, herr talman, på
              att det inte ska behöva hända.
            </seg>
            <seg xml:id="i-f90eceaf766046a3-0">
              Jag tycker att det här är hyckleri, för samma dag som vi godkände
              betänkandet var Wigströms gruppledare i utrikesutskottet, Carl
              B Hamilton, ute och diskuterade just social dumpning. Urban Ahlin,
              utrikesutskottets ordförande, och inte minst statsministern har
              hela tiden talat om detta som om vi inte hade haft den här enigheten
              i utskottet. Därför tycker jag att det är hyckleri.
            </seg>
            <seg xml:id="i-9b7c94b0549a33f1-0">
              Jag tycker faktiskt också att det är på gränsen till oförskämt
              att när vi nu diskuterar det historiska i den här utvidgningen
              börja problematisera den. Vi har velat få korten på bordet för
              att värna den fria rörligheten och inte för att göra inskränkningar
              i regelverket. Det står i motiveringstexten. Det är vår ambition.
              För att kunna säkerställa detta hade vi velat ha lite mer framförhållning
              från regeringens sida.
            </seg>
          </u>
          <note type="speaker" xml:id="i-eb646744a6998def-0">
            Anf. 5 CECILIA WIGSTRÖM (fp) replik:
          </note>
          <u who="cecilia_wigstrom_05ae66" next="cont" xml:id="i-f64ea2fe99cb2af2-1">
            <seg xml:id="i-d2e25287e3ed14f1-0">
              Herr talman! Jag tycker att jag inte har fått svar. Jag ställde
              en fråga till Moderaterna om er linje. Jag vill ha ett klargörande
              av var ni står.
            </seg>
            <seg xml:id="i-fa25aefb73effa28-0">
              Ni skriver i er reservation att regeringen skyndsamt bör återkomma
              med förslag till lagändringar beträffande det svenska regelsystemet
              som kan erfordras för att möjliggöra den fria rörligheten. Det
              erfordras alltså lagändringar för att möjliggöra den fria rörligheten.
              Det låter som om ni villkorar den fria rörligheten, att ni inte
              är beredda att öppna för den fria rörligheten innan lagändringar
              har gjorts.
            </seg>
            <seg xml:id="i-810434371d36ac00-0">
              För oss som folkpartister är den fria rörligheten självklar.
              Vi ska inte behandla olika EU-medborgare som A- och B-lag. Alla
              ska ha samma villkor.
            </seg>
            <seg xml:id="i-8e540da20a08eec5-0">
              När det gäller social dumpning får vi hantera det på annat sätt.
              Jag tror att den oron är vida överdriven. Men behövs det åtgärder
              ska de till på annat sätt. Till exempel är det orimligt att vi
              i dag inom EU har möjligheten att på tio timmar i veckan kvalificera
              oss till det fulla bidragssystemet. Det vill vi ändra på. Lars
              Leijonborg har tillsammans med Maud Olofsson skrivit till de liberala
              partiledarna i Europa för att ändra detta.
            </seg>
            <seg xml:id="i-4b2eb997031e60c2-0">
              Men vi säger bestämt nej från Folkpartiets sida till att diskriminera
              olika medborgare.
            </seg>
          </u>
          <note xml:id="i-9897889c846c1dc7-0">
            Anf. 6 GUNILLA CARLSSON i Tyresö (m) replik:
          </note>
          <u who="cecilia_wigstrom_05ae66" prev="cont" xml:id="i-15fc438e16672788-1">
            <seg xml:id="i-49b3da58ae0efb62-0">
              Herr talman! Det är just det vi skriver i vår reservationstext.
              Vi vill ha en översyn av regelsystemet i stället för att möta
              eventuella hot med hinder för den fria rörligheten inom EU. Det
              är precis som Wigström säger, hennes egen partiledare har varit
              ute och just diskuterat och problematiserat detta i enlighet med
              det moderata ställningstagandet. Vi vill vara ärliga innan vi
              diskuterar den här frågan. Det var därför vi lade in den här reservationen.
              Vi tycker att det är ett anständighetskrav.
            </seg>
            <seg xml:id="i-26644aaf2f27b57f-0">
              Om nu Wigström och Folkpartiet försöker ifrågasätta Moderaternas
              vilja till den fria rörligheten tror jag att de är ute i ogjort
              väder. Men då behöver vi också granska det som man försöker göra
              från Folkpartiets sida. Om man skriver brev i december till liberala
              ledare i Europa och tror att de ska kunna få ny lagstiftning på
              plats till maj 2004 tror jag att man är väl optimistisk, om jag
              uttrycker mig försiktigt. Det handlar om en översyn som redan
              nu sker i den europeiska unionen, och den svenska regeringen har
              varit rätt flat. Här ändrar man förordningar och ser över direktiv
              som ska möjliggöra denna fria rörlighet från dag 1. Jag tycker
              att det hade varit ett anständighetskrav att regeringen hade varit
              här och redovisat detta. Svaret från Moderaterna är glasklart.
              Det står i vår text att vi vill möta eventuella anspelningar med
              en översyn av de svenska regelsystemen och inte inskränka den
              fria rörligheten.
            </seg>
          </u>
          <note type="speaker" xml:id="i-0b3cdbf354e82d74-0">
            Anf. 7 CECILIA WIGSTRÖM (fp) replik:
          </note>
          <u who="cecilia_wigstrom_05ae66" xml:id="i-11841612b26d764e-0">
            <seg xml:id="i-555f59bc0c855c30-0">
              Herr talman! Det har varit bra att få ett förtydligande från
              Gunilla Carlsson. Det var det jag ville ha i debatten, och det
              var därför jag ställde min fråga. Jag har hela tiden antagit att
              Moderaterna står fast precis som vi vid den fria rörligheten,
              men det finns oklarheter i er skrivning. Nu har jag fått ett förtydligande,
              och det är jag glad för.
            </seg>
            <seg xml:id="i-565da4f6e75612b4-0">
              Gunilla Carlsson hoppade på mig i sin första replik för att det
              var oanständigt att jag tog upp detta i denna debatt. Vi måste
              ha ett öppet klimat där jag kan få ställa vilka frågor jag vill.
              Men sanningen är den att jag tycker att det var oanständigt av
              Moderaterna att plötsligt i utskottet lägga fram en motivreservation
              när vi i utskottet enigt hade sagt att vi behandlar den fria rörligheten,
              och vi är alla överens om att den fria rörligheten ska gälla alla
              medborgare. Vi ska inte diskriminera. Då kommer plötsligt Moderaterna
              och i sista minuten lägger fram en motivreservation till detta
              historiska betänkande. Det är, om något, oanständigt.
            </seg>
          </u>
          <note type="speaker" xml:id="i-64198091d5d96da2-0">
            Anf. 8 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-301be0e68fe2a9c5-0">
            <seg xml:id="i-e2fc3b1a0c425127-0">
              Herr talman! Jag vill börja mitt anförande med att här i riksdagen
              välkomna samtliga medborgare i de tio kandidatländer som den 1
              maj 2004 blir medlemmar i EU. Det är mycket glädjande!
            </seg>
            <seg xml:id="i-4b11c91686e222aa-0">
              För oss kristdemokrater är det en stor glädje att se kommunismens
              djupa sår läkas samman. Det har sagts att det är en historisk
              upplevelse att få se bitterheten mot den sovjetiska regimen bytas
              ut mot ett fritt och förtroendefullt samarbete med Västeuropa.
            </seg>
            <seg xml:id="i-77145b24ac7b852c-0">
              Må kommunismens förljugenhet aldrig mer komma i politisk maktposition
              i vårt närområde. Låt oss aldrig glömma kommunismens brutalitet
              och omänsklighet.
            </seg>
            <seg xml:id="i-6d205ad01bb20796-0">
              Herr talman! Det är min förhoppning att varje politiskt spår
              av kommunismen ska lämna också denna kammare.
            </seg>
            <seg xml:id="i-8ff8016d7af3c49b-0">
              Herr talman! Vi kristdemokrater beklagar uppbrottet i Bryssel
              förra veckan, då medlemsländernas regeringschefer fick resa hem
              utan resultat. Det är naturligtvis rimligt att viktiga frågor
              kräver tid för eftertanke och demokratisk förankring. Det hade
              uppenbarligen inte ordförandelandet fullt ut tagit på allvar.
              Att bygga ett förtroendefullt samarbete tar tid, både privat och
              mellan nationer.
            </seg>
            <seg xml:id="i-d14d7151db489b75-0">
              För vår del vill vi uppmana den svenska regeringen att nu ta
              initiativ för att hålla i gång den förtroendeskapande processen
              så att förhandlingarna inte måste börja från noll inför nästa
              toppmöte. Irland kan vara mycket väl skickad att finna den nyckel
              till framgångsrika förhandlingar som vi nu tillsammans behöver.
            </seg>
            <seg xml:id="i-53f2a25862ecf90a-0">
              Herr talman! Samarbetet med kandidatländerna har ju faktiskt
              pågått i över ett år, och vi har tillsammans i konventet arbetat
              fram förslaget till ny konstitution. Det är en stor utmaning för
              både kandidatländer och nuvarande medlemsländer att komma från
              så helt olika politiska system och påbörja vandringen mot framtiden
              i gemensamma demokratiska former.
            </seg>
            <seg xml:id="i-654361b35d92a33c-0">
              Herr talman! Sverige har arbetat intensivt, särskilt som granne
              till de baltiska länderna, för att stödja och påskynda alla kandidatländernas
              medlemskap. Därför är det naturligt att vi nu fortsätter våra
              ansträngningar för att från maj nästa år intensifiera handel och
              samarbete mellan våra länder.
            </seg>
            <seg xml:id="i-d5c7da006d8206e3-0">
              EU:s mål är att förena människor inte att slå samman stater.
            </seg>
            <seg xml:id="i-81bb635d4df476a2-0">
              Nu har vi stora möjligheter att få se våra länder fungera som
              en gemensam och gränslös marknad, där vi på ömse sidor om gränsen
              kan använda våra starka sidor och byta varor, tjänster och gemenskap.
              Det är det effektivaste sättet att dela framtidens ekonomiska
              välfärd med de nya medlemsländerna.
            </seg>
            <seg xml:id="i-28bc046e346e3f82-0">
              Herr talman! Kristdemokraterna är nöjda med det eniga utrikesutskottets
              betänkande där vi slår fast den fria rörlighetens princip. Om
              någon justering måste ske av välfärdens regelverk på grund av
              enskilda personers missbruk, har riksdagen försäkrat sig om att
              få hit förslag till korrigerande åtgärder. Sådana åtgärder ska
              alltid ske med beaktande av likabehandlingsprinciper för medborgare
              på ömse sidor om gränsen.
            </seg>
            <seg xml:id="i-00fd1a3c9bf711ca-0">
              Herr talman! Med detta ber jag att få yrka bifall till förslaget
              i betänkandet.
            </seg>
          </u>
          <note type="speaker" xml:id="i-c89c6e379896ea46-0">
            Anf. 9 LARS OHLY (v):
          </note>
          <u who="lars_ohly_5b94d8" xml:id="i-fe0fa222d36d8b6c-0">
            <seg xml:id="i-518df8e9e33c95ce-0">
              Herr talman! Vi välkomnar det beslut som kommer att fattas i
              kammaren i eftermiddag. De beslut om anslutning till Europeiska
              unionen som har fattats i kandidatländerna i folkomröstningar
              måste självklart respekteras och leda till medlemskap. Folkomröstningar
              ska alltid respekteras.
            </seg>
            <seg xml:id="i-1ba4dff4d61c50ad-0">
              Det har varit en diskussion om det agerande som Polen, och kanske
              även en del andra länder, utövade i regeringskonferensen. Vad
              Polen gjorde är exakt det Sverige borde ha gjort, nämligen att
              visa att enhälligheten måste innebära att ett land har rätt att
              sätta stopp. Så länge enhälligheten är grunden för fördragsändringar
              måste alla bli överens. Det är den självklara rätten för varje
              land att använda sig av enhälligheten som beslutsmetod för att
              stoppa sådant man inte vill se. Vi hade önskat att Sverige i större
              utsträckning hade drivit frågor på ett sådant sätt att man respekterar
              den enhällighet som är grunden för alla fördragsändringar.
            </seg>
            <seg xml:id="i-12c4dfa556be0ab1-0">
              Jag tänkte säga några ord speciellt om Cypern. Det är en delad
              ö och ett öppet sår. Vi vet att det möjligtvis kan finnas en chans
              att vi ska kunna få en enad ö inom en inte alltför lång framtid.
              Men då krävs ett väsentligt starkare tryck framför allt på Turkiet.
              Turkiet är den enda staten som har erkänt den turkcypriotiska
              delen som en egen stat. Turkiet är det land som sitter med nyckeln
              till lösningen av Cypernfrågan.
            </seg>
            <seg xml:id="i-88a8004f7bbb74e4-0">
              Det finns naturligtvis stora problem att lösa. Det är problem
              i form av återflyttning, ersättning till dem som har berövats
              sina hem, återförening, säkerhet och fredlig samexistens. Men
              jag är övertygad om att de problemen går att lösa. Då krävs det
              också att den nya medlemsstaten Cypern får hela unionens stöd
              för att lösa frågan på ett fredligt sätt som respekterar alla
              människors rätt att leva på den cypriotiska ön.
            </seg>
            <seg xml:id="i-a4651858eb60258f-0">
              När man har diskuterat betänkandet har även hittills i debatten
              frågan om fri rörlighet för arbetstagare varit uppe. Vänsterpartiet
              har lagt fram ett särskilt yttrande till förslaget. Det har vi
              gjort därför att vi tycker att i vissa delar är förslaget lite
              väl undfallande inför de problem som kan uppstå. Man säger att
              det kan, även om det är osannolikt, uppstå situationer då åtgärder
              behöver vidtas i syfte att undvika att medborgare från de nya
              medlemsstaterna hamnar i situationer karakteriserade av ofred
              och tvång på arbetsmarknaden. Jag menar att det är högst sannolikt,
              i dag till och med verklighet. Vi vet att människor utnyttjas
              på svensk arbetsmarknad till villkor som ligger långt under kollektivavtal,
              till villkor som inte rimligtvis kan benämnas människovärdiga
              vare sig det gäller arbetstider, arbetsvillkor eller löner.
            </seg>
            <seg xml:id="i-4e63c5124fdfd6d2-0">
              Grunden för den fria rörligheten måste vara att alla som lever
              och arbetar i ett land ska ha samma rättigheter.
            </seg>
            <seg xml:id="i-7ea9cfd2f13cc264-0">
              Därför är vi också oroade över statsministerns signaler. Han
              har ju aviserat att han ser en risk för vad han kallar en våg
              av social turism i samband med utvidgningen. Det här verkar vara
              idéer som är hämtade från vårt södra grannland Danmark, och jag
              hoppas att de inte får något fäste över huvud taget i den här
              kammaren. Det finns ingen anledning att tro att nya EU-medborgare
              i större utsträckning skulle missbruka sociala trygghetssystem
              än medborgare i de gamla EU-länderna.
            </seg>
            <seg xml:id="i-5dfe853e607647b8-0">
              Med kraft måste vi ta avstånd från de signalerna från statsministern
              och i stället visa att vi är för icke-diskriminering.
            </seg>
            <seg xml:id="i-535d62895f6eb8df-0">
              De fall av utnyttjanden på svensk arbetsmarknad som redan existerar,
              och som kanske kan riskera att bli än större, måste vi ta på allvar.
              Det finns utländsk arbetskraft som utnyttjas till orimliga villkor
              på svensk arbetsmarknad av oseriösa företagare, som i sin tur
              konkurrerar ut seriösa företagare och som dessutom använder människor
              på ett sätt som vi närmast skulle beteckna som utnyttjande och
              förnedring.
            </seg>
            <seg xml:id="i-309d89ee05f14a81-0">
              Ni har själva sett bilderna på arbetskraft som jobbar 16 timmar
              om dagen till en timpenning på bara några tior. Det existerar
              redan i dag. Det är högst sannolikt att det kommer att existera
              i fortsättningen också, och vi måste göra något åt det. Där kan
              det bli nödvändigt att öka kollektivavtalens ställning, att försäkra
              oss om att seriösa företag kan konkurrera med varandra på lika
              villkor, men att oseriösa företagare som utnyttjar människor på
              alla sätt motarbetas.
            </seg>
            <seg xml:id="i-5d5b65a4198b5070-0">
              Det här måste vi ta på allvar. Det har man gjort i arbetsmarknadsutskottet.
              I stor enighet har man där diskuterat vikten av att regelsystemet
              följer med, så att människor inte utnyttjas på svensk arbetsmarknad.
              Också i socialförsäkringsutskottet har man varit överens om att
              detta kan bli ett problem.
            </seg>
            <seg xml:id="i-e484f0b667373afe-0">
              Vi har inte någon reservation, därför att det finns inget tillkännagivande
              i den här delen som vi har anledning att gå emot. Tvärtom är det
              tillkännagivande som finns väldigt bra, nämligen att om regeringen
              ska komma med några förändringar, i en skrivelse eller i en proposition,
              ska den komma till riksdagen. Regeringen ska inte på egen hand
              fatta beslut i de här frågorna, utan riksdagen ska i så fall ta
              ställning efter sedvanlig prövning. Om det behövs och om det kommer
              sådana förslag är vi beredda att diskutera hur arbetsmarknadens
              villkor, regler och lagar kan följas och stärkas. Men det är i
              det här betänkandet bara en parentes.
            </seg>
            <seg xml:id="i-80dbf034df43f357-0">
              Det viktiga är naturligtvis att riksdagen i total enighet med
              detta beslut godkänner att vi ändrar anslutningsfördraget och
              därmed välkomnar de medlemsländer som tillkommer i unionen den
              1 maj. Det välkomnar självfallet även Vänsterpartiet.
            </seg>
          </u>
          <note type="speaker" xml:id="i-d1846b70d6efec65-0">
            Anf. 10 AGNE HANSSON (c):
          </note>
          <u who="agne_hansson_5206a7" xml:id="i-16a0f8ea2236cb79-0">
            <seg xml:id="i-827226de95e4e1fc-0">
              Herr talman! Äntligen ser vi ljuset i tunneln äntligen får vi
              en enhetlig gemensam kontinent i Europa. Därmed vill även jag
              ansluta mig till den allmänna tillfredsställelse som talarna före
              mig har uttalat över att vi nu är framme vid att ta ett beslut
              om ett anslutningsfördrag som innebär att tio nya ansökarländer
              blir fullvärdiga medlemmar i den europeiska unionen. Centerpartiet
              har länge arbetat för att detta ska bli verklighet.
            </seg>
            <seg xml:id="i-06a5c6934de6b074-0">
              Det tål att upprepas att denna utvidgning är historisk. Det är
              den största enskilda utvidgning av EU som någonsin har ägt rum.
              Den ger oss utökade möjligheter att bygga demokrati, skapa stabilitet
              och välstånd till fler, för att inte säga alla, européer. Vi bör
              komma ihåg att de länder som nu har anslutit sig till den europeiska
              unionen är nya, unga demokratier, med en annorlunda levnadsstandard
              än vi har, andra företagsformer och idéer, andra problem men också
              andra lösningar och nya idéer som berikar utvecklingen i vår gemenskap.
            </seg>
            <seg xml:id="i-62b318b1ba9f7e12-0">
              Utvidgningen innebär, som utskottet enhälligt uttrycker det,
              att en konstlad delning av Europa är förbi och att Europeiska
              unionen blir en bredare europeisk samarbetsorganisation. Medlemsländernas
              samarbete ger möjligheter att skapa bättre villkor för medborgarna.
              Det finns anledning att hälsa det med stor tillfredsställelse.
            </seg>
            <seg xml:id="i-191001aeeccb09cb-0">
              EU är i grunden ett fredsprojekt. Den utvidgning som vi nu ser
              är ett bevis på att detta stämmer. De länder som nu kommer med
              i den europeiska gemenskapen har vandrat en lång, mödosam väg
              för att nå dit där de är i dag. De ska känna sig välkomna. Jag
              hälsar dem också varmt välkomna i den nya gemenskapen. Vi ska
              inte göra det europeiska samarbetet svårare genom att behandla
              dem som en andra klassens medlemmar. De nya länderna ska behandlas
              jämlikt med övriga medlemmar. Detta betyder att vi ska tillämpa
              fri rörlighet för arbetstagare från de nya länderna direkt från
              anslutningsdagen.
            </seg>
            <seg xml:id="i-76405f0f3f4728dc-0">
              Vi har tagit upp den fria rörligheten i den gemensamma motion
              som utskottet har behandlat. Utskottet har ställt sig positivt
              till motionens tanke och gjort ett tillkännagivande om detta.
              Det är bra att vi är eniga i sak, även om motiveringar och argumentering
              skiljer sig något. Den fria rörligheten är en grundbult i det
              europeiska samarbetet. Den bör gälla alla lika från första medlemsdagen.
            </seg>
            <seg xml:id="i-210406fdd98f88e0-0">
              Den tveksamhet som regeringen har haft till denna fråga i propositionen
              har utskottet lagt till rätta. Störningar på arbetsmarknaden är
              osannolika, säger utskottet. Uppstår det sådana flyttas besluten
              till riksdagen, och lika behandling ska gälla. Det är bra.
            </seg>
            <seg xml:id="i-c773393602c4afe0-0">
              Herr talman! EU:s utvidgning innebär att unionen också får nya
              grannar. De länder som nu blir medlemmar i unionen för med sig
              sina grannar, som nu blir våra nya grannar i gemenskapen. Det
              ger oss också vidgade möjligheter. Genom vårt medlemskap får vi
              en naturlig kontakt med andra människor. Det är i mötet med andra
              människor som utbytet av åsikter och idéer samt den ökade förståelsen
              och toleransen sker. Vi har många gemensamma beröringspunkter
              mellan de nya grannarna och unionen. Det är viktigt att detta
              gränsöverskridande samarbete nu prioriteras inom den nordliga
              dimensionen och på annat sätt.
            </seg>
            <seg xml:id="i-2fad9ac47912ac90-0">
              För Centerpartiet är EU en regional nivå att hantera internationella
              frågor på. Hit hör bland annat frågan om skapandet av en hållbar
              utveckling. Vi hör ofta att miljöförstöringen inte känner till
              några landgränser. Det är en av orsakerna till att utvidgningen
              är så viktig. Ju fler vi är som jobbar mot en hållbar utveckling,
              desto bättre. Miljöproblemen saknas inte i det sammanhanget.
            </seg>
            <seg xml:id="i-2cafe206fd4bae6c-0">
              I samarbetet med våra nya grannländer kan vi ta krafttag mot
              den ökade internationella brottsligheten, mot handeln med kvinnor
              och barn och mot handeln med droger. Gemensamt kan vi bidra till
              att lösa problemen.
            </seg>
            <seg xml:id="i-d094899cafb12ac5-0">
              EU kan bli ett kraftfullt redskap för att främja fred och hållbar
              utveckling, för miljön, för mångfalden och för de mänskliga rättigheterna.
              Detta förutsätter att vi har viljan och de ambitioner som krävs.
              Det förutsätter jag att vi har att alla vi 25 länder, samt de
              3 som kommer i ett senare skede, har som ambition att använda
              EU som det redskap det är avsett att vara.
            </seg>
            <seg xml:id="i-0d97fc4a90a97a0d-0">
              Det är nu viktigt att se till att Europeiska rådets havererade
              möte i helgen som gick inte leder till att utvidgningen tar skada.
              Vi är skyldiga att se till att utvidgningen sker, för de nya medlemsstaternas
              skull, för våra nya grannars skull men också för vår egen del.
            </seg>
          </u>
          <note xml:id="i-327ae6453e3a2855-0">
            Herr talman! Jag yrkar bifall till förslaget i betänkandet i
            dess helhet och bifall till det nya anslutningsfördraget.
          </note>
          <note type="speaker" xml:id="i-d2c983e58bf56fd5-0">
            Anf. 11 LOTTA N HEDSTRÖM (mp):
          </note>
          <u who="lotta_hedstrom_01417a" xml:id="i-b26c8cc93644254a-0">
            <seg xml:id="i-12f2893e928bb046-0">
              Herr talman! Miljöpartiet är också mycket positivt till utvidgningen
              av den europeiska unionen. Vi välkomnar också varmt de tio nya
              anslutarländerna och har förhoppningar om vad deras bidrag till
              att utveckla och demokratisera unionen ska kunna ge. Men vi är
              som bekant inte okritiska till den klubb som de har valt att ingå
              i.
            </seg>
            <seg xml:id="i-3680632e2fe25e25-0">
              Europa har under det senaste seklet sargats av krig och konflikter.
              Det måste nu ersättas av samarbete och konfliktlösning, men inte
              av nya stormaktsprojekt. Därför avvisar vi idén att förvandla
              EU till en stat eller en federation. En sådan utveckling medför
              i praktiken underkastelse inför en ny stark centralmakt i stället
              för samarbete mellan goda grannar.
            </seg>
            <seg xml:id="i-44cac3fe210e26ff-0">
              Miljöpartiet är ett internationalistiskt parti. Vi eftersträvar
              en långtgående global solidaritet och ett alleuropeiskt samarbete.
              Vi säger därför nej till ett EU som militariseras och utvecklas
              till en ny superstat och som hävdar sina intressen på bekostnad
              av världens fattiga. Vi värnar om Europarådet och OSSE, då de
              fortfarande utgör de enda sant alleuropeiska samarbetsformer som
              finns och som inte gör anspråk på att omvandlas till en supermakt.
            </seg>
            <seg xml:id="i-b72cbe493c4d5dfa-0">
              Vi har ändå både i Sveriges riksdag och i Europaparlamentet klart
              verkat för att de tio länder som har ansökt om medlemskap i EU
              ska få bli medlemmar om de har beslutat så i god demokratisk ordning.
              Vi kan inte se något principiellt hinder för att EU efterhand
              kommer att omfatta samtliga länder i Europarådet. Ökningen av
              antalet EU-stater från 15 till 25 kan bidra till att göra EU mindre
              centralistiskt och likriktat och i stället mer flexibelt och mångfaldigt.
            </seg>
            <seg xml:id="i-ca83fd5ede27cd5b-0">
              Eftersom de nya EU-länderna inte kommer att delta i EMU på flera
              år förstärks tendensen att EU blir ett flexibelt samarbete i flera
              rum. Miljöpartiet ser detta att inte alla medlemsstater deltar
              i alla EU-verksamheter som en positiv utvecklingsmöjlighet som
              bör vidareutvecklas. De danska så kallade undantagen bör inte
              ses som undantag utan som rättigheter som alla EU-länder borde
              ha. EU-parlamentet borde dessutom få ett enhetligt säte gärna
              mitt i Europa, och gärna i Prag så att det blir ett stopp för
              flyttkarusellen mellan Bryssel, Strasbourg och Luxemburg.
            </seg>
            <seg xml:id="i-8f8f36ac19894e25-0">
              Det förslag om ny konstitution som utformas just nu innebär omfattande
              förändringar av maktbalansen inom EU. Vetorätten för enskilda
              länder försvinner på ett stort antal politikområden, och EU kan
              ge sig själv nya befogenheter. Till exempel måste den svenska
              grundlagen nog anpassas än en gång för att tydligare underställas
              EU-konstitutionen.
            </seg>
            <seg xml:id="i-ce6c795c91f5da0a-0">
              Vi menar att varje medlemsland i EU ska ha vetorätt när beslut
              fattas i ministerrådet, och vi tycker att det är viktigt att varje
              land får en egen kommissionär. Vi menar också att alla länder
              ska ha oinskränkt rätt att tala med egen röst på världsarenan.
              Det är inte möjligt i EU. Olika länders traditioner att till exempel
              visa särskild omsorg om världens fattiga och förtryckta ska inte
              offras genom EU-medlemskapet. Den ska i stället förstärkas och
              vidareutvecklas.
            </seg>
            <seg xml:id="i-0ce6e51d798dd9e2-0">
              Slutligen vill vi att subsidiaritetsprincipen ska ges ett verkligt
              innehåll och leda till att beslut decentraliseras och fattas på
              lämplig beslutsnivå. Kontrollen över subsidiaritetsprincipen ska
              skötas genom de nationella parlamenten.
            </seg>
            <seg xml:id="i-b98d1cf8d67ca684-0">
              Herr talman! I dag är ändå en dag att fira och att minnas. Alla
              ni nyanlända ska också känna att även det EU-kritiska Miljöpartiet
              är varmt välkomnande till er. Vi har stora förhoppningar på vad
              ni ska bidra med och på den mångfald och flexibilitet som ert
              deltagande måste ge unionen.
            </seg>
            <seg xml:id="i-705df4ec79e98c92-0">
              Herr talman! Jag har en liten stund kvar och vill passa på att
              göra lite reklam för ett evenemang den 11 februari i samband med
              den utrikespolitiska debatten. Då hoppas vi att samtliga tio nya
              medlemsländer kommer att presentera sina länder i Sammanbindningsbanan.
              Alla är varmt välkomna på den efterföljande debatten. Jag och
              Cecilia från Folkpartiet hjälper till att organisera detta tillsammans
              med Riksdagens utrikespolitiska klubb. Temat för debatten blir
              När 15 blir 25 .
            </seg>
          </u>
          <note type="speaker" xml:id="i-a45f079a11c31b42-0">
            Anf. 12 KENNETH G FORSLUND (s):
          </note>
          <u who="kenneth_g_forslund_70157f" xml:id="i-5f449eb7c06c1fec-0">
            <seg xml:id="i-73de3aea1645e0c9-0">
              Herr talman! Jag vill särskilt rikta mig till de representanter
              för Estland, Lettland, Litauen, Polen, Tjeckien, Slovakien, Slovenien,
              Ungern, Malta och Cypern som finns på läktaren i dag.
            </seg>
            <seg xml:id="i-01d4e8a7eeb0e1e2-0">
              I Sverige har vi ett system där internationella avtal måste godkännas
              i riksdagen och föras in i den svenska lagstiftningen. I dag kommer
              riksdagen att fatta ett sådant beslut det beslut som behövs i
              Sverige för att EU ska kunna välkomna tio nya medlemsstater. För
              mig är detta en dröm som börjar uppfyllas. EU tar ytterligare
              ett stort steg från att vara en organisation för några få rika
              länder till att bli en bredare europeisk organisation.
            </seg>
            <seg xml:id="i-17f30009c4bc192d-0">
              När debatten 1994 var som hetast i Sverige, inför folkomröstningen
              om ett ja eller nej till svensk EU-anslutning, kampanjade jag
              ivrigt för ett ja. Ett av mina budskap när jag talade på möten
              och deltog i debatter var en vision om framtidens Europa och EU.
              Min vision var ett EU som omfattade hela Europa, ett EU med 25,
              30, 35 eller kanske ännu fler medlemsstater. Det skulle vara en
              alleuropeisk politisk och ekonomisk union. Det skulle vara en
              union där de nordiska länderna utifrån sin speciella tradition
              av trygghet och generell välfärd samarbetar för att bidra med
              sina erfarenheter för att bygga ett rättvist och tryggt folkens
              Europa. Det var min vision då. Av mina motståndare i den debatten
              avfärdades jag ofta för att slå blå dunster i ögonen på åhörarna,
              eller i bästa fall som en drömmare och en utopist.
            </seg>
            <seg xml:id="i-eb51a574ba94f275-0">
              Nu, snart tio år senare, börjar visionen, drömmen, att bli verklighet.
              Jag är naturligtvis oerhört glad över det och den väg som utvecklingen
              har tagit. Men framför allt är jag ärligt talat förvånad. Jag
              är förvånad över att det har gått så snabbt. Det kunde inte ens
              jag drömma om då, 1994, när Sverige bestämde sig för att gå med
              i EU.
            </seg>
            <seg xml:id="i-ba7473b4ff9e8a29-0">
              Avslutningsvis vill jag peka på att den 1 maj 2004 inte är dagen
              då vi går i mål. Den 1 maj 2004 är dagen då vi på allvar startar
              arbetet. Det är stora arbetsuppgifter som väntar, och det kommer
              att bli tufft och många gånger säkert också svårt. Men det är
              ett mycket viktigt arbete, och vi ska ta oss an det arbetet gemensamt
              arbetet med att bygga ett fritt och demokratiskt välfärdens Europa
              som också tar internationellt ansvar.
            </seg>
          </u>
          <note xml:id="i-e90ac7e2d599f502-0">
            Med detta vill jag yrka bifall till förslaget i utrikesutskottets
            betänkande nr 4 om Europeiska unionens utvidgning.
          </note>
          <note type="speaker" xml:id="i-a56e61395ee7f1a6-0">
            Anf. 13 CARL B HAMILTON (fp):
          </note>
          <u who="carl_b_hamilton_f03c03" next="cont" xml:id="i-d39fafd487186eec-0">
            <seg xml:id="i-8adce164d346d0f0-0">
              Herr talman! Som Urban Ahlin inledde med att säga med en kanske
              lite sliten klyscha är det ett historiskt tillfälle i dag, när
              riksdagen ska ratificera de nya medlemsländernas anslutning till
              Europeiska unionen.
            </seg>
            <seg xml:id="i-1e178e6d55324ea3-0">
              Vi brukar använda termen östutvidgning, men en riktigare beteckning
              är att säga att det handlar om Centraleuropa och de baltiska staterna.
              EU:s utvidgning österut är en rent geografisk bestämning. Europeiska
              folk har dessa länder alltid varit fyllda med. Det är inget som
              de nu blir genom utvidgningen.
            </seg>
            <seg xml:id="i-5d71152797ff96fe-0">
              Det finns kanske en etnocentrisk omedvetenhet i vår användning
              av ordet östutvidgning. I stället bör man tala om återvändande
              till Europa efter att dessa länder har varit plågade av invasion
              från kommunismen i öst. Det var inte vi i Västeuropa som befriade
              de nya EU-länderna. Det var de själva, USA och Sovjetunionens
              och kommunismens inre sönderfall i kombination som åstadkom befrielsen.
              Det var inte minst modiga människor i Polen och Ungern som fick
              chansen och som hade modet att ta den som störtade sina diktaturer
              och deras kommunistiska kreatur. Deras mod fick spridningseffekter
              till förtryckta människor i övriga kommunistiska diktaturer.
            </seg>
            <seg xml:id="i-cedbf214d50acc15-0">
              I fråga om identitet och självbild är människor i de nya EU-länderna
              ofta mer europeiska än vi är i Sverige. I alla länder har man
              under 2003 haft folkomröstningar som bekräftat viljan att återvända
              till Europa i form av EU. De mest positiva har varit män, högutbildade
              och unga människor. EU-medlemskapet uppfattas ofta som en moderniserande
              kraft men också som ett snabbspår till konsumtionssamhället.
            </seg>
            <seg xml:id="i-97952562c602ef42-0">
              EU:s uppgift, långt före medlemskapet, har varit att befästa
              demokratin i dessa länder. EU har i bästa fall setts som en garant
              för obevekliga krav på ett oberoende rättsväsen, marknadsekonomi
              med fungerande konkurrens och finansiell och makroekonomisk stabilitet.
              Bland centraleuropeiska intellektuella, och kanske främst där,
              har EU setts som ett instrument för en civiliserande mission.
              Detta sades av en framstående polsk sociolog. Det är kanske lätt
              för en svensk att le åt sådana uttryck och tycka att de är lite
              överspända. Men det är faktiskt inte så många år sedan som det
              varken fanns marknadsekonomi eller valda parlament i dessa länder,
              för att inte tala om fria medier och fria universitet, det vill
              säga sådant som vi associerar med begreppet civilisation. Kommunism
              är oförenligt med ett civiliserat samhälle i vår tid.
            </seg>
            <seg xml:id="i-b276b823fd1bdc59-0">
              Kan då gamla EU leva upp till en civiliserande mission? Efter
              helgens haveri i Bryssel med arbetet på en ny konstitution kan
              man tvivla liksom efter Irakkrigets splittring och stabilitetspaktens
              sönderfall. Det går förvisso att misslyckas. Det finns oändligt
              många sätt att misslyckas på, och det finns ganska få sätt att
              lyckas på.
            </seg>
            <seg xml:id="i-1a51c27ca5c450c9-0">
              Redan under mellankrigstiden var tanken att stabilitets- och
              minoritetsfrågor i Centraleuropa skulle lösas med hjälp utifrån.
              Både Nationernas förbund och Frankrike misslyckades. Än i dag
              i det historiska medvetandet är misstron mot Frankrikes avsikter
              och förmåga djupt rotad i länder som Polen och Ungern. I motsvarande
              mån är dagens tilltro till USA och ett Natoförsvar större och
              misstron närmast monumental mot Frankrikes ambitioner att skapa
              ett med Nato konkurrerande EU-försvar. Det finns inga förutsättningar
              för ett EU-försvar som inkluderar de nya medlemsländerna. Tack
              och lov, kan jag säga som är folkpartist och vill ha ett Natoförsvar.
            </seg>
            <seg xml:id="i-42bde34006f1b791-0">
              Med de nya EU-ländernas fasta Natoanknytning blir den svenska
              riksdagsmajoritetens Natonoja och föråldrade säkerhetspolitik
              oerhört tydlig.
            </seg>
            <seg xml:id="i-94cc3674138f0e9b-0">
              Sluta hymla om vår alliansfrihet, Persson. Det sade Yrsa Stenius
              i Aftonbladet i går. Hon kunde ha tillagt: Sluta hymla om alliansfriheten,
              Fredrik Reinfeldt. Så är det uppenbarligen. Socialdemokraterna
              och Moderaterna är åter överens i försvaret av alliansfriheten
              och den rådande doktrinen om alliansfrihet, i alla fall om man
              lyssnar på vad som sägs i EU-nämnden och i TV.
            </seg>
            <seg xml:id="i-d6d9f3286bc63fbf-0">
              Det är för Socialdemokraterna och alla partier utom Folkpartiet
              uppenbarligen viktigare att försvara alliansfriheten än att försvara
              Sverige. Hellre ett ineffektivt men alliansfritt försvar än ett
              effektivt försvar ihop med Natoländer. Det här är ju schizofrent
              därför att Sverige aldrig har samarbetat så nära med Nato som
              i dag.
            </seg>
            <seg xml:id="i-6706a7e4dfbade86-0">
              Nåväl, i fråga om frihandel och ekonomisk integration är läget
              betydligt enklare. Pengar, priser, marknadsinträde och handel
              snarare än solidaritet, rättvisa och fred har dessvärre varit
              den svenska Europapolitikens främsta drivkraft under efterkrigstiden.
              Frihandel med industrivaror kom tidigt på 1990-talet. Nu kommer
              jordbruksprodukter.
            </seg>
            <seg xml:id="i-35e0e8275b12ada1-0">
              Migrationen från de nya länderna har tagits upp här av några.
              Det uppfattas på sina håll som ett hot. Och några länder i EU
              kommer att ha övergångsregler. Göran Persson hotar med övergångsregler
              och diskriminerande F-skattsedlar i stället för att genomföra
              icke-diskriminerande regeländringar på hemmaplan. Det har tagits
              upp här tidigare, och Lars Leijonborg har skrivit en interpellation
              om detta.
            </seg>
            <seg xml:id="i-3dcf31bd18903716-0">
              Herr talman! Hur många är det som kommer? Blir det en massinvandring
              från öst? Det har gjorts studier om detta. I en studie som jag
              har tittat på och som förefaller att vara av god kvalitet pekar
              man på att ungefär 80 % av alla migranter antagligen kommer till
              Österrike och Tyskland. I prognosen, som har gjorts av några ekonomer
              på kontinenten, kommer man fram till att det blir en ganska måttlig
              inflyttning. Under 30 år efter det att man har infört fri rörlighet
              blir det kanske knappt fyra miljoner människor och maximalt drygt
              300 000 per år under de år då det kommer flest människor, då inflyttningen
              från öst till väst är som störst.
            </seg>
            <seg xml:id="i-8df24b42f2ffdd54-0">
              Jag har gjort några egna kompletterande beräkningar utifrån den
              grundmodell som de kontinentala ekonomerna har gjort. Om man gör
              några försiktiga antaganden kommer man fram till att det för Sveriges
              del rör sig om maximalt 4 000 personer per år under de år som
              det kommer som mest människor. 4 000 som kommer till Sverige,
              är det mycket eller lite? Som en jämförelse kan jag nämna att
              år 2002 fick ungefär 11 000 personer temporära arbetstillstånd
              och drygt 7 000 personer asyl i Sverige. Det handlar alltså om
              betydligt lägre tal än båda dessa tal.
            </seg>
            <seg xml:id="i-9c189d1551f6a162-0">
              Kommer EU att brytas upp i en ekonomisk inflexibel integration
              på grund av de nya länderna därför att de skulle vara så annorlunda
              ekonomiskt eller därför att deras BNP per person är så mycket
              lägre? Det kan man ju tro eftersom EU redan har en förtrupp i
              form av eurogruppen. Kommer det fler förtrupper eller regionala
              uppdelningar inom EU på det ekonomiska området? Jag tror faktiskt
              inte det. Jag tror inte på flexibel integration på det ekonomiska
              området om man inte med det menar en successiv infasning, till
              exempel i euron under låt oss säga femtio år, men inte långsiktigt
              beträffande handel, investeringar och arbetskraft. Ekonomiskt
              samarbete är lönsamt. Ekonomisk uppdelning i olika hänseenden
              är olönsamt. Det är en mycket grundläggande drivkraft till att
              det inte kommer att delas upp genom flexibel integration på det
              ekonomiska området. Däremot tror jag att det mycket väl kan ske
              på miljöområdet. Man kan vilja acceptera strängare miljökrav i
              de gamla och rikare länderna eller mer tätbefolkade regioner med
              hänvisning till subsidiariteten.
            </seg>
            <seg xml:id="i-19ae79add42f34fb-0">
              Herr talman! Låt mig avsluta med ett kort citat som är ungefär
              50 år gammalt men som jag tycker passar en dag som den här och
              som fortfarande väl beskriver EU-samarbetets idé och som de nya
              länderna naturligtvis redan har tagit del av. Texten är av Robert
              Schuman, en fransk politiker och en av Europaintegrationens grundare.
              Han skrev följande:
            </seg>
            <seg xml:id="i-373e5b437fc98e42-0">
              Europa byggs inte på en dag, eller efter någon överordnad modell.
              Europa kommer att byggas genom praktiska resultat, som kan skapa
              känslan av en gemensam uppgift.
            </seg>
            <seg xml:id="i-38428b1027bb344d-0">
              Vårt beslut i dag är ytterligare en sten i bygget av Europa,
              och kanske kan vi med dagens byggsten också skapa en starkare
              känsla av en gemensam uppgift. Låt oss hoppas det, för det är
              viktigare i dag än det har varit på mycket länge.
            </seg>
          </u>
          <note xml:id="i-88e87b6fad3d179e-0">
            Jag yrkar bifall till förslaget om anslutningsfördraget.
          </note>
          <note xml:id="i-879cd455468a59e7-0">
            Anf. 14 GUNILLA CARLSSON i Tyresö (m) replik:
          </note>
          <u who="carl_b_hamilton_f03c03" prev="cont" xml:id="i-333e8a37bca515d0-0">
            <seg xml:id="i-f340e9f9ef12d20d-0">
              Herr talman! Det verkar vara populärt att diskutera olika moderata
              ställningstaganden i dag. Det tycker jag är roligt, därför att
              om det är något parti som har drivit Europafrågorna och kämpat
              för att fler ska vara med i Europeiska unionen efter det att vi
              i Sverige själva kom med så är det vi moderater som har stått
              i spetsen för det hårda arbetet.
            </seg>
            <seg xml:id="i-0804e672e7432cb8-0">
              Men här kom diskussionen om den svenska säkerhetspolitiken upp.
              Det kanske är naturligt att vi, när vi diskuterar EU:s framtid
              och den enorma möjlighet som ges med tio nya medlemsstater, också
              diskuterar hur EU kommer att se ut framöver.
            </seg>
            <seg xml:id="i-39a4ae7e8b8b37e8-0">
              Då vill jag från denna talarstol bara klarlägga att Moderaterna
              avser att fortsätta att ta ansvar för den säkerhetspolitiska doktrin
              som vi har arbetat fram tillsammans med flera andra partier i
              den svenska riksdagen och som bygger på att säkerhet skapar vi
              i samverkan med andra. Det är ju det som den europeiska unionen
              också just nu håller på med. Vi har ingen ny allians av militärt
              slag som vi går in i. Vi är redan medlemmar av den europeiska
              unionen, och den europeiska unionen använder nu hela sin förmåga
              till fredsarbete, till kris- och konflikthantering, genom att
              spela på mycket mer än bara militära strukturer. Det är en fråga
              om den svenska alliansfriheten, och den tycker jag att vi ska
              ta. Den debatten är väldigt viktig.
            </seg>
            <seg xml:id="i-f82a758d7899562f-0">
              Jag tror att mycket av det som EU i dag bygger upp handlar om
              att väldigt många länder är medlemmar i Nato. Jag tycker att det
              skulle vara en fördel om också Sverige var det. Men gör inte EU:s
              nya fredskapacitet till enbart en Natofråga, för då försummar
              vi hela den breda diskussion som vi måste ha!
            </seg>
            <seg xml:id="i-d31e3337b307534b-0">
              I dag tycker jag att det är oerhört viktigt att säga att nu bekräftar
              vi att det är en för alla, alla för en. Det är så vi bygger den
              europeiska unionen. Nu blir vi fler. Då blir också unionen bättre.
            </seg>
          </u>
          <note type="speaker" xml:id="i-ec57735794f9c069-0">
            Anf. 15 CARL B HAMILTON (fp) replik:
          </note>
          <u who="carl_b_hamilton_f03c03" next="cont" xml:id="i-d39fafd487186eec-1">
            <seg xml:id="i-e28723a12a9f251d-0">
              Herr talman! Jag lyssnade väldigt noga på vad Gunilla Carlsson
              sade. Men jag tycker att det finns en grundläggande oklarhet i
              Moderaternas hållning just nu. Jag hoppas att det frågetecknet
              rätas ut.
            </seg>
            <seg xml:id="i-feac1b8babf7ab33-0">
              För några år sedan diskuterades den nya säkerhetspolitiska doktrinen.
              Folkpartiet fick lämna de förhandlingarna därför att både Folkpartiet
              och de deltagande partierna på andra sidan var överens om att
              Folkpartiet, eftersom Folkpartiet strävade efter ett omedelbart
              svenskt Natomedlemskap, inte kunde delta i det här doktrinarbetet.
            </seg>
            <seg xml:id="i-55a68b1b8674430c-0">
              Då måste logiken vara att Moderaterna fortfarande står fast vid
              alliansfriheten som doktrin. Det är vad jag förstår. Men jag förstår
              inte att ni samtidigt på er stämma fattar beslut om att gå med
              i Nato. Det finns en grundläggande motsägelse här. Man kan liksom
              inte vara gravid till 50 %, Gunilla Carlsson! Det är ju den hållningen
              ni har. Det går inte!
            </seg>
          </u>
          <note xml:id="i-0f9ed9731add6e0c-0">
            Anf. 16 GUNILLA CARLSSON i Tyresö (m) replik:
          </note>
          <u who="carl_b_hamilton_f03c03" prev="cont" xml:id="i-333e8a37bca515d0-1">
            <seg xml:id="i-5d6e01bda563f656-0">
              Herr talman! Sverige är till 100 % militärt alliansfritt. Till
              100 % är vi med i den europeiska unionen, förutom att vi har gjort
              misstaget att ställa oss utanför euron. Men Sverige är med i den
              europeiska unionen. Det är där som vi nu tillsammans bygger säkerhetsstrukturer
              utifrån ett mycket bredare spektrum än det som Carl B Hamilton
              hela tiden tjatar om, det vill säga ett Natomedlemskap.
            </seg>
            <seg xml:id="i-fe61c9cf9810daa9-0">
              Det är väl ingen hemlighet att Moderaterna tror att det på sikt
              är bättre för vår egen säkerhet att vi tillhör Natoalliansen,
              som med sin förmåga att bygga både säkerhetsstrukturer och militär
              kraft är en tillgång. Jag är helt övertygad om att denna förändring
              i den svenska alliansfriheten ska diskuteras separat och med så
              bred enighet som möjligt i denna kammare och också i vårt land.
              Jag är nämligen helt övertygad om att det när människor tittar
              på det nya Nato, på vad Nato åstadkommer, inte längre handlar
              om krig och kanoner, utan det handlar om säkerhetspolitik i en
              väldigt bred kontext. Gör inte denna debatt en otjänst genom att
              blanda in den i EU-samarbetet just nu!
            </seg>
          </u>
          <note type="speaker" xml:id="i-58f4bfce8dd4aa1d-0">
            Anf. 17 CARL B HAMILTON (fp) replik:
          </note>
          <u who="carl_b_hamilton_f03c03" next="cont" xml:id="i-d39fafd487186eec-2">
            <seg xml:id="i-43426c578cdc847c-0">
              Herr talman! Jag fattar inte vad Gunilla Carlsson säger. Jag
              fattar inte om ni faktiskt vill gå med i Nato eller inte gå med
              i Nato. Det är helt oklart.
            </seg>
            <seg xml:id="i-dcebc997eceed087-0">
              Jag kan bara citera Yrsa Stenius i går i Aftonbladet: Sluta hymla
              om vår alliansfrihet, Persson! Och här måste jag ju lägga till
              Fredrik Reinfeldt. Det är så tydligt och klart om man säger så
              här: Vi kan inte delta i alliansfriheten därför att vi vill gå
              med i Nato.
            </seg>
            <seg xml:id="i-2db287e4d895490d-0">
              Varför kan ni inte säga det rakt ut? Ni säger att detta beslut
              måste fattas i enighet. Ja, men det är ju samma sak som att säga:
              Vi ger Socialdemokraterna vetorätt i dessa frågor.
            </seg>
            <seg xml:id="i-a8a163df01e01a71-0">
              Vi i Folkpartiet är inte beredda att ge Socialdemokraterna vetorätt.
              Vi vill driva opinion för en annan säkerhetspolitik en säkerhetspolitik
              som bygger på samarbete med andra demokratiska länder i Europa.
            </seg>
            <seg xml:id="i-c4fdfff1038c0ecb-0">
              Våra grannar Danmark och Norge och de andra europeiska demokratierna
              är med i Nato. Detta är eftersträvansvärt. Det är viktigt för
              Sverige att få fullvärdigt inflytande, som överbefälhavaren påpekar
              i Dagens Nyheter i dag.
            </seg>
            <seg xml:id="i-9c76bc1d7f78850f-0">
              Ni moderater säger att ni ska följa Finlands agerande. Den här
              följa-John-principen är djupt ovärdig. Man kan inte ha den i säkerhetspolitiken.
              Man kan inte säga att vi fattar beslut om vår säkerhetspolitik
              sedan de i Finland har fattat beslut om detta. Följ Folkpartiet
              i Sverige, inte Svenska folkpartiet i Finland! Följ Sveriges ÖB,
              inte Finlands ÖB! Det är mitt råd till Moderata samlingspartiet.
            </seg>
            <seg xml:id="i-4577f07bce69c467-0">
              Man kan inte ha det så det är principvidrigt att Sveriges säkerhetspolitik
              bestäms av göranden och låtanden i ett annat land. Vi ska ta de
              viktiga besluten utifrån våra meriter, våra förutsättningar och
              behov.
            </seg>
          </u>
          <note xml:id="i-7287a5e18f001bda-0">
            Anf. 18 GUNILLA CARLSSON i Tyresö (m) replik:
          </note>
          <u who="carl_b_hamilton_f03c03" prev="cont" xml:id="i-333e8a37bca515d0-2">
            <seg xml:id="i-d16f9e5c120fc41b-0">
              Herr talman! För ordningens skull: Jag sade att Moderaterna eftersträvar
              och tror att det vore bra om Sverige gick med i Nato. Det är vår
              politik, och har väldigt länge varit det. Men det är inte Moderaterna
              som bestämmer om Sverige ska gå med i Nato. Det är inte heller
              Folkpartiet som bestämmer om Sverige ska gå med i Nato, utan det
              görs i denna kammare. Jag tänker arbeta för detta på sikt. Men
              nu diskuterar vi Europeiska unionens framtid. Där bygger vi fred
              och frihet tillsammans med andra, och det är bra. Den frågan diskuterar
              vi här i dag. Kring detta finns det en mycket bred enighet, och
              det är jag glad för.
            </seg>
          </u>
          <note type="speaker" xml:id="i-903b7b146316e568-0">
            Anf. 19 KAJ NORDQUIST (s):
          </note>
          <u who="unknown" xml:id="i-c8defcee34c0be8b-0">
            <seg xml:id="i-99b4d6c0c7ca48ce-0">
              Herr talman och ärade kolleger! Också jag är fylld av den historiska
              betydelsen av den här debatten. Den har också en relief i den
              diskussion som var i helgen och där unionen i det här läget inte
              nådde ända fram. Men vi får hoppas på att få återkomma till det.
            </seg>
            <seg xml:id="i-91a941e48b90d007-0">
              Utgångspunkten i utrikespolitik tycker jag alltid ska vara att
              världen alltid kan bli mycket bättre än den just nu är.
            </seg>
            <seg xml:id="i-d629e549f969b757-0">
              Sverige ska, tycker jag, genom sitt deltagande i EU vara med
              och ta ansvar för den utveckling som är möjlig. Vi ska inte, herr
              talman, glömma att det fortfarande finns mycket allvarliga hot
              i världen mot utvecklingen.
            </seg>
            <seg xml:id="i-b1a8f04a0b6c1cf1-0">
              Det finns en mycket betydande fattigdom. Det finns en internationell
              terrorism som faktiskt spelar roll. Det finns en militarism. Det
              finns en upprustning i världen. Det finns många konflikter som
              kan leda till svåra konvulsioner. Det finns etniska och religiösa
              motsättningar som faktiskt spelar roll. Det finns dåliga, inkompetenta
              och korrupta regeringar. Det finns miljökatastrofer. Det finns
              farsoter och smittsamma sjukdomar. Ja, det finns alla möjliga
              sorters katastrofer.
            </seg>
            <seg xml:id="i-03ee2d95e23dad77-0">
              Problemet med många av de saker som jag rabblat upp är att de
              kan sprida sig från land till land. Det är inte så att de är inskränkta
              till bara ett område. Man kan inte bara säga att i och med att
              vi har skapat en union försvinner de.
            </seg>
            <seg xml:id="i-f0e32faf4bd9c23a-0">
              Många av dessa konflikter, problem, hotar att leda till att människor
              tappar framtidstron. Det är en grund för extremism och terrorism.
              Detta får vi aldrig glömma. De här hoten finns hela tiden. Det
              gäller att hitta metoder för att gå emot sådana här problem. De
              är inte isolerade till enstaka länder.
            </seg>
            <seg xml:id="i-2a46da98fc18754f-0">
              Vi måste alltid slåss för demokrati, frihet och fred. EU är faktiskt
              det bästa instrument som vi nu har. Vi ska inte glömma bort att
              det finns en mycket allvarlig relief till detta.
            </seg>
            <seg xml:id="i-d8c7d3fa6e105e82-0">
              De metoder som vi tillämpar inom EU är att vi förhandlar, talar
              och samtalar med varandra. Vi går inte till konflikt. Detta har
              vid det här laget fungerat i drygt 50 år inom EU-området. Förhoppningsvis
              fungerar det även fortsatt.
            </seg>
            <seg xml:id="i-317c2b9035a75032-0">
              Jag tycker att det är viktigt med svenska värderingar. Vi ska
              slåss för dem i de här sammanhangen. Jag tycker att det är viktigt
              med en generell välfärdspolitik. Jag tycker att det är viktigt
              med sociala och fackliga rättigheter. Det är oerhört viktigt att
              vi arbetar mot olika former av diskriminering, diskriminering
              utifrån kön, ras, religion, sexuell läggning och funktionshinder.
              Jag vill att vi arbetar för arbete åt alla. Jag vill att vi arbetar
              för fungerande välfärdsinstitutioner. Jag vill att vi arbetar
              för jämställdhet. Jag vill att vi arbetar för en hållbar utveckling.
              Alla de här värderingarna bör vi slåss för. EU är det instrument
              som vi kan slåss med.
            </seg>
            <seg xml:id="i-f744bb465c0551eb-0">
              I dag står vi inför ett stort beslut om att vi ska ratificera
              anslutningen av tio nya medlemmar i EU, vilket innebär att familjen
              så att säga nu kommer att omfatta 450 miljoner människor. Det
              är en helt fantastisk utveckling. Jag är precis som många andra
              talare i debatten uppväxt under det kalla kriget. Det fanns ingen
              människa som jag minns som på någon realistisk grund i mitten
              av 80-talet kunde säga att Europa skulle se ut så som det gör
              nu. Det skulle ha framstått som helt verklighetsfrämmande. Jag
              tycker att en av de slutsatser som man bör dra av att Berlinmuren
              föll är att vi ingenting vet om framtiden. Det kan gå bra, det
              kan gå dåligt, men vi vet inte. Vad vi vet är att vi tar de beslut
              som vi kan, och i dag kan vi påverka att tio nya stater ska få
              komma med i EU. Vi kan påverka att en stor del av den uppdelning
              av Europa i öst och väst som har varit förhärskande sedan andra
              världskriget nu försvinner, det vill säga att konsekvenserna av
              andra världskriget försvinner.
            </seg>
            <seg xml:id="i-431e9761a9347717-0">
              Vi kan se framför oss förhoppningsvis en kraftfull ekonomisk
              tillväxt inom dessa 25 stater eftersom den inre marknaden nästa
              år öppnar sig för allihop. Vi kan positivt se fram emot ett arbete
              i ett större ekonomiskt område, som inte bara omfattar de 25 staterna
              utan som också omfattar de stater i Västeuropa som inte finns
              med, som kommer att innefatta kandidatländerna Bulgarien, Rumänien,
              Turkiet, som kommer att omfatta Moldavien, Ukraina, Vitryssland
              och som kommer att omfatta länderna i västra Balkan.
            </seg>
            <seg xml:id="i-615284e8428c0da4-0">
              Vi kan också i riktningen framåt se hur EU kommer att aktivt
              arbeta för ett frihandelsområde runt Medelhavet. Vi kommer att
              kunna se framåt hur vi utvecklar en politisk dialog med Centralasien.
              Vi kommer att kunna se hur vi på olika sätt utvecklar våra relationer
              till Ryssland. Allt detta är väldigt bra, och det är det här som
              vi ska sträva efter, bort från den uppdelning och det slutna Europa
              som fanns förr, in i ett Europa som kan spela en positiv roll,
              vara en stark internationell aktör och stå för positiva värden.
            </seg>
            <seg xml:id="i-21bdc4dddcbcc3dc-0">
              Vi kan knappast förvänta oss att den internationella aktören
              kommer att vara stark om den präglas av inre konvulsioner. Det
              är det vi ska försöka arbeta emot. Vi ska arbeta med kompromisser,
              med förhandlingar och med samtal.
            </seg>
            <seg xml:id="i-a777eba1dff54a7a-0">
              Låt den nya gräns som nu skapas inte bli en gräns mot framtiden,
              låt den inte bli en gräns mellan människors kontakter, mellan
              kulturellt utbyte och handelsutbyte. Men låt den gärna bli en
              gräns mot smuggling, mot människohandel, mot internationell brottslighet.
              Låt oss utvidga den gränsen så att större delar av världen slipper
              sådana farsoter.
            </seg>
            <seg xml:id="i-23c09bb3bf08fb94-0">
              Avslutningsvis, herr talman, skulle jag vilja säga att jag tycker
              att det är bra att Sverige finns i den europeiska båten. Vi ska
              inte bara delta; vi ska också slåss för att påverka kursen för
              seglatsen.
            </seg>
          </u>
          <note type="speaker" xml:id="i-e22a78913d63f2e7-0">
            Anf. 20 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-881d5bfb605303e4-0">
            <seg xml:id="i-367be1ec4600eb0d-0">
              Herr talman! Med tanke på de åhörare vi har på läktaren skulle
              jag vilja ha något längre historiskt perspektiv än att detta är
              slutet på andra världskriget. I själva verket är det slutet på
              trettioåriga kriget. Trettioåriga kriget slutade med den westfaliska
              freden, som innebar att Europa delades upp. Maktbalanstänkandet
              föddes i westfaliska freden. Det var två makter som skulle garantera
              Tysklands splittring och impotens i militärt hänseende. De två
              makterna var Sverige och Frankrike. Detta maktbalanstänkande från
              1648 levde sedan vidare under Metternich då det fick sin höjdpunkt
              och gick i graven under, kan man säga, 1989. Det återupplivades
              i Potsdam 1945.
            </seg>
            <seg xml:id="i-b0db5f5dcb025a3f-0">
              Vad jag vill säga är att Sverige var en stormakt som härjade
              inte minst i Polen under många år. Vi kanske ändå ska säga att
              vi inte försöker göra ogjort det som vi gjorde i Polen sådana
              fantasier har jag inte för mig, och en så romantisk syn på historien
              har jag inte heller. Men när vi säger att detta är ett historiskt
              ögonblick är det inte bara andra världskriget som är slut, utan
              det är slut på hela tänkandet ett Europa där olika makter balanserar
              mot varandra och där man förhoppningsvis skapar fred och stabilitet.
              Men det var falska förhoppningar genom att man balanserade mot
              varandra. Nu har vi i stället en annan modell för att skapa fred
              och stabilitet i Europa, nämligen integration, sammanbindning
              och samarbete så hårt och stabilt som möjligt och med stabila
              institutioner. Det är den stora framgången.
            </seg>
          </u>
          <note type="speaker" xml:id="i-724e5f127b9ccba7-0">
            Anf. 21 KAJ NORDQUIST (s) replik:
          </note>
          <u who="unknown" xml:id="i-c8defcee34c0be8b-1">
            <seg xml:id="i-99e3fb6f8ce5bd87-0">
              Herr talman! Eftersom detta är inte ett akademiskt seminarium
              utan en riksdagsdebatt skulle jag vilja säga att jag tycker att
              mycket av det Carl B Hamilton säger är rimligt. Jag är själv dock
              en stark anhängare av mellanstatligheten. Jag tycker att den stora
              poängen med EU till skillnad från Förenta staterna är att vi skapar
              en union där vi faktiskt behåller respekten för de olika ländernas
              traditioner, kulturer och olika språk. Om jag läste rätt mellan
              raderna i Carl B:s replik, att vi skulle gå in för en mer federal
              lösning, tror jag att vi på sikt får titta på det. Men det viktiga
              är att vi gör det med respekt för de olika traditioner och historier
              vi har. Nu tycker jag att vi ska försöka hitta ett sätt som fungerar
              i Europa så att vi inte gör om våra misstag.
            </seg>
            <seg xml:id="i-e4be2d3fc5f277b9-0">
              Jag delar absolut den ganska negativa bilden av konsekvenserna
              av trettioåriga kriget. Däremot tror jag inte att man ska underskatta
              att den politik som vi har fört har varit väldigt bra för oss.
              Då tänker jag på politiken efter Karl XII om vi ska hålla på med
              historia.
            </seg>
          </u>
          <note type="speaker" xml:id="i-033bf59e2078f605-0">
            Anf. 22 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-881d5bfb605303e4-1">
            <seg xml:id="i-73cae97d294368e4-0">
              Herr talman! Jag håller med om liknelsen med USA. Den är väldigt
              vilseledande. Man säger att man ska skapa Europas Förenta stater.
              Där är vi överens. Det är en tankefigur som innebär att man bortser
              från de stora skillnaderna mellan Europas nationalstater och folk
              i form av olika språk, kultur, politiska institutioner och maträtter
              inte oviktigt.
            </seg>
            <seg xml:id="i-203fafa01f7c0f83-0">
              Uppgiften för oss européer är mycket större än för dem som skapade
              USA, nämligen att förena och behålla olikheterna men ändå hindra
              att detta slår ut i rivalitet, konflikter och krig i sista hand.
            </seg>
            <seg xml:id="i-356bd202ef8f0877-0">
              Den metod som man använde tidigare var, som jag sade, balanstänkandet.
              EU och Europasamarbetet är ju antitesen till detta; det är det
              nya sättet. Det som är lite skrämmande just nu är att vi än en
              gång, med de öst- och centraleuropeiska ländernas inträde i Europeiska
              unionen, delvis kan se en återgång till ett balanstänkande, inte
              minst på försvarspolitikens område. Man ska fortfarande balansera
              mot varandra, och det finns en tanke om att de västeuropeiska
              länderna ska ha ett starkt inflytande över det gemensamma försvaret,
              vare sig det är inom Nato eller EU eller en osmos av de två. Jag
              tycker att vi hela tiden får bekämpa 1648 års lösning och inte
              vila på hanen.
            </seg>
          </u>
          <note xml:id="i-766a615389c645c1-0">
            Föredrogs
          </note>
          <note xml:id="i-58221a88a3e8280b-0">
            Överläggningen var härmed avslutad.
          </note>
          <note xml:id="i-2dfdb71d99799318-0">
            8 § Internationell samverkan
          </note>
          <note type="speaker" xml:id="i-27e1bca4ebdec3a0-0">
            Anf. 23 BJÖRN HAMILTON (m):
          </note>
          <u who="bjorn_hamilton_2ca4d1" xml:id="i-37b43b5f459251cb-0">
            <seg xml:id="i-ad9e7b8b75eb5a0c-0">
              Herr talman! Utrikespolitiken förändras. Utrikespolitiken inom
              Europa tangerar snart inrikespolitiken. Vi blir en del av Europa,
              och vårt närområde utvidgas snabbt. Världen utanför Europa kryper
              också närmare oss. Teknik och kommunikationer gör att vi alla
              långt utanför Sveriges gränser känner samhörighet. Vi är starkt
              beroende av varandra. Händelser på andra sidan världshaven kan
              snabbt påverka vår egen hushållsbudget. Men detta innebär också
              att Sverige måste vara närvarande. Var och hur vi är representerade
              i andra länder påverkar hur vi i vår tur ska kunna påverka och
              ta intryck av den globala utvecklingen.
            </seg>
            <seg xml:id="i-8a4f7c16edac6734-0">
              Herr talman! Jag anser att anslaget till utrikesförvaltningen
              ska flyttas till detta utgiftsområde. Vi moderater skrev i vår
              budgetmotion att för att man ska kunna agera kraftfullt och framgångsrikt
              inom ramen för EU fordras en hög kompetens inom utrikesförvaltningen
              och svensk diplomatisk närvaro i princip i hela Europa och Medelhavsområdet.
            </seg>
            <seg xml:id="i-5f3fa82382db333a-0">
              Den mycket snabba globaliseringen fordrar dessutom ökad svensk
              diplomatisk närvaro i de utomeuropeiska industriländerna. Även
              i de nya dynamiska ekonomierna i Asien och Latinamerika och förhoppningsvis
              snart i södra Afrika ställs stora krav på kontaktytor och kompetens.
              Vi vill därför förstärka anslaget till utrikesförvaltningen. Det
              är viktigt att ambassaderna har medel för att främja svenskt näringsliv
              utomlands och att utlandsmyndigheternas visumhantering fungerar
              tillfredsställande. För att undvika att riksdagens kontrollmakt
              undermineras och att pengarna fördelas internt i Regeringskansliet
              vill jag att detta anslag återförs till utgiftsområde 5.
            </seg>
            <seg xml:id="i-4c1655ce03a4f21a-0">
              Vi har nyligen haft en folkomröstning om euron. Det har tydligt
              framkommit att kunskapen om Europeiska unionen och över huvud
              taget om Europafrågor är mycket låg i landet. Inställningen till
              EU och gemensamma frågor inom unionen grundas på den ofta felaktiga
              föreställningen om att EU enbart är en centralstyrd byråkrati
              utan större möjlighet till inflytande för mig som enskild person.
              Förståelsen för det viktiga arbetet i Bryssel är tyvärr inte så
              stor.
            </seg>
            <seg xml:id="i-2bf4a52120eb3ac9-0">
              Herr talman! Denna inställning måste förändras. Ska vi bli en
              fullvärdig medlem i Europagemenskapen kräver det en större kunskap
              och ett bredare engagemang i Europafrågor hos alla svenskar. Det
              är viktigt att gjorda erfarenheter inom ramen för bland annat
              det parlamentariskt sammansatta EU 2004 tillvaratas i det fortsatta
              arbetet för att öka förståelsen och engagemanget i Europafrågor.
              Kunskapen om EU måste fördjupas bland annat hos unga människor.
              Informationen i våra skolor måste bli effektivare. Europafrågor
              måste göras intressantare och bli en naturlig del av vår vardag.
            </seg>
            <seg xml:id="i-ee2ea0169a4ca295-0">
              Vi moderater vill också bredda det nordiska samarbetet och förbereda
              för de baltiska länderna Estlands, Lettlands och Litauens medlemskap
              i Nordiska ministerrådet och andra former för det nordiska samarbetet.
              Därför ökar vi anslaget under punkterna 5:1 Bidrag till vissa
              internationella organisationer och 5:3 Nordiskt samarbete .
            </seg>
            <seg xml:id="i-c30706c8ce64b135-0">
              Enligt regeringens proposition är Utrikespolitiska Institutets
              uppgift bland annat att främja intresset för internationella frågor
              och öka kunskapen genom forskning och information till allmänheten.
              Utrikespolitiska Institutet spelar således en viktigt roll för
              att öka kunskapen och främja intresset för utrikespolitiska frågor.
              Det bidrar också till en öppen debatt i dessa frågor. Vi anser
              att forskningen vid Utrikespolitiska Institutet är en prioriterad
              verksamhet och vill därför att man ytterligare höjer ambitionsnivån.
              Därför anslår vi 1 miljon kronor mer än regeringen till denna
              verksamhet.
            </seg>
            <seg xml:id="i-b54fc5510fb6ceb8-0">
              Herr talman! Konflikter i världen bidrar i allra högsta grad
              till fattigdomen. Se på Afrika där konflikthärdarna är många och
              fattigdomen utbredd! En förutsättning för att vi ska kunna leva
              under godtagbara levnadsförhållanden i hela världen är att konflikterna
              undanröjs och att vi har ett synsätt så att inte nya konflikter
              uppstår. Därför anser jag att konfliktlösning är en viktig del
              i vårt biståndsarbete. Vi moderater redovisar således anslaget
              till konflikthantering under biståndsbudgeten.
            </seg>
          </u>
          <note type="speaker" xml:id="i-c2ba141846d12a59-0">
            Anf. 24 CARL B HAMILTON (fp):
          </note>
          <u who="carl_b_hamilton_f03c03" xml:id="i-881d5bfb605303e4-2">
            <seg xml:id="i-73cccd47d5915803-0">
              Herr talman! Jag ska vara ganska kortfattad. Jag vill bara motivera
              vårt särskilda yttrande som gäller Utrikespolitiska Institutet.
            </seg>
            <seg xml:id="i-12a3d882509f0502-0">
              Institutet inrättades under andra världskriget för att bedriva
              både folkbildning och forskning om utrikespolitik. Institutet
              hamnade i en akut ekonomisk kris under 1990-talet. Man arbetade
              sig igenom den krisen, genomförde en ekonomisk sanering och kommer
              att flytta till nya lokaler. Man är nu samlokaliserad med SIPRI
              och Försvarshögskolan.
            </seg>
            <seg xml:id="i-1875987ab774c994-0">
              Detta har varit mycket smärtsamma åtgärder. Man har också arbetat
              mycket hårt för att få ytterligare extern finansiering, bland
              annat genom Riksbankens jubileumsfond.
            </seg>
            <seg xml:id="i-67f5c7971c07bfc7-0">
              När institutet nu äntligen har börjat att komma på fötter utdelar
              regeringen ett dråpslag mot det genom att helt oväntat dra ned
              på anslaget. Därmed sätts hela institutets nuvarande funktion
              och ledning i en väldigt svår situation.
            </seg>
            <seg xml:id="i-d2c893c649e659bd-0">
              Incitamentsstrukturen är ju fullständigt pervers. Institutets
              ledning och styrelse har gjort allt det som statsmakterna har
              efterfrågat, nämligen omorganisation, ekonomisk sanering och flyttning
              till billigare lokaler. Och när man har gjort det, ja, då får
              man på pälsen. Då får man stryk av regeringen. Vi i Folkpartiet
              tycker att detta är upprörande. Jag kan bara instämma med min
              värderade släkting som tidigare talade här om samma sak.
            </seg>
            <seg xml:id="i-fb898c6b56b21194-0">
              Det är därför som vi hade velat se 1 miljon kronor i större anslag.
              Det skulle innebära att anslaget hade varit oförändrat, till skillnad
              från vad som nu föreslås i regeringens budget.
            </seg>
          </u>
          <note type="speaker" xml:id="i-cb7f013d8b62ff1f-0">
            Anf. 25 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-301be0e68fe2a9c5-1">
            <seg xml:id="i-3fd51742fff13411-0">
              Herr talman! Jag vill börja med att yrka bifall till Kristdemokraternas
              reservation om ett svenskt fredscentrum.
            </seg>
            <seg xml:id="i-b125a22e700eeccc-0">
              Kristdemokraterna anser att det finns ett behov av att Sveriges
              internationella fredsarbete effektiviseras. Fredsarbete är mycket
              krävande och det består bland annat av
            </seg>
            <seg xml:id="i-0621da8a3d72518a-0">
              Detta ska ske från olika utgångspunkter. Krishärden har oftast
              många ingredienser av mänskliga problem, problem som sällan låter
              sig delas upp i civila, militära eller biståndsrelaterade behov.
            </seg>
            <seg xml:id="i-a001b7b8e3c4ad1b-0">
              Vår bedömning är att man bör möta en sådan komplexitet på marken,
              på fältet, genom att inrätta ett svenskt kluster bestående av
              forskning, utveckling och utvärdering, genom att starkare knyta
              samman våra institutionella resurser till ett svenskt fredscentrum.
            </seg>
            <seg xml:id="i-8e8ad1f720bd3f9f-0">
              Herr talman! I vår reservation har vi pekat på institutionella
              resurser som Sida, Swedint, Bernadotteakademin, Utrikespolitiska
              Institutet, SIPRI med flera. Dessa skulle kunna prövas för att
              utgöra ett sådant kunskapskluster. Vårt syfte är att höja kvaliteten
              och kapaciteten i det svenska bidraget till internationellt fredsarbete.
            </seg>
            <seg xml:id="i-2dc05aba25ba1166-0">
              Herr talman! Kristdemokraterna har på utgiftsområde 5, Internationell
              samverkan, också ställt generella krav på nytänkande och strukturomvandling.
              Det har vi gjort genom att sammantaget föreslå lägre kostnadsramar
              på 35 miljoner kronor för 2004.
            </seg>
            <seg xml:id="i-9a9166bce3cbaf14-0">
              Det vi särskilt har pekat på är vissa internationella organisationer,
              nordiskt samarbete, inspektion av strategiska produkter, Utrikespolitiska
              Institutet och informationsverksamhet.
            </seg>
            <seg xml:id="i-ccdef0eed6b2e831-0">
              Man kan se att Kristdemokraternas totala krav på lägre kostnadsramar
              är endast minus 2,7 %. Egentligen är det alldeles för lite för
              att benämnas som strukturrationalisering. Men vår bedömning är
              att ett sådant krav, som vi anser att regeringen ska ställa på
              institutionerna, kan innebära både besparingar och ibland faktiskt
              ökade kostnader kanske satsningar som är tids- och ändamålsenliga.
              Därför har vi redovisat en låg nettobesparing med 2,7 %.
            </seg>
            <seg xml:id="i-4451ef9faa8b2259-0">
              Jag fick under hand frågan av utrikesutskottets ordförande om
              vi särskilt vill komma åt Utrikespolitiska Institutet. Nej, det
              är inte vår avsikt. Beloppet är inte viktigt i det här sammanhanget,
              utan det är processen för ett förändringsarbete.
            </seg>
            <seg xml:id="i-c9f1efb34733d550-0">
              Herr talman! Det som vi alltså främst vill åstadkomma är att
              bryta upp den stagnation som alltid infinner sig i den här typen
              av organisationer efter en tid. Särskilt vanligt är det i internationella
              organisationer som genom sitt multinationella ägande sällan blir
              föremål för en kvalitetsrevision. Här bör regeringen ta ett ansvar
              för såväl multinationella organisationer som våra egna organisationer
              för att uppnå en bättre internationell samverkan.
            </seg>
          </u>
          <note type="speaker" xml:id="i-a85af666ef9bf454-0">
            Anf. 26 AGNE HANSSON (c):
          </note>
          <u who="agne_hansson_5206a7" xml:id="i-16a0f8ea2236cb79-1">
            <seg xml:id="i-28452fe2b06e90cc-0">
              Herr talman! Internationell samverkan är rubriken på det här
              betänkandet. Den rubriken skulle kunna innehålla väldigt mycket.
              Den skulle kunna ge utrymme för att behandla hela den svenska
              utrikespolitiken. Den skulle kunna innehålla den tilltagande globaliseringen,
              internationaliseringen och dess fördelar och nackdelar, hur avstånden
              minskar, hur människors rörlighet ökar, hur kulturer möts och
              gemensamma värden skapas som ger mervärden. Den skulle möjligen
              också kunna innehålla samarbetet i Europa och ge utrymme för att
              diskutera haveriet med den nya EU-konstitutionen och hur vi undviker
              att den blir ett haveri för hela Europasamarbetet eller också
              vad som nu händer i Irak efter gripandet av Saddam Hussein och
              Mellanösternproblematiken. Vore jag folkpartisten Carl B Hamilton
              skulle jag säkert också kunna få in propaganda för ett svenskt
              Natomedlemskap och argumentera mot den av Carl B Hamilton så förhatliga
              svenska alliansfriheten.
            </seg>
            <seg xml:id="i-f55a6cd5fac8f695-0">
              Nu handlar det inte direkt om något av detta, möjligen indirekt.
              Utgiftsområde 5 handlar i huvudsak om anslag till olika organisationer
              som arbetar med internationella frågor i skilda sammanhang och
              inte minst fredsfrämjande organisationer.
            </seg>
            <seg xml:id="i-9df147bce83fb096-0">
              Låt mig gärna säga, herr talman, att dessa organisationer gör
              ett mycket viktigt arbete och fyller en betydelsefull funktion
              i samhället för att propagera och argumentera för en fredligare
              värld och för ett ökat internationellt samarbete, för fredsforskning
              och rörande säkerhetspolitik, nedrustning och mycket annat. Jag
              har själv erfarenhet av det. Som ordförande i UD:s nämnd som utdelar
              anslag till det fredsfrämjande arbetet kan jag konstatera och
              intyga att behoven av resurser till den här verksamheten är betydligt
              större än de anslag som finns i budgeten. Om budgeten medgav det
              skulle det finnas utrymme för betydligt större insatser. Men som
              i allt budgetarbete handlar det om prioriteringar när det inte
              finns obegränsat med pengar.
            </seg>
            <seg xml:id="i-235fa4a8c04780f7-0">
              Så har också vi i Centerpartiet fått prioritera och visa ansvarskännande
              för ett starkt och balanserat budgetförslag. Vi har i första hand
              prioriterat utvecklingssamarbetet. Det diskuterade vi ju som bekant
              i går. Vi tycker att det är viktigt att nå enprocentsmålet under
              mandatperioden. Vi satsar sammanlagt 4 miljarder kronor på samlade
              utvecklingsinsatser, inklusive ett miljöbistånd, för att nå det
              målet 2007. Det gör att vi har vissa justeringar i regeringens
              budgetförslag under utgiftsområde nr 5, som närmare framgår av
              vår motion och som finns i betänkandet på s. 13.
            </seg>
            <seg xml:id="i-278b7f4ba52661c6-0">
              I övrigt ber jag att få hänvisa till det särskilda yttrande som
              jag har bifogat betänkandet för Centerpartiets vidkommande. Eftersom
              ramarna redan är fastställda av riksdagen har jag inte möjlighet
              att framställa något yrkande. Med denna hänvisning avslutar jag
              mitt anförande.
            </seg>
          </u>
          <note type="speaker" xml:id="i-fd2e3851812e5713-0">
            Anf. 27 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-881d5bfb605303e4-3">
            <seg xml:id="i-12da69ccf7f0d390-0">
              Herr talman! Agne Hansson sade att alliansfriheten är mig förhatlig,
              men det är den inte alls. Men den är för mig ett medel, liksom
              neutralitetspolitiken var ett medel och precis som allianstillhörighet
              är ett medel.
            </seg>
            <seg xml:id="i-6b61802cffaba61d-0">
              Att vara alliansfri kan inte vara ett mål i sig. Målet måste
              ju vara att Sverige och det svenska folket ska leva i fred, demokrati
              och frihet. Då får vi se vilka medel man bör använda och vilket
              medel som i dag är det mest effektiva för att uppnå det bakomliggande
              målet att Sverige ska leva i fred, frihet och demokrati. Alliansfrihet
              är inte det nationella medlet i dag. Bortsett från att det är
              ett osolidariskt handlande, är det inte en rationell lösning för
              svensk säkerhetspolitik i dag. Det är därför som jag ogillar alliansfriheten.
            </seg>
          </u>
          <note type="speaker" xml:id="i-ae1dcb7351addeeb-0">
            Anf. 28 AGNE HANSSON (c) replik:
          </note>
          <u who="agne_hansson_5206a7" xml:id="i-16a0f8ea2236cb79-2">
            <seg xml:id="i-51d3141850b4cb62-0">
              Herr talman! Vi är överens om mycket, Carl B Hamilton och jag,
              men vi är inte överens i den här frågan. Jag ser alliansfriheten
              som ett mycket viktigt medel.
            </seg>
            <seg xml:id="i-7e651a7d68da3c27-0">
              Jag är beredd att diskutera säkerhetspolitik, alliansfrihet och
              Natomedlemskap med Carl B Hamilton. Det är en viktig och intressant
              debatt. Men Carl B Hamilton får ursäkta att jag inte tänker använda
              kammarens dyrbara tid till en lång debatt i den frågan som inte
              står på dagens föredragningslista.
            </seg>
          </u>
          <note type="speaker" xml:id="i-4cd01479df23136c-0">
            Anf. 29 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-881d5bfb605303e4-4">
            <seg xml:id="i-c4e3e6dbdfe0351a-0">
              Herr talman! Jag har respekt för det, men då kanske inte Agne
              Hansson skulle ha hoppat på mig i första omgången.
            </seg>
          </u>
          <note type="speaker" xml:id="i-15da3468c948710e-0">
            Anf. 30 URBAN AHLIN (s):
          </note>
          <u who="urban_ahlin_23f18c" xml:id="i-773d3a3eeef30e26-1">
            <seg xml:id="i-2373beaa1f9f3bfe-0">
              Herr talman! Låt mig vara väldigt kortfattad. Detta är en budget
              som är framförhandlad mellan regeringen och de samverkande partierna.
              Vi har också fått de olika oppositionspartiernas budgetförslag.
              Den som läser detta betänkande kan se att det inte är speciellt
              stora skillnader. Det är en budget som omsluter 1 250 miljoner
              kronor, och det skiljer på några miljoner hit eller dit.
            </seg>
            <seg xml:id="i-35bf8a62ae125167-0">
              Jag skulle dock vilja göra några få kommentarer. Den ena gäller
              Utrikespolitiska Institutet. Jag tycker inte riktigt att den historiebeskrivning
              som Carl B Hamilton gör vad gäller de olika bidragen till Utrikespolitiska
              Institutet stämmer. Den socialdemokratiska gruppen tog sig tid
              att tala med Utrikespolitiska Institutet men också med regeringen
              om hur man hade skött den här förändringen. Jag vill nog säga
              att inget klander ska falla på regeringen. Man har varit mycket
              tydlig med hur bidraget skulle utformas och med vilka krav det
              fanns på Utrikespolitiska Institutet.
            </seg>
            <seg xml:id="i-e77a7928d9539ee9-0">
              Dessutom finns det väl skäl att titta på de övriga oppositionspartiernas
              budgetförslag när det gäller Utrikespolitiska institutet. Då ser
              man att de faktiskt föreslår ännu mindre pengar än regeringen
              gör.
            </seg>
            <seg xml:id="i-1e6b54792ebfe7c5-0">
              Jag ogillar när man använder ord som dråpslag. Jag tror faktiskt
              att vi ska vara lite varsamma med de svenska orden. Jag tror att
              det finns bättre tillfällen att använda ordet dråpslag i politiken
              än när det handlar om 1 miljon kronor i minskat anslag till Utrikespolitiska
              Institutet, om jag ska vara helt ärlig.
            </seg>
            <seg xml:id="i-9f367f9344cc9d38-0">
              Till Holger Gustafsson skulle jag vilja säga att jag håller med
              dig i väldigt långa stycken. Jag tycker att det finns en rimlighet
              i att man ser över bidrag till internationella organisationer
              men också till de olika svenska organisationerna. Detta är inget
              som bara ska löpa år efter år. Det finns faktiskt skäl att se
              över detta, kanske rationalisera det, kanske totalt förändra det.
              Jag ser ändå att Kristdemokraterna i sitt budgetförslag har tagit
              en del radikala grepp. Bland annat har man minskat bidraget till
              Svenska institutet högst avsevärt.
            </seg>
            <seg xml:id="i-6e2d5b2ac02c492e-0">
              Jag tror att det finns något som vi behöver fundera på i utrikesutskottet,
              och det är att under våren kanske träffa en del av de här instituten,
              tala med dem om hur verksamheten är organiserad och se om det
              kanske finns möjlighet till rationaliseringar, förändringar eller
              vad det nu kan vara. Jag tycker att det viktigt att vi ändå har
              en öppen diskussion om det. Det här är en budgetförhandling. En
              miljon hit eller dit i denna kan man, det måste nog erkännas,
              diskutera. Men det är rimligt att vi ser över hur organisationerna
              stöds. I den delen ger jag faktiskt Holger rätt. Det finns en
              anledning att se över detta och undersöka om det finns smartare
              sätt att använda pengarna.
            </seg>
          </u>
          <note xml:id="i-d5b35cf0f6532077-0">
            Med detta yrkar jag bifall till förslaget i utskottets betänkande.
          </note>
          <note type="speaker" xml:id="i-689bee22cdfd3b69-0">
            Anf. 31 LARS OHLY (v):
          </note>
          <u who="lars_ohly_5b94d8" xml:id="i-fe0fa222d36d8b6c-1">
            <seg xml:id="i-1ac339b44106e879-0">
              Herr talman! Ibland sätter man upp sig på talarlistan för säkerhets
              skull. Det här betänkandet innebär inget historiskt beslut. Det
              förslag som vi nu ska behandla är framtaget i samarbete mellan
              Socialdemokraterna, Vänstern och Miljöpartiet. Vi står självfallet
              bakom betänkandet. Vi avvisar reservationen.
            </seg>
            <seg xml:id="i-16c7e877441ee139-0">
              Men det här är också den sista debatten för utrikesutskottet
              här i kammaren före jul. Det har varit en ganska arbetstyngd höst.
              Vi har hanterat ganska stora frågor. Det har varit politik för
              en global utveckling, EU-konstitutionen och andra viktiga frågor.
              Därför skulle jag bara vilja använda den här korta tiden i talarstolen
              till att tacka kollegerna i utrikesutskottet för ett gott arbete.
              Jag vill också rikta ett särskilt tack till utrikesutskottets
              kansli och personal. Ni servar oss i utskottet suveränt. Ni är
              ovärderliga för våra möjligheter att göra ett bra arbete. God
              jul och gott nytt år!
            </seg>
          </u>
          <note type="speaker" xml:id="i-9aaffc941b116a2e-0">
            Anf. 32 LOTTA N HEDSTRÖM (mp):
          </note>
          <u who="lotta_hedstrom_01417a" xml:id="i-b26c8cc93644254a-1">
            <seg xml:id="i-509cec63eb746b7d-0">
              Herr talman! Tack till en kanske blivande partiledare som tar
              sitt ansvar!
            </seg>
            <seg xml:id="i-21c1b0c237dd39be-0">
              Vi har också medverkat i den här budgetens tillblivelse och har
              därför inte heller några reservationer, utan vi yrkar bifall till
              förslagen i betänkandet.
            </seg>
            <seg xml:id="i-1016904a44186b29-0">
              Det som i alla fall har bekymrat Miljöpartiet lite grann är två
              saker. För det första är det storleken totalt på anslaget. Det
              är naturligtvis så att vi, om vi hade haft en egen regeringsmajoritet,
              gärna hade sett ett avsevärt större anslag som ett uttryck för
              ett avsevärt större internationellt engagemang. Det hade till
              exempel gällt mer fredsfrämjande verksamhet, inte att dra ned
              denna till noll, som Moderaterna vill. De vill dessutom ta till
              detta från biståndet. Det hade också gällt att avsevärt förstärka
              Europarådet, FN och OSSE, inte att som Kristdemokraterna minska
              det anslaget avsevärt. Det hade kanske också gällt mer forskning
              till säkerhetspolitik och nedrustning, inte att göra som Centern,
              som avsevärt vill minska det anslaget. Men det får nog stå på
              visionskontot tills vidare.
            </seg>
            <seg xml:id="i-0f45c91e1dbd5d77-0">
              Det andra som bekymrar oss, och det gjorde det redan vid budgetförhandlingarna
              med regeringen i augusti, var vad som hade hänt eller inte hänt
              på Inspektionen för strategiska produkter. Att Riksrevisionsverket
              hade anmärkt på deras förvaltning gav först en reaktion hos oss.
              De skulle inte heller få en uppskrivning med till exempel inflationsindex.
            </seg>
            <seg xml:id="i-c74b76c49e1b8fcc-0">
              Nu har vi, herr talman, faktiskt landat i vad som framgår av
              betänkandetexten eftersom omvärldssituationen är som den är och
              behovet av en god och utvidgad verksamhet för vapenkontroll och
              krigsmaterielinspektion tyvärr verkligen är stort. Vi kan försäkra
              att vi har ögonen på inspektionen och kommer att agera om allt
              inte står rätt till inför nästa budget, för det här är en viktig
              och strategisk verksamhet.
            </seg>
            <seg xml:id="i-d55bce527ed82bab-0">
              I en idealisk värld, herr talman, finns det inget behov av kontroll
              av vapenexport. Där finns det inga vapen utan bara god och rikhaltig
              internationell samverkan. Jag passar också på att önska god jul
              till utskottet och till kammarkansliet.
            </seg>
          </u>
          <note xml:id="i-766a615389c645c1-1">
            Föredrogs
          </note>
          <note xml:id="i-58221a88a3e8280b-1">
            Överläggningen var härmed avslutad.
          </note>
          <note xml:id="i-653b76cccd00a9e9-0">
            9 § Slopad beskattning av arv till make och sambo
          </note>
          <note type="speaker" xml:id="i-370feff57ba02f91-0">
            Anf. 33 ULF SJÖSTEN (m):
          </note>
          <u who="ulf_sjosten_0510a5" xml:id="i-edb9dec6deff9245-0">
            <seg xml:id="i-a3a4202af19a4a45-0">
              Herr talman! Sverige har många orimliga skatter. Sverige har
              skatter som bidrar till att skapa otrygghet och sämre tillväxt.
              En skatt har varit alldeles särskilt orättfärdig. Det är arvsskatten
              mellan makar och sambor. Nu ska denna skatt tas bort enligt förslag.
              Vi anser att man bör följa det som har sagts tidigare och att
              skatten tas bort med verkan från den 1 juli 2003.
            </seg>
          </u>
          <note xml:id="i-ab60ab046d79ebe8-0">
            Herr talman! Jag föreslår därför att riksdagen slopar arvsskatten
            för makar och sambor med verkan från den 1 juli 2003. Jag yrkar
            bifall till reservationen.
          </note>
          <note type="speaker" xml:id="i-a7c4211e96e3c5fc-0">
            Anf. 34 ANNA GRÖNLUND (fp):
          </note>
          <u who="unknown" xml:id="i-c8defcee34c0be8b-2">
            <seg xml:id="i-c71c384a9139a741-0">
              Herr talman! Efter Egendomsskattekommitténs beslut i våras var
              rubrikerna i våra tidningar tydliga. Det beslut som så många äldre
              så länge hade längtat efter skulle nu genomföras. Den 1 juli 2003
              skulle det vara slut med att en efterlevande make tvingas gå från
              hus och hem om livskamraten går bort.
            </seg>
            <seg xml:id="i-476999f3802f7439-0">
              Men regeringen har förhalat det av Egendomsskattekommittén finansierade
              förslaget. Det dröjde väldigt länge, ända fram till regeringsförklaringen
              den 16 september 2003, innan regeringen aviserade att man hade
              för avsikt att avskaffa arvsskatten mellan makar. Sedan dröjer
              beslutet ytterligare. Enligt det beslut som Socialdemokraterna
              förelår nu kommer arvskatten mellan makar att avskaffas först
              den 1 januari 2004.
            </seg>
            <seg xml:id="i-3322c5ad2c756cac-0">
              Herr talman! Det handlar om människor av kött och blod, människor
              vilkas hopp tändes i våras när avskaffandet aviserades. Arvsskatten
              har med de skenande taxeringsvärdena blivit en stor källa till
              oro bland våra äldre. I våras lättades den bördan, men den återfördes
              tyvärr ganska snart igen för ett antal människor. Det handlar
              om att kunna bo kvar i sitt hem när ens älskade inte längre finns
              kvar. Det handlar om att ha kvar sin trygghet.
            </seg>
            <seg xml:id="i-47a3b67c49c8185e-0">
              Det handlar exempelvis om Nils, som fick betala närmare 1 miljon
              kronor i arvsskatt efter sin avlidna maka. För ett tag sedan fick
              Nils avslag på sin ansökan om lån för att betala arvsskatten.
              Bankens förklaring var dålig återbetalningskapacitet, vilket man
              grundar på Nils ålder, som är 89 år.
            </seg>
            <seg xml:id="i-2ce638a6a0a3c23a-0">
              Det är gott och väl att regeringen har landat i att avskaffa
              arvsskatten, men det vore av humanitära skäl rimligt att arvsskatten
              mellan makar skulle gälla retroaktivt från den 1 juli 2003, såsom
              var avsett.
            </seg>
            <seg xml:id="i-4345d710b1928bd8-0">
              Med det, herr talman, skulle jag vilja yrka bifall till reservationen.
            </seg>
          </u>
          <note type="speaker" xml:id="i-3d659d3b22fb5a6e-0">
            Anf. 35 ANDERS LARSSON (c):
          </note>
          <u who="maria_larsson_f0b7f8" xml:id="i-fd74ac142bf21585-0">
            <seg xml:id="i-f50bf329a96aebba-0">
              Herr talman! Regeringen har i en proposition till riksdagen hörsammat
              dem som över tiden pekat på de beskattningsproblem som uppstår
              när den äkta hälften eller sambon avlider. Rätten att sitta i
              orubbat bo efter en ofta lång och nära livsgemenskap har varit
              en naturlig följd av en lagstiftning i utveckling. Denna naturlighet
              har dock hittills störts av gällande arvs- och gåvoskattelagstiftning,
              som i vissa mycket olyckliga fall lett till att den efterlevande
              inte haft möjlighet att bli kvar med de värden som man gemensamt
              skapat.
            </seg>
            <seg xml:id="i-36b0c11fe896213f-0">
              Utifrån denna problematik är regeringens proposition välkommen.
              Icke desto mindre blir det dock fel vad gäller införandereglerna.
              När frågan om förändring i beskattningen väcktes våren 2003 var
              det många som kände tillförsikt, särskilt de som nära stod inför
              det faktum att bli ensamma med sorg och problematik efter den
              närmastes bortgång. Denna tillförsikt gällde att de problem som
              rådande skattelagstiftning skapar skulle åtgärdas omgående och
              inte vid något senare tillfälle.
            </seg>
            <seg xml:id="i-3a97d0e4ea01c5d4-0">
              Allteftersom tiden gick och hösten kom växte dock en oro fram
              för de människor som under tiden förlorat sin livskamrat, en oro
              över att tidpunkten för beskattningens upphörande skulle förläggas
              och de nya reglerna börja gälla först vid kommande årsskifte.
              Denna oro har nu tyvärr besannats.
            </seg>
            <seg xml:id="i-811f78f72fee349a-0">
              Regeringen anser inte att särskilda skäl föreligger för att tidigarelägga
              ikraftträdandet av skattebefrielsen. Trots att de skäl som regeringen
              anger som grund är mycket starka och angelägna verkar detta inte
              gälla för de människor som berörs under perioden julidecember
              2003.
            </seg>
            <seg xml:id="i-d4cbfda0c5efec6c-0">
              Ett ytterligare försök att förklara ställningstagandet utgörs
              av att nuvarande lagstiftning ska ha drivit fram olika planeringsmodeller
              med bland annat arvsavståenden som utifrån effekten av en retroaktiv
              lagstiftning skulle framstå som onödiga. De personer som genomfört
              arvsavståenden skulle i en sådan situation av retroaktivitet kunna
              uppleva ånger över att man avstått egendom till andras förmån
              och kanske indirekt rikta kritik mot lagstiftaren.
            </seg>
            <seg xml:id="i-b3aca77f1e88fe79-0">
              Herr talman! Krystade motiveringar av detta slag hör nog bättre
              hemma, tycker jag, på talmannens kommande intressanta seminarium
              om klarspråk, Det dunkelt sagda är det dunkelt tänkta.
            </seg>
            <seg xml:id="i-f811b464669459eb-0">
              Låt oss ändå förvänta oss att all hantering inom skatteområdet
              ordinär beskattning såväl som arvs- och gåvobeskattning sker med
              det goda som föresats och inte i första hand har en konspiratorisk
              bakgrund.
            </seg>
            <seg xml:id="i-7ad0b4d07b5ff156-0">
              Centerpartiet delar inte uppfattningen att hinder finns för en
              retroaktiv tillämpning från 1 juli 2003. Det finns inga hinder
              av budgetfinansiella skäl, då kostnaden för en tidigareläggning
              rimligen måste rymmas inom felräkningsramen, ej heller av andra
              administrativa skäl.
            </seg>
            <seg xml:id="i-288c4f7d99626ca3-0">
              Låt oss ge lite glädje till några få! Låt oss lätta bördan för
              några ytterligare sörjande nära anhöriga! Låt oss tidigarelägga
              ikraftträdandet av rätten till skattebefrielse! Jag vill yrka
              bifall till föreliggande reservation om ikraftträdande av regler
              för skattebefrielse den 1 juli 2003.
            </seg>
          </u>
          <note type="speaker" xml:id="i-f802a8d52a2f14b9-0">
            Anf. 36 CATHARINA BRÅKENHIELM (s):
          </note>
          <u who="catharina_brakenhielm_67cbbe" xml:id="i-08b0a3e5f3d1614a-0">
            <seg xml:id="i-4c7747eecea4100b-0">
              Herr talman! Skatteutskottets alla ledamöter! Övrig personal!
              Här finns nu ett förslag som är efterlängtat av väldigt många
              och som innebär skattelättnader för den som blir änka eller änkling.
              Jag tycker att det känns bra att det äntligen är dags för det
              här beslutet.
            </seg>
            <seg xml:id="i-7c272135591dbb02-0">
              Vårt skattesystem är till för att finansiera ett väl fungerande
              välfärdssamhälle på dagens ambitionsnivå, men det gör sig ju inte
              självt. Förutsättningen för det är ändå att Sverige kan ta hand
              om och utveckla skattesystemet minst lika bra framöver som vi
              har kunnat de här sista decennierna. Ett bra skattesystem är inte
              statiskt, och därför behövs hela tiden en översyn och en utvecklande
              konstruktiv förändring, vilket inte betyder att det inte har varit
              tillämpligt tidigare utan bara det att förhållandena och samhället
              har förändrats.
            </seg>
            <seg xml:id="i-1d106bad722d0cc1-0">
              Herr talman! Vi har en bra välfärdspolitik i dag men står inför
              ett ökat internationellt tryck på skattesänkningar på en rad områden.
              Att då göra tvära förändringar kan ju vara populistiskt rätt för
              en liten grupp men leder ofta till välfärdsförluster för en annan
              grupp medborgare.
            </seg>
            <seg xml:id="i-a268a5dd6f774cf7-0">
              Den här propositionen om att beskattning av arv till efterlevande
              make och sambo ska slopas är inget tvärt förslag utan har faktiskt
              varit på väg en längre tid. Ett av syftena med förslaget om slopad
              arvsbeskattning är att mildra effekten av den höjning av taxeringsvärdena
              som har skett de senaste åren. Förslaget kommer att få effekt
              här.
            </seg>
            <seg xml:id="i-b1d558687417cd16-0">
              Det här ska nu genomföras, och om det är alla partier överens.
              Men det finns diskrepans mellan oss, och den gäller ikraftträdandet.
              Det skiljer ett antal månader, och det ser jag inte som en så
              stor skiljaktighet. Det som däremot är en större skiljaktighet
              mellan oss är om man verkligen ska förändra skattelagstiftningen
              retroaktivt.
            </seg>
            <seg xml:id="i-4c37908d7094ae65-0">
              Vi tycker att de här reglerna ska gälla dödsfall efter utgången
              av 2003. Den ändring som kommer att ske är tekniskt okomplicerad
              och beräknas kosta 267 miljoner på årsbasis, och den är finansierad
              från 2004. Men om man i stället skulle använda sig av retroaktivitetsinstrumentet
              för att gynna en grupp människor som på ett par månader när hamnar
              på fel sida om det föreslagna datumet så inträffar ju nackdelar
              för en annan grupp, kanske inte den högljuddaste gruppen.
            </seg>
            <seg xml:id="i-3290fc5468799594-0">
              I dag använder man sig ofta av arvsavstående. Man får rådet att
              föra arvet vidare till sina barn eller barnbarn. På så sätt kan
              man inom familjen eller släkten tillgodogöra sig fler grundavdrag.
              Det är ett slags skatteplanering, men det följer den nuvarande
              lagstiftningen. Om vi nu skulle införa en retroaktiv skattelag
              så hamnar de här människorna i en situation som för dem skulle
              vara negativ. De kan till och med känna sig lurade.
            </seg>
            <seg xml:id="i-2611d7dedd290449-0">
              Sammantaget bör reglerna vara väl kända i förväg och ändras framåt,
              så att alla har samma förutsättning, och inte ändras i en tid
              som redan har förbrukats. Vilket datum man än skulle besluta om
              så är det ju människor som hamnar på fel sida om gränsen, till
              exempel arvingarna till dem som avled den 30 juni eller till dem
              som avled den 15 september i år.
            </seg>
            <seg xml:id="i-17b286c8d9927eb9-0">
              Här ser jag det som att man schackrar med tiden, för att använda
              ett Hedquistskt uttryck. Dödsdatum har ju stor betydelse oavsett
              vilket datum man väljer för ikraftträdandet.
            </seg>
            <seg xml:id="i-27b093cbf1620f56-0">
              I den här frågan har inga löften för ikraftträdandedatum avgetts,
              utan enbart tänkbara förslag som nu har landat i att detta ska
              börja gälla om ett par veckor. Att då ta Egendomsskattekommitténs
              datumförslag som ett löfte om ikraftträdande är inte relevant.
              När det datumet angavs ansåg man att det låg så pass långt fram
              i tiden att det var rimligt. Det var inget löfte, utan det är
              så man brukar ange tid i en utredning.
            </seg>
            <seg xml:id="i-d53edf690cdd29b3-0">
              Nu har tiden sprungit i kapp och till och med förbi den utredningen.
              Ska man följa det direktiv som låg i utredningen om att datumet
              ska ligga framåt i tiden så är det fullt rimligt med den 1 januari
              2004. Skälet till dröjsmålet i förhållande till kommitténs förslag
              var att man inte var fullt nöjd med förslaget om finansieringen.
            </seg>
            <seg xml:id="i-bc0bd2fadab20f75-0">
              Om man nu skulle leka med tanken att man införde en retroaktiv
              lagstiftning, ska man då också i konsekvensens namn införa en
              retroaktiv skattehöjning? Och för vem i så fall?
            </seg>
            <seg xml:id="i-e4642b78f6bbfbff-0">
              Herr talman! I skattedebatten sade en moderat politiker att skattetrycket
              måste sänkas bit för bit i den takt som utrymme skapas och att
              allt viktigt inte kan göras på en gång inte ens under en mandatperiod.
              Så långt moderaten i debatten.
            </seg>
            <seg xml:id="i-349b04159fa8c38f-0">
              Det sista kan jag hålla med om, och jag vill hänföra det till
              andra ärenden som ska debatteras i kammaren i dag. Allt kan inte
              göras på en gång. Det måste man hålla i minnet. I övrigt anser
              jag att varje skattesänkning ska vara finansierad. Jag hoppas
              att alla andra seriösa partier delar uppfattningen att vi inte
              kan ha ofinansierade skattesänkningar. Om inte annat så för detta
              lätt tankarna tillbaka till 90-talets borgerliga regeringar som
              hade många ofinansierade skattesänkningar, vilket ju gav vid handen
              att det inte var en särskilt lysande idé.
            </seg>
            <seg xml:id="i-760db0204b502b3c-0">
              Det är bra att vi har en samsyn kring förslaget så att det går
              att genomföra. Det är en viktig förändring, och förslaget kommer
              också att beröra många människor i framtiden. Det handlar om en
              framtid som vi inte kan undvika genom att smita ut genom bakdörren.
              På så sätt kommer den oss alla till del.
            </seg>
            <seg xml:id="i-75e649de2320ad17-0">
              Vi har nyss antagit en budget som internationellt sett är stark
              och med finanserna under god kontroll, vilket naturligtvis inte
              skett av sig själv. Just därför är det viktigt att hålla i den
              budgeten, även om man i statsfinansiella volymer kan kalla den
              kostnadsökning som avsteget från ikraftträdandedatumet ger som
              peanuts i sammanhanget. Men en krona blir snabbt många speciellt
              när det gäller utgifter.
            </seg>
            <seg xml:id="i-b4517f640b5ec896-0">
              Herr talman! Med ansvar för hela budgeten yrkar jag bifall till
              propositionen och avslag på samtliga motioner.
            </seg>
          </u>
          <note type="speaker" xml:id="i-adb1df42e2ed559f-0">
            Anf. 37 MARIE ENGSTRÖM (v):
          </note>
          <u who="marie_engstrom_74bdd7" xml:id="i-e226f3deef4a728d-0">
            <seg xml:id="i-0317a31b7012d8b4-0">
              Herr talman! Från Vänsterpartiets sida tycker vi att det är positivt
              att vi får den förändring till stånd som innebär att vi slopar
              beskattningen av arv mellan makar och sambor, vilket vi skriver
              i betänkandet.
            </seg>
            <seg xml:id="i-a3ddf8db236c306a-0">
              För något år sedan väckte Vänsterpartiet en motion med just detta
              innehåll. Vi ansåg att det var dags att se över arvsbeskattningen
              mellan makar och sambor. Upprinnelsen till motionen var de kraftigt
              stigande taxeringsvärdena. Risken var att den efterlevande skulle
              bli tvungen att sälja huset man bodde i för att kunna betala arvsskatten.
              Det var alltså utgångspunkten för vår del.
            </seg>
            <seg xml:id="i-ef2be4c6ea01d2b2-0">
              Så småningom tillsattes den så kallade Egendomsskattekommittén
              där arvs- och gåvoskattefrågorna var bland de skattefrågor som
              skulle hanteras. En i stort sett enig kommitté ville ta bort arvsskatten
              mellan makar, och i ett delbetänkande skrev majoriteten att detta
              skulle ske den 1 juli 2003.
            </seg>
            <seg xml:id="i-fabe4cc90034dcc9-0">
              Vi tycker nog att man därmed hade gett ett löfte och hos många
              människor ingjutit förhoppningar om att detta datum skulle gälla.
              Vänsterpartiet och Miljöpartiet har därför ett särskilt yttrande
              där vi skriver att ett tidigareläggande eller en retroaktiv lagstiftning
              i detta läge varit den bästa lösningen. Samtidigt inser vi att
              vi står bakom en budgetuppgörelse, vilken måste ses som en helhet,
              och därför kommer vi i dag att rösta för förslaget i betänkandet.
            </seg>
            <seg xml:id="i-2d90ff5197ef97b5-0">
              Jag vill ändå säga att som situationen nu ser ut kommer det att
              finnas människor som svävar i osäkerhet om framtida ekonomiska
              förhållanden. Den ovissheten måste kanske hanteras i en redan
              mycket påfrestande situation, till exempel om man har en svårt
              sjuk livskamrat.
            </seg>
          </u>
          <note type="speaker" xml:id="i-92b93bbf9fd3fab0-0">
            Anf. 38 BARBRO FELTZING (mp):
          </note>
          <u who="barbro_feltzing_fe5637" xml:id="i-e14760b6f05b68a9-0">
            <seg xml:id="i-960e0009959067b9-0">
              Herr talman! Beslutet om att ta bort arvsbeskattningen mellan
              makar och sambor är ett bra beslut. När man mister en vän, som
              ofta också är en livsföljeslagare, drabbas man hårt av sorg. Om
              detta samtidigt följs av att ekonomin drastiskt förändras blir
              lidandet dubbelt värre.
            </seg>
            <seg xml:id="i-d0b9343395ac54fc-0">
              Därför är det bra att beslut fattas i enlighet med det förslag
              som lades fram av Egendomsskattekommittén. Vi kan säkert alla
              ge exempel på vänner som drabbats hårt. Oftast överlever kvinnan
              mannen och kan sedan inte behålla det gemensamma huset utan får
              flytta till ett enklare och billigare boende.
            </seg>
            <seg xml:id="i-8ea553d9fbde7b6b-0">
              Jag hade, liksom Vänsterpartiet, gärna sett att lagstiftningen
              trätt i kraft retroaktivt från åtminstone den 16 september. Men
              vi har en gemensam budgetöverenskommelse med Socialdemokraterna
              som inte kan brytas, och av naturliga skäl kunde vi alltså inte
              komma ända fram. Marie Engström och jag har därför skrivit ett
              särskilt yttrande där vi uttrycker vad vi känner och tycker.
            </seg>
          </u>
          <note xml:id="i-d1e6bb4b21f594fe-0">
            Herr talman! Jag vill härmed yrka bifall till förslaget i betänkandet.
          </note>
          <note type="speaker" xml:id="i-cf47b9dbee254172-0">
            Anf. 39 CHRISTINA BERLIN (fp):
          </note>
          <u who="unknown" xml:id="i-c8defcee34c0be8b-3">
            <seg xml:id="i-b5c4138a24a9d5ed-0">
              Herr talman! Jag vill börja med att yrka bifall till Folkpartiets
              med fleras reservation i detta ärende.
            </seg>
            <seg xml:id="i-e43614441fadb883-0">
              Jag har under min korta tid i riksdagen en månad blivit kontaktad
              i just det här ärendet. Många människor är mycket oroade, och
              därför läser jag med intresse att de borgerliga partierna är eniga
              i frågan. Det gäller även Miljöpartiet och Vänstern, som vi hört
              från talarstolen, men de lämnar i stället ett särskilt yttrande
              med hänsyn till samarbetet med Socialdemokraterna. Det är sorgligt
              att vi inte kan enas i frågan så att lagen ska kunna gälla retroaktivt
              från den 1 juli 2003 eller åtminstone från september.
            </seg>
            <seg xml:id="i-ff736e09b7b5c987-0">
              Alla talar om humanitära skäl. Tänk då på att det just nu ligger
              människor på sitt yttersta, och ifall de dör på rätt sida om årsskiftet
              eller inte kan få oerhörda konsekvenser. Jag skulle därför vilja
              vädja till Socialdemokraterna att ändra sig i denna fråga och
              låta humanitära och etiska skäl gå före de administrativa och
              byråkratiska skälen. Det skulle vara en gest mot dessa oroade
              människor.
            </seg>
            <seg xml:id="i-8ba54ddb25bd1b04-0">
              Jag skulle dessutom vara tacksam över att en gång i kammaren
              få uppleva en ändring då vore nämligen alla partier eniga. Som
              det sagts handlar detta om felräkningspengar, men det har stor
              betydelse för dem det drabbar. Det är naturligtvis alltid svårt
              att välja ett datum, men i det här fallet är faktiskt alla partier
              utom Socialdemokraterna eniga. Ändra er!
            </seg>
          </u>
          <note type="speaker" xml:id="i-15182aa69c142fb9-0">
            Anf. 40 LARS GUSTAFSSON (kd):
          </note>
          <u who="lars_gustafsson_4200e4" xml:id="i-a01464ce8ea798b3-0">
            <seg xml:id="i-356f43971f49bf9e-0">
              Herr talman! De skenande marknadsvärdena och därmed taxeringsvärdena
              på fastigheter har fått orimliga konsekvenser på skattesidan.
              Den skatt som lite i smyg drabbat svenska folket hårdast är arvsskatten.
              Människor med relativt låga inkomster har vid sin närståendes
              död tvingats sälja sin bostad för att betala skatt. I storstadsområdena
              är det inte ovanligt att arvsskatten mellan makar och sambor ökat
              med mellan 500 och 1 000 % för den gemensamma bostaden. Att en
              person som förlorat sin livskamrat dessutom på grund av arvsskatten
              tvingas från den gemensamma bostaden är djupt orättfärdigt och
              omänskligt.
            </seg>
            <seg xml:id="i-3c5e5cb595f0df11-0">
              I den statliga Egendomsskattekommittén föreslog Kristdemokraterna
              under förra året att arvsskatten för makar och sambor skulle slopas.
              Detta blev sent omsider även Socialdemokraternas linje, och nu
              är vi där. Det är bra att regeringen också valt att följa förslaget
              och föreslå detta i budgetpropositionen för 2004. Till denna skattesänkning
              har 200 miljoner kronor avsatts.
            </seg>
            <seg xml:id="i-ec4ed6aea3b851eb-0">
              Ändå begår regeringen ett allvarligt och för mig obegripligt
              misstag. Misstaget är sättet man genomför reformen på. Regeringen
              har nämligen aviserat att avskaffandet ska gälla från den 1 januari
              2004.
            </seg>
            <seg xml:id="i-53391b8022d9a519-0">
              Herr talman! Varje dag dör ungefär 300 svenskar. Hur många av
              dem som tvingas lämna sitt boende på grund av arvsskatten finns
              det inga undersökningar om. Men det räcker med en enda för att
              övergreppet ska vara ett faktum. Regeringen har skapat en orimlig
              situation för många människor. Grundavdraget, som varit oförändrat
              sedan 1992, är på 280 000 kr, vilket inte är mycket.
            </seg>
            <seg xml:id="i-9f95e24f2e749ff4-0">
              Sköra människor som under andra halvåret förlorat eller förlorar
              sin livskamrat får alltså en förfärlig julklapp av statsmakterna.
              Hur är detta möjligt? Hur tänker Socialdemokraterna och Finansdepartementet?
              Är det meningen att sjuka ska göra allt för att förlänga livet
              över årsskiftet? Vilken ångest skapar inte detta!
            </seg>
            <seg xml:id="i-ad62867d375fcd14-0">
              Nu motiverar regeringen sitt förslag i propositionen om slopad
              beskattning av arv till make och sambo med att det inte är rimligt
              att den efterlevande måste sälja sin bostad för att kunna betala
              arvsskatten. Flera remissinstanser till Egendomsskattekommitténs
              förslag anför att slopandet borde gälla retroaktivt från den 1
              januari 2003. Det har också hela tiden varit vår linje i utredningen.
              I lagförslaget erkänner också regeringen att en sådan ordning
              skulle tillgodose ett av syftena med förslaget, nämligen att mildra
              effekten av de kraftigt höjda taxeringsvärdena.
            </seg>
            <seg xml:id="i-29b8a24cc1230e3d-0">
              Sedan hävdar regeringen att det torde i och för sig inte föreligga
              några hinder mot att ge dem retroaktiv tillämpning. Regeringen
              säger i och för sig. Här handlar det om medborgare som utsätts
              för sitt livs kris, och regeringen hävdar att det inte föreligger
              särskilda skäl i detta fall. Vad är då särskilda skäl? När skulle
              de föreligga? Om humanitära skäl inte är särskilda skäl, vad är
              det då?
            </seg>
            <seg xml:id="i-5906ae26956ed7ce-0">
              I samma budgetproposition för år 2004 föreslår regeringen med
              stöd i regeringsformen en skattelagstiftning rörande statlig skatt
              som ska gälla retroaktivt från den 23 september för att förhindra
              skatteplanering. Retroaktivitet går tydligen bra när pengarna
              ska in men inte för skattelättnader. Något förbud åt det hållet
              finns uppenbarligen inte.
            </seg>
            <seg xml:id="i-51eed26667de85a4-0">
              År 20032006 budgeterar man med att låna 112,8 miljarder kronor
              till statens löpande utgifter. Att man i detta inte kan skapa
              ett utrymme på 100 miljoner kronor för att slopa arvsskatten mellan
              makarna retroaktivt i år är inte trovärdigt.
            </seg>
            <seg xml:id="i-a685a79d12b2cf5d-0">
              I en interpellationsdebatt mellan min kollega Per Landgren och
              Bosse Ringholm den 28 november fick vi ett beklämmande besked.
              Svaret var nej därför att en sådan skattelättnad för år 2003 inte
              är finansierad. Vad har vi regeringen till, och vad är regeringen
              till för? Vi har krävt en mänsklig hantering av detta i över ett
              år. När så regeringen står vid vägs ändå har Ringholm mage att
              nu kräva en finansiering av oss.
            </seg>
            <seg xml:id="i-efb3b59b18f1da99-0">
              Nej, den socialdemokratiska regeringen är en överhet som tänker
              och agerar von oben . Det statsfinansiella tycks vara det överordnade.
              Nu har man haft flera möjligheter att göra detta, och det gör
              man inte. Jag vill vädja till Vänsterpartiet och Miljöpartiet
              att hålla med oss i den frågan. Jag yrkar bifall till den reservation
              som ligger.
            </seg>
          </u>
          <note type="speaker" xml:id="i-3b05d83d40b3e090-0">
            Anf. 41 ULF SJÖSTEN (m):
          </note>
          <u who="ulf_sjosten_0510a5" xml:id="i-edb9dec6deff9245-1">
            <seg xml:id="i-1b2befad2a58b87d-0">
              Herr talman! Nu har jag hämtat andan efter en våldsam språngmarsch.
            </seg>
            <seg xml:id="i-da16c8f675307186-0">
              Egendomsskattekommittén lade som har sagts tidigare här fram
              ett förslag i början på året om att den orättfärdiga, orimliga
              och konfiskatoriska arvsskatten skulle tas bort till halvårsskiftet
              2003. Signalerna från regeringen, eller kanske bristen på signaler,
              bidrog till att de flesta, jag tror alla, som kan tänkas beröras
              av skatten på goda grunder trodde att den skulle försvinna den
              1 juli 2003.
            </seg>
            <seg xml:id="i-30cf8742b8c4922e-0">
              Det kom inte något förslag från regeringen under våren. I samband
              med budgetpropositionen avslöjade regeringen planerna på att senarelägga
              ikraftträdandet till den 1 januari 2004. Det har talats om vem
              som kan känna sig lurad här. Det är just dessa människor som drog
              en lättnadens suck i början på det här året och som senare efter
              den 1 juli 2003 återigen fick en blytung klump av oro i magen
              som i dag känner sig lurade, och det på mycket goda grunder.
            </seg>
            <seg xml:id="i-9f2ffe05d995c420-0">
              Det har sagts tidigare av socialdemokratiska företrädare när
              det gäller borttagandet att det bara rör sig om några månader
              där vi skiljer oss åt i partierna. Men dessa månader är viktiga
              för oerhört många människor. Vi har också hört Vänsterpartiet
              och Miljöpartiet säga: Vi är överens med de borgerliga partierna
              att skatten ska tas bort den 1 juli. Men av hänsyn till samarbetet
              med Socialdemokraterna kan vi inte biträda förslaget. Jag tycker
              att det är märkligt.
            </seg>
            <seg xml:id="i-e1e2b532b957c4fd-0">
              Det är ingen stor fråga budgetmässigt. Men det är en stor fråga
              för väldigt många människor. Det är inte för sent att ändra den
              inställningen. Snälla, gör det!
            </seg>
          </u>
          <note xml:id="i-766a615389c645c1-2">
            Föredrogs
          </note>
          <note xml:id="i-58221a88a3e8280b-2">
            Överläggningen var härmed avslutad.
          </note>
          <note xml:id="i-aa08ad931dda2ac6-0">
            10 § Lättnader i 3:12-reglerna och i arvs- och gåvoskattereglerna
            vid generationsskiften i företag, m.m.
          </note>
          <note type="speaker" xml:id="i-c6e097f43b13d62e-0">
            Anf. 42 PER-OLOF SVENSSON (s):
          </note>
          <u who="per-olof_svensson_5f409b" xml:id="i-b1e2850439021b0a-0">
            <seg xml:id="i-d09e2a8050f67d8c-0">
              Herr talman! Många har synpunkter på de så kallade 3:12-reglerna.
              Men jag är övertygad om att det inte är lika många som vet vad
              de egentligen står för.
            </seg>
            <seg xml:id="i-a154cc9761537c5e-0">
              För att inte omotiverade fördelar ska kunna uppnås genom styrning
              av sättet för vinstöverföring från bolag till ägarna eller genom
              transaktioner med bolaget har särskilda regler för beskattning
              av så kallade fåmansföretag och deras delägare successivt införts
              i lagstiftningen.
            </seg>
            <seg xml:id="i-d36513c0857d629c-0">
              Det har skett alltifrån den första lagen om ersättningsskatt
              1933, vars syfte i första hand var att förhindra att fåmansbolag
              utnyttjades för att uppnå skatteförmåner. Den lagstiftningen har
              under årens lopp följts av ett antal olika tillkommande skattelagar
              med i huvudsak samma syfte fram till det vi i dag kallar 3:12-reglerna.
            </seg>
            <seg xml:id="i-9dc0ec3187a3282f-0">
              Vi kan nu konstatera att en del av 3:12-reglerna krånglade till
              det även för stora grupper av seriösa företagare som aldrig haft
              för avsikt att smita undan sitt ansvar att betala en skatt som
              var rättvis.
            </seg>
            <seg xml:id="i-c59eec9e0e26c58e-0">
              Regeringen och riksdagsmajoriteten har avsikten att i ett antal
              steg se över reglerna och göra de förändringar som anses nödvändiga
              för att de inte ska hindra ett effektivt företagande. En del förändringar
              är redan gjorda. I dag kommer ytterligare ett antal förslag på
              förändringar.
            </seg>
            <seg xml:id="i-e571dadf3140b69c-0">
              Herr talman! Samtliga partier är nog överens om att förändringar
              bör göras. Det som är partiskiljande är hur långt och hur fort
              man ska gå fram. Argumenten för det ena eller det andra kommer
              säkert att framgå av dagens debatt.
            </seg>
          </u>
          <note type="speaker" xml:id="i-aa7526c2051e8012-0">
            Anf. 43 ANNE-MARIE PÅLSSON (m):
          </note>
          <u who="anne-marie_palsson_92a25a" xml:id="i-725ca6c53646d2d2-0">
            <seg xml:id="i-976949a4be9c104a-0">
              Herr talman! En politisk debatt om 3:12-reglerna tilldrar sig
              inte så stort intresse. Jag tror inte att någon av oss som befinner
              sig här i dag kommer att bli inbjuden till någon TV-soffa. Det
              är kanske tur för tittarna. Det här är ingen kioskvältarfråga.
              Den är teknisk och svår att förstå även på ett teoretiskt plan.
              I praktiken är det än värre. Det kan vilken revisor som helst
              vittna om. Samtidigt är det synd. 3:12-reglerna är i själva verket
              ett slags ödesfråga för Sverige.
            </seg>
            <seg xml:id="i-1755fbaf2338f8be-0">
              3:12-reglerna är ett samlingsnamn för beskattningen av fåmansbolag,
              det vill säga regler för mindre och medelstora företag och hur
              de ska beskattas. De är centrala för företagsamheten. Stränga
              regler gör företagande mindre lönsamt. Då får vi färre företag,
              mindre tillväxt, sämre sysselsättning och lägre välfärd, det vill
              säga allt det som Sverige i dag kännetecknas av. Generösa regler
              ger det omvända. Fler väljer att bli företagare. Vi får fler företag,
              företag som växer snabbare, ökad sysselsättning och i förlängningen
              en snabbare tillväxt.
            </seg>
            <seg xml:id="i-bc9aeca83b342832-0">
              Jag ska ge lite historik. 3:12-reglerna tillkom i samband med
              skatteomläggningen 1990. Syftet med dessa 3:12-regler är att ange
              hur överskottet som uppstår i ett företag ska fördelas mellan
              inkomst av tjänst och inkomst av kapital. Reglerna gjordes medvetet
              restriktiva. Man ville den vägen förhindra att inkomster av tjänst
              skulle omvandlas till lägre beskattad inkomst av kapital. Man
              gjorde så trots att man var medveten om att detta skulle innebära
              en betydande nackdel för vanliga företag.
            </seg>
            <seg xml:id="i-08fde9758c402ae1-0">
              I den utredning som tillsattes för några år sedan diskuterades
              alternativa modeller. Men dessa avfärdades med att de var för
              komplicerade och skulle innebära för långtgående ingrepp. Därför
              avvisades de med bestämdhet.
            </seg>
            <seg xml:id="i-91a6ba95bf834609-0">
              Reglerna är restriktiva. Det innebär att bara en liten del av
              företagets intäkter kan beskattas såsom inkomst av kapital. I
              princip utgör kapitalinkomsten de tillskjutna 100 000 kr, som
              är vanligt för merparten av företag, multiplicerat med en klyvningsränta.
              Räknat på situationen som den var tidigare skulle det ta lång
              tid innan företag skulle kunna fördubbla sitt egna kapital genom
              att man lät hela denna kapitalinkomst stanna kvar i företaget.
            </seg>
            <seg xml:id="i-4302f91cadee96b3-0">
              Den omständigheten att man valde den här restriktiva modellen
              är intressant. Man gjorde alltså så trots att man visste att detta
              skulle vara till nackdel för vanliga företagare. Vad är det för
              någonting som inryms i beskattningen av fåmansbolag som gör att
              man agerar på det här sättet? Vad är det för slags politiska dimensioner
              som uppenbarligen är väl förborgade för den vanliga allmänheten?
              Eller är det här bara ett uttryck för vanlig svensk avundsjuka?
              Man klarar helt enkelt inte av ett skattesystem som gör att personer
              som väljer att verka som företagare kan skapa sig en ekonomiskt
              sett bättre tillvaro än om man valt att vara anställd.
            </seg>
            <seg xml:id="i-72e2b012fd29255d-0">
              Vi moderater har länge pekat på behovet av lägre skatt och enklare
              regler för företagare. Vi har gjort det därför att vi tror att
              det kommer att skapa ett bättre näringslivsklimat och i förlängningen
              en snabbare tillväxt. De förslag som framförs i propositionen
              menar vi är långt ifrån tillräckliga. De är i själva verket så
              marginella att de knappast syns. Vi förordar i stället en avveckling
              av 3:12-reglerna. Vi gör detta av en rad olika skäl.
            </seg>
            <seg xml:id="i-d5c27d5a90f7bfbc-0">
              Vi menar att företag som driver fåmansbolag verkar inom ramen
              för en struktur som är oerhört diskriminerande på en rad olika
              områden. En fåmansföretagare omfattas inte av en rad förmåner
              som tillkommer anställda, och man vill ju skattemässigt jämställa
              dessa.
            </seg>
            <seg xml:id="i-85c5343bd20b71c7-0">
              Enligt den utredning som ligger som grund för propositionen omfattas
              en fåmansföretagare inte av lagen om anställningsskydd, arbetstidslagen,
              semesterlagen och lagen om lönegaranti. En fåmansföretagare kan
              inte heller räkna med full ersättning från det sociala transfereringssystemet
              i samband med arbetslöshet och sjukdom.
            </seg>
            <seg xml:id="i-7305de3ef2833a63-0">
              I själva verket är det grundtänkande som bygger på att en fåmansföretagare
              ska jämställas med en anställd fullständigt befängt. En fåmansföretagare
              är aldrig en anställd. En fåmansföretagare har inget anställningskontrakt.
              Det finns ingen som garanterar inkomsten för en fåmansföretagare.
            </seg>
            <seg xml:id="i-89b1810de78ea4d9-0">
              En person som driver ett fåmansbolag utsätter sig vidare för
              risker som vida överstiger de risker som en anställd är utsatt
              för. Den första risk man kan peka på är konkursrisken. En person
              som driver ett fåmansbolag kan råka ut för en konkurs. De regler
              som gäller för ett publikt aktiebolag med ett begränsat ansvar
              gäller inte för fåmansföretag, inte för att aktiebolagslagen säger
              någonting annorlunda utan därför att banker och andra kreditgivare
              regelmässigt kräver in borgen från en fåmansföretagare. När då
              en företagare går i konkurs kan han alltså inte befrias från sina
              skulder. Skuldsaneringslagen, som gäller icke-näringsidkare, omfattar
              alltså inte en som är näringsidkare. Endast döden kan befria en
              företagare från sina skulder.
            </seg>
            <seg xml:id="i-eec2094888067266-0">
              En företagare satsar ju också ett eget kapital i sin verksamhet.
              100 000 kr är ett minimikapital. Detta kapital kan gå förlorat
              i samband med en konkurs.
            </seg>
            <seg xml:id="i-fd41d78199f7f99e-0">
              En företagare bygger också upp en kompetens som många gånger
              är speciell och har ett värde i det företag som personen driver,
              men denna kompetens är ofta inte alls av samma värde om den skulle
              användas i något annat sammanhang, i något annat företag. Företagarens
              kompetens är alltså villkorad av att företaget går bra. Går det
              inte bra blir kompetensen mindre värdefull. Detta gäller inte
              för en anställd.
            </seg>
            <seg xml:id="i-ffc2eb814ade3df5-0">
              Vidare varierar ju inkomsten för en näringsidkare. En näringsidkare
              har ju ett slags residualkontrakt med sitt företag. Han får ta
              det som blir över när alla andra har fått sitt. Ibland är det
              mycket, ibland är det lite. En sådan inkomstfluktuation upplever
              inte en anställd, utan han kan förutse sin tillvaro framöver med
              hjälp av den inkomst som han får.
            </seg>
            <seg xml:id="i-a44cb0fb01a1c910-0">
              Slutligen kan man säga att en näringsidkare dessutom har ett
              betydande ansvar för sina anställda, inte minst genom den ersättning
              som en företagare ska betala till sina anställda i samband med
              sjukfrånvaro. De risker som är förknippade med denna kostnad för
              sjukfrånvaron kan inte näringsidkaren själv överblicka. En anställd
              kan bryta benet i korpfotboll likaväl som han kan drabbas av en
              besvärande sjukdom.
            </seg>
            <seg xml:id="i-7b121c9bf0957f2d-0">
              De skatteregler som gäller för ett fåmansföretag är i flera avseenden
              diskriminerande i förhållande till de skatteregler som gäller
              för större företag, det vill säga de publika aktiebolagen. De
              är diskriminerande dels därför att de publika företagen har en
              större möjlighet att omfördela sina inkomster med de olika inkomstslagen,
              dels därför att framför allt de globala företagen också kan verka
              på den internationella arenan och komma i åtnjutande av en fördelaktigare
              skattestruktur.
            </seg>
            <seg xml:id="i-bed474bca2056476-0">
              Av dessa skäl menar vi att 3:12-reglerna är obsoleta. De är i
              själva verket ett stort hinder för alla dem som vill verka som
              företagare. Avvecklas inte dessa diskriminerande regler är det
              svårt att tänka sig att vi i Sverige ska få den ekonomiska tillväxt
              som nu till och med Socialdemokraterna eftersträvar och som kommer
              till uttryck i den tillväxtkongress som man har beslutat ska ske
              i april nästa år.
            </seg>
            <seg xml:id="i-bda4cae7763025f1-0">
              De problem som detta skulle innebära genom att orättmätiga fördelar
              skulle kunna uppstå för personer som sätter sig på bolag menar
              vi är kraftigt överskattade. Vad är det för fel med att personer
              som verkar i företag får en gynnsammare skattebelastning mot bakgrund
              av de risker de tar? Dessutom vore det kanske en stor fördel mot
              bakgrund av den dynamik som krävs i samhället för att fler personer
              ska välja att verka som företagare i stället för att vara anställda.
            </seg>
            <seg xml:id="i-574a0b64a47aabd2-0">
              Herr talman! För tids vinnande nöjer jag mig med att yrka bifall
              till reservation 1, men jag ställer mig givetvis bakom alla de
              moderata reservationerna.
            </seg>
          </u>
          <note type="speaker" xml:id="i-301e4810ff2c5a51-0">
            Anf. 44 ANNA GRÖNLUND (fp):
          </note>
          <u who="unknown" xml:id="i-c8defcee34c0be8b-4">
            <seg xml:id="i-6336feb8a966c07e-0">
              Herr talman! Äntligen får vi debattera fåmansbolagsbeskattningen.
              Nu är det ju inte så att jag längtar efter att diskutera snårig
              företagarskattelagstiftning, men jag vet att fåmansbolagsskatten
              är en fråga som engagerar företagare. Just därför är det viktigt
              att vi diskuterar den frågan här i riksdagen.
            </seg>
            <seg xml:id="i-a631a50486507703-0">
              Låt mig först få säga att tyvärr får de småföretagare som hade
              förväntat sig att vi här i dag skulle klubba igenom en skattelättnad
              känna sig lika snopna som H. C. Andersens kejsare ni vet han som
              väntade på nya kläder. Det bidde först en väst och en byxa. Sedan
              bidde det en vante, sedan bidde det en tumme och till sist bidde
              det ingenting.
            </seg>
            <seg xml:id="i-851ffd5c4b1f0278-0">
              Det förslag som ligger på vårt bord i dag innebär att regeringen
              höjer klyvningsräntan för fåmansbolagen. På vanlig svenska innebär
              det att den andel av fåmansbolagens inkomster som beskattas som
              inkomst av kapital höjs med två procentenheter.
            </seg>
            <seg xml:id="i-e8656a03c2f045c9-0">
              Vid en första anblick kan detta låta som en lösning som skulle
              kunna förbättra för de allra flesta företag, men så är inte fallet.
              Det är nämligen så att de enda småföretagare som kommer att ha
              någon glädje av de här lättnaderna är en liten minoritet som har
              inkomster som i dag ligger över gränsen för statlig skatt och
              som redan har maximalt avdrag för de utdelningarna.
            </seg>
            <seg xml:id="i-0d127d733a1370ec-0">
              De företag som inte kan utnyttja den här höjda klyvningsräntan,
              det vill säga de allra flesta företagen, kan i stället spara den
              här utdelningen till dess att företaget avyttras genom att företagaren
              på så sätt kan minska den del av reavinsten som ska tas upp till
              beskattning av tjänst.
            </seg>
            <seg xml:id="i-dbb864f92bdb9e8f-0">
              Finansdepartementet har räknat på detta. De har kommit underfund
              med att den fullständiga effekten av det som vi beslutar om i
              dag inte kommer att uppnås förrän jag är 55 år, det vill säga
              om 23 år. Men det gläder väl i och för sig Ringholm som har problem
              med att få budgeten att gå ihop, eftersom den konkreta förändring
              som föreslås knappt ger någon skattesänkning för fåmansbolagen.
              I slutändan innebär det inte heller att kostnaderna för staten
              blir särskilt stora.
            </seg>
            <seg xml:id="i-852c38e480b1d8c0-0">
              Herr talman! Det hjälps inte att Göran Persson i högtidliga sammanhang
              talar om tillväxt och äter mazariner med svenskt näringsliv. Det
              är inte lösningen för att få fart på Sverige. Det som krävs är
              konkreta åtgärder för att förbättra för företagsamheten, och en
              sådan åtgärd är att göra någonting reellt åt fåmansbolagsbeskattningen.
            </seg>
            <seg xml:id="i-f21e0d55434fe1fc-0">
              Smakar det så kostar det, brukar man säga, och så är det faktiskt.
              Från Folkpartiets sida vill vi att det ska bli avsevärt lättare
              att starta och driva företag i Sverige. En drivkraft för att starta
              upp företag och driva företag är faktiskt att man tjänar pengar.
              Men vem vill bli företagsledare och företagare i ett land där
              det är finare att vinna pengar på Bingolotto än att driva ett
              framgångsrikt företag?
            </seg>
            <seg xml:id="i-b75aae2ed0d4c086-0">
              Nej, herr talman, om vi ska få fart på tillväxten i det här landet
              krävs det att vi vågar genomföra reella förbättringar för företagarna.
              Från Folkpartiets sida vill vi därför ta bort hela det krångliga
              3:12-regelverket i dess nuvarande form. Vi vill förenkla skattereglerna
              och sänka skatten för fåmansbolag redan nu, inte om 23 år. Då
              kan det vara alldeles för sent.
            </seg>
            <seg xml:id="i-f66d1dd046cd5ed3-0">
              1,3 miljarder är avsatta i Folkpartiets budget för 2004. Nu vet
              vi att den inte gick igenom, men det finns ändå ett tydligt budskap
              till Sveriges företagare. Med Folkpartiet i Regeringskansliet
              hade Sveriges småföretagare redan om 15 dagar sluppit krånglet
              med de ovissa 3:12-reglerna och dessutom fått sänkt skatt. Det
              förtjänar Sveriges småföretagare.
            </seg>
            <seg xml:id="i-b2b360e04fa0a917-0">
              Herr talman! Det här betänkandet handlar också om generationsskiften
              i företag. Vi vet att 4 av 10 företagare är äldre än 50 år. Vi
              vet också att en väldigt stor del av Sveriges företag är familjeföretag,
              närmare 19 av 20 företag. Många av de här familjeföretagen byter
              ägare ganska snart. Ett företag går exempelvis från en far till
              en dotter. Det är bra att generationsskiften nu underlättas med
              det förslag som ligger, men från Folkpartiets sida hade vi önskat
              att förslaget hade gått längre, så att planerade generationsskiften
              hade gått betydligt smidigare än vad som nu föreslås.
            </seg>
            <seg xml:id="i-4892e56299eeaef6-0">
              Herr talman! Jag står givetvis bakom Folkpartiets samtliga reservationer,
              men för tids vinning vill jag yrka bifall bara till reservation
              2.
            </seg>
          </u>
          <note type="speaker" xml:id="i-82ea2d12879f781b-0">
            Anf. 45 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-1">
            <seg xml:id="i-e01127ab08b39403-0">
              Herr talman! Jag har en väldigt kort fråga till Anna Grönlund.
              Vi är helt eniga i vår syn på att någonting måste göras för att
              underlätta för småföretagen, och vi tycker att detta är väldigt
              viktigt för att Sverige ska kunna bli en framgångsrik nation präglad
              av välfärd.
            </seg>
            <seg xml:id="i-a2850bc410e9af38-0">
              Vi i Moderaterna kräver att 3:12-reglerna ska tas bort. Mot detta
              kan ställas att Folkpartiet förordar ett slags normallönemodell.
              Den är krånglig, men framför allt innebär den att man delegerar
              till någon politiker, någon beslutsfattare, någon myndighet att
              bestämma vad som är en normallön.
            </seg>
            <seg xml:id="i-e35c5088352ef26e-0">
              Vi tycker att det är otillfredsställande att någon annan ska
              fatta beslut om detta. Min fråga till Anna Grönlund är: Varför
              gör man från Folkpartiets sida inte gemensam sak med Moderaterna
              och säger att det där med att bestämma en normallön och vad som
              ska beskattas som inkomst av tjänst kan man överlåta till näringsidkaren
              själv?
            </seg>
          </u>
          <note type="speaker" xml:id="i-36a458f3e45bc3f1-0">
            Anf. 46 ANNA GRÖNLUND (fp) replik:
          </note>
          <u who="unknown" xml:id="i-c8defcee34c0be8b-5">
            <seg xml:id="i-fedda204be7ab75e-0">
              Herr talman! Ja, man kan säga att normallönemodellen är krånglig,
              men i ljuset av de nuvarande 3:12-reglerna vill jag ändå påstå
              att det inte är särskilt krångligt för småföretagarna om man har
              definierat vad som är en normal lön och den beskattas som lön
              och resten beskattas som inkomst av kapital.
            </seg>
            <seg xml:id="i-56fef948d8f847ce-0">
              Från Folkpartiets sida har vi sagt att vi tycker att det är viktigt
              att vi har kvar ett visst regelverk, att en viss definierad del
              av det som en företagare tjänar faktiskt ska beskattas som inkomst
              av tjänst. Men det förvånar mig inte att Moderaterna vill gå steget
              längre. Moderaterna är ju det mest skattesänkarvänliga partiet
              i den här riksdagen.
            </seg>
          </u>
          <note type="speaker" xml:id="i-fafe5f111bc18c78-0">
            Anf. 47 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-2">
            <seg xml:id="i-0da61b2a41e5bee5-0">
              Herr talman! Ja, vi vill alltid vara steget före. Vi trivs väldigt
              bra i den rollen, kan jag säga.
            </seg>
            <seg xml:id="i-7bc4fca3d3720e92-0">
              Men det är lite grann av allvar i detta också. En normallönemodell
              diskuterades ju i utredningen, och man avfärdade den med att säga:
              Detta är krångligt.
            </seg>
            <seg xml:id="i-6e0a33d43a57d35c-0">
              Normallönen varierar också från bransch till bransch på ett ganska
              tydligt sätt. Jag tycker att det i grunden finns någonting osunt
              i att någon annan ska bestämma vad som är normallönen för mig,
              som näringsidkare. Jag tycker att näringsidkaren kan besluta detta
              själv.
            </seg>
            <seg xml:id="i-21012d7a07367178-0">
              Vi ska inte tro att en näringsidkare därmed skulle välja att
              undandra sig all inkomst av tjänst, därför att en näringsidkare
              vet precis som alla andra att det finns vissa förmåner. Tar man
              inte upp någonting av sitt resultat som inkomst av tjänst kommer
              man därmed inte att kunna ta del av en rad förmåner, som till
              exempel pension och annat i transfereringssystemet. Jag tror att
              en näringsidkare är kompetent nog att klara den här bedömningen
              på egen hand.
            </seg>
          </u>
          <note type="speaker" xml:id="i-9adec54b58450de6-0">
            Anf. 48 ANNA GRÖNLUND (fp) replik:
          </note>
          <u who="unknown" xml:id="i-c8defcee34c0be8b-6">
            <seg xml:id="i-9fa27f638628bf05-0">
              Herr talman! Jag tror också att en näringsidkare är kompetent
              nog att klara av att se vad som borde beskattas som inkomst av
              tjänst. Men vi tycker ändå från Folkpartiets sida att det kan
              vara vettigt att ha ett visst system, så att det inte är någon
              företagare som faller igenom det finmaskiga nätet och inte kommer
              att ta upp en del av sin inkomst som inkomst av tjänst.
            </seg>
            <seg xml:id="i-4cd831c35f5e1fd5-0">
              Vi får väl se efter valet 2006. Vi kanske får förhandla om den
              här frågan, Anne-Marie Pålsson.
            </seg>
          </u>
          <note type="speaker" xml:id="i-84b0fc1941364955-0">
            Anf. 49 LARS GUSTAFSSON (kd):
          </note>
          <u who="lars_gustafsson_4200e4" xml:id="i-a01464ce8ea798b3-1">
            <seg xml:id="i-f148de633808afd9-0">
              Herr talman! Inledningsvis skulle jag vilja tipsa Anne-Marie
              Pålsson om att det allra bästa sättet att hamna i en TV-soffa
              är att säga att man inte är intresserad.
            </seg>
            <seg xml:id="i-882b06db353f687a-0">
              Sedan ska jag gå över till ärendet. I dag hade jag önskat att
              vi hade kunnat debattera hur 1 miljard kronor 2004 på bästa sätt
              skulle kunna användas för att dämpa fåmansbolagsreglerna. Det
              var nämligen det som Göran Persson lovade i sin regeringsförklaring
              den 16 september. Nu blev det inte så, och vi vet att det finns
              en diskrepans mellan vad man lovar och vad man de facto presenterar
              för kammaren.
            </seg>
            <seg xml:id="i-43c91725ce1fd2c3-0">
              1 miljard blev 30 miljoner 2005. En varaktig effekt har uppgetts,
              men den har också kritiserats. I alla händelser blev det inte
              någon miljard.
            </seg>
            <seg xml:id="i-d71f15bce0842d1b-0">
              Socialdemokraterna och deras stödpartier bemödar sig inte heller
              i utskottet med att försöka försvara fåmansbolagsreglerna. Åtminstone
              två borgerliga partier har förordat en normallönemodell, som vi
              hörde debatteras nyss. Det främsta argumentet mot detta gäller
              svårigheten att definiera en normallön. Det främsta skälet är
              alltså inte principiellt, ideologiskt eller politiskt. Det är
              fråga om en praktisk svårighet. Jag är helt säker på att denna
              svårighet hade gått att lösa om man önskade detta.
            </seg>
            <seg xml:id="i-999b8d5e1cb1ebcf-0">
              Sedan kommer skäl i betänkandet som tydligen är underordnade
              den praktiska svårigheten. Utskottsmajoriteten anser att normallönemodellen
              skulle skapa fördelningspolitiska problem. Progressiviteten i
              inkomstbeskattningen skulle urholkas, menar man.
            </seg>
            <seg xml:id="i-f19002ec2b89d950-0">
              Men, herr talman, utskottsmajoriteten bemöter inte med ett ord
              den främsta invändningen mot fåmansbolagsreglerna. Man tycks helt
              enkelt inte vilja kännas vid att de så kallade 3:12-reglerna faktiskt
              diskriminerar dem som väljer att investera i små företag med få
              ägare. Av skattesystemet att döma vill man hellre att människor
              ska investera sina besparingar i ett namnlöst fondägande som faktiskt
              har varit till skada för vårt näringsliv vilket därigenom har
              kommit att sakna tydliga och målinriktade ägare.
            </seg>
            <seg xml:id="i-9c5c5ef0afb3e078-0">
              När borgerliga partier har föreslagit normallönemodellen har
              åtminstone aldrig Kristdemokraterna slagit fast vad den normala
              lönen ska vara. Socialdemokraterna har som regeringsparti getts
              ett visst, ett ganska stort, tolkningsutrymme. Den chansen har
              man valt att inte ta.
            </seg>
            <seg xml:id="i-610e104f8e6b84f6-0">
              Men vad är det då som måste hända för att inkomstskatten ska
              sättas ur spel med normallönemodellen? Fåmansbolagsägaren måste
              vara mycket duktig på sitt arbete. Han eller hon måste helt säkert
              jobba betydligt mer än de 40 timmar som normala inkomsttagare
              arbetar. Först måste vederbörande få ihop till sin normallön för
              att sedan ta i ytterligare och arbeta för att förränta kapitalet,
              som vederbörande har investerat.
            </seg>
            <seg xml:id="i-ac128f5c6aae8a01-0">
              Jag tycker att sådana personer skulle belönas i stället. De skapar
              tillväxt i vårt land och välstånd för andra människor än sig själva.
              Om det visar sig i slutet av året att de sista kronorna som tjänades
              in faktiskt innebar att förräntningen på kapitalet som investerats
              i det egna företaget blev hög, så kan åtminstone Kristdemokraterna
              acceptera det. Vederbörande har i så fall förvaltat sitt pund
              väl, som man säger.
            </seg>
            <seg xml:id="i-5ed2f430f9697d43-0">
              Vi har fått höra här att det inte är många av oss som förstår
              det här med 3:12-reglerna. Det har vi fått höra även från Per
              Rosengren tidigare. Detta innebär att man har ett sådant lapptäcke
              att det liknar de dalsländska vägarna, där det är mer lapptäcke
              än den ursprungliga vägen. Då blir det snårigt i slutet. I stället
              för att bygga en ny väg fortsätter man att lägga på mer lappar.
            </seg>
            <seg xml:id="i-5d0b4c98a84d2ca3-0">
              Jag måste ändå ta tillfället i akt och fråga ledamöterna från
              utskottsmajoriteten vad som är bäst. Är det bäst att stoppa in
              pengarna i ett namnlöst ägande i multinationella företag där man
              inte har någon aning om hur eller under vilka etiska principer
              de används? Eller är det bäst att satsa pengar i något som man
              själv har möjlighet att arbeta för?
            </seg>
            <seg xml:id="i-33ec18d6af185c96-0">
              Av fåmansbolagsreglerna att döma borde svaret vara alternativ
              ett. Identitetslöst ägande av verksamheten, som man inte har något
              grepp om alls, är att föredra framför det nära ägandet i det egna
              arbetet. Men jag vill ändå ge mina kolleger i skatteutskottet
              från Miljöpartiet, Vänsterpartiet och Socialdemokraterna en möjlighet
              att deklarera sin åsikt.
            </seg>
            <seg xml:id="i-f097c13d2e05ed53-0">
              När det gäller arvs- och gåvoskatten vid generationsskiften i
              företag anser Kristdemokraterna alltjämt att hela det arbetande
              kapitalet ska befrias från arvs- och gåvoskatt. Det här plottrandet
              måste nog ta slut nu. Det är visserligen bra att endast 30 % av
              kapitalet tas upp, men detta har tyvärr med all önskvärd tydlighet
              visat sig otillräckligt. Svenska företag säljs till utländska
              ägare av skatteskäl. Vi kan rätta till detta till den blygsamma
              kostnaden av 40 miljoner kronor per år, i alla fall enligt riksdagens
              utredningstjänst.
            </seg>
            <seg xml:id="i-5ac01ddd4933f049-0">
              Slutligen, herr talman, vill jag yrka bifall till reservation
              3, men vi står givetvis bakom samtliga våra reservationer.
            </seg>
          </u>
          <note type="speaker" xml:id="i-e1421b58377f70b3-0">
            Anf. 50 ROGER TIEFENSEE (c):
          </note>
          <u who="roger_tiefensee_a68b78" xml:id="i-a9f4547b4cd17ec1-0">
            <seg xml:id="i-8f06de51bcc217b4-0">
              Herr talman! Ledamöter och åhörare! Sverige behöver fler entreprenörer,
              fler människor som vågar ta steget att bli företagare, fler småföretagare
              som vågar ta steget att anställa nya medarbetare och bli större
              företag. Kort sagt behöver vi skapa förutsättningar för människor
              och företag som finns i Sverige att växa. Det ska vara möjligt
              att starta företag, driva företag och ärva företag i Sverige.
              I dag är de möjligheterna alltför dåliga.
            </seg>
            <seg xml:id="i-816dcd27f169339f-0">
              Vår uppgift som riksdagspolitiker är att skapa förutsättningarna.
              Det är därför som frågorna i betänkandet är viktiga. Det handlar
              om förutsättningarna för företag och förutsättningarna för små
              företag. När jag pratar med småföretagare, konsulter och revisorer
              är 3:12-reglerna det första de anser behöver åtgärdas. Sedan kommer
              arvs- och gåvoskatten och förmögenhetsskatten.
            </seg>
            <seg xml:id="i-89050c52495ecc87-0">
              Först kommer 3:12-reglerna. Det är inte så konstigt. Företagarna
              ser ju behovet av att reformera 3:12-reglerna, eftersom det är
              de som får leva med de absurda konsekvenserna av dagens regler.
              Exempelvis tvingas en lågavlönad kvinna som är delägare i ett
              fåmansföretag betala en högre skatt än en manlig kollega med högre
              lön bara för att han inte är delägare i företaget.
            </seg>
            <seg xml:id="i-75a1ad2b64ef81bb-0">
              De förändringar som föreslås i betänkandet är ett litet steg
              i rätt riktning. Men steget är så litet. När man tar ett litet
              steg är det risk att man snubblar. Jag tror att om vi inte tar
              rejälare steg så kommer Sveriges småföretagare att snubbla. Det
              behövs större förändringar. Det ska vara möjligt att som företagare
              tjäna pengar i paritet med den risk man tar. Det är just det som
              regeringen inser och adresserar när man höjer riskpremien med
              2 %.
            </seg>
            <seg xml:id="i-213eb3747cf49f21-0">
              Förslagen, det här och aviserade förslag, omfattar 180 miljoner
              under den här treårsperioden. Göran Persson talade i sin regeringsförklaring
              om 1 miljard. Anna Grönlund har föredömligt förklarat att miljarden
              kommer först om drygt 20 år. 180 miljoner är vad man sänker skatten
              med för småföretagare.
            </seg>
            <seg xml:id="i-59a67ae3a86747ec-0">
              Centerpartiet har föreslagit en större förenkling och reformering
              av 3:12-reglerna. Vi har avsatt 1,8 miljarder för de förändringarna
              i vårt budgetalternativ. Tyvärr har det fallit. Jag kommer att
              yrka bifall till reservation 4 som ger ett uppdrag till regeringen
              att komma tillbaka 2005 med Centerpartiets förslag. Det går enkelt
              uttryckt ut på att företagare ska få en större bas att beräkna
              sin utdelning på, och de ska få en högre riskpremie.
            </seg>
            <seg xml:id="i-22ee8e1fa25a9dab-0">
              3:12-utredningen har lagt ett förslag som de kallar för BEK-modellen.
              Vi tycker att den ska införas. Där finns det också, vilket är
              viktigt i sammanhanget, ett fribelopp i grunden, ett fribelopp
              som innebär att de företagare som hamnar under det fribeloppet
              inte behöver bry sig om 3:12-regelverket över huvud taget. Det
              är att förenkla regler.
            </seg>
            <seg xml:id="i-92326b1c8f37d105-0">
              Förslagen om arvs- och gåvoskatten vid generationsskiften är
              också ett litet steg, men det är otillräckligt. Det skulle vara
              väldigt mycket enklare att slopa arvs- och gåvoskatten för hela
              skatteklass 1 mellan makar och sambor det finns förslag som vi
              nyss har debatterat här men också för bröstarvingar, just för
              att klara generationsskiften i företag.
            </seg>
            <seg xml:id="i-1ef0d7012d98494f-0">
              Vi ser ett jättestort problem framför oss. Fyrtiotalisterna är
              en väldigt företagsam generation som snart går in i pensionsåldern.
              Företagarnas Riksorganisation har målat upp problemet och ser
              att 180 000 företag kommer att få problem med generationsskiften.
              45 000 företag, förutspår de, kommer att läggas ned. Ytterligare
              45 000 företag kommer att misslyckas med sina ägarskiften. Det
              är upp till oss att skapa förutsättningar så att inte de risker
              som Företagarnas Riksorganisation målar upp besannas. Det gäller
              att skapa enklare regelverk och slopa arvs- och gåvoskatten för
              hela skatteklass 1. Då kan vi klara generationsskiftena.
            </seg>
            <seg xml:id="i-70dbbadfc3c4bc6a-0">
              Jag vill komma med en liten anekdot på slutet. Flera har sagt
              att 3:12-regelverket är oerhört komplicerat. Jag lunchade med
              en revisor förra veckan. Han pratade om blankett K 10 som man
              ska fylla i. Han sade att det nog är fler som har besegrat berget
              K 2 än blankett K 10.
            </seg>
          </u>
          <note type="speaker" xml:id="i-cd813abe53a1baf7-0">
            Anf. 51 CATHARINA BRÅKENHIELM (s):
          </note>
          <u who="catharina_brakenhielm_67cbbe" next="cont" xml:id="i-45ebce84e4bc7625-0">
            <seg xml:id="i-b426b8a1c686f4fc-0">
              Herr talman! Skattepolitikens främsta syfte är, som vi tycker,
              att finansiera välfärdssamhället. Stor gemensam betalning och
              höga skatter ger en hög välfärd. Lågskatteländer har ofta en låg
              välfärd, och man tappar tryggheten. Vår välfärd och vår skattenivå
              hänger alltså ihop.
            </seg>
            <seg xml:id="i-c00ae254bd1ce7c2-0">
              Världens högsta skatter är ett borgerligt mantra som vill få
              oss att inte se efter vad vi får för pengarna. Det finns numera
              semesterhotell där allt ingår, mat, drinkar, mellanmål och nöjen.
              För det betalar man ett ganska högt veckopris, betydligt högre
              än för det hotell där bara rummet ingår. Hotellen kallas all included
              . Kan man säga att det är världens dyraste hotell?
            </seg>
            <seg xml:id="i-4d3aaf02202367b8-0">
              Per Albin Hansson byggde folkhemmet, Ingvar Kamprad möblerade
              det, och Erling Persson klädde oss. Vi vet i Sverige att företagen,
              stora som små, är viktiga. Vi har många kreativa företag och företagare
              i vårt land. Glädjande nog ökar också antalet företag. År 2000
              startades rekordmånga, drygt 39 000 stycken. Det var 14 % fler
              än det startades 1994. Vi har ett ganska gynnsamt företagsklimat
              i landet. Av alla företag är 70 % enmansföretag.
            </seg>
            <seg xml:id="i-3f46756d25f588eb-0">
              Men, herr talman, allt kan utvecklas och bli bättre. I budgetpropositionen
              för 2004 lades ett förslag om att införa skattelättnader för små
              och medelstora aktiebolag för ungefär 1 miljard kronor genom den
              föreslagna reformeringen av de väl debatterade 3:12-reglerna.
            </seg>
            <seg xml:id="i-dcfd151789b048d1-0">
              Det förslag som nu kommer att genomföras ska ses som ett första
              steg i arbetet med att utveckla 3:12-reglerna just för att stimulera
              tillväxt, investeringar och det aktiva risktagande som behövs
              i fåmansföretagen. Men man måste komma ihåg att de nuvarande 3:12-reglerna
              är tillkomna för att försvåra omvandlingen av högre beskattad
              arbetsinkomst till lägre beskattad kapitalinkomst.
            </seg>
            <seg xml:id="i-2334731fcb5e9c4e-0">
              Nästa år kommer ytterligare förslag. Vår statsminister Göran
              Persson satt så sent som i går i nya samtal om ytterligare 3:12-åtgärder
              utöver de tidigare kända. Vi socialdemokrater är ganska kända
              för att hålla det vi lovar. Så det kommer mera.
            </seg>
            <seg xml:id="i-d7451596c8f8cee2-0">
              Från inkomståret 2004 höjs klyvningsräntan med 2 procentenheter.
              Det innebär att den andel som en ägare till ett fåmansföretag
              kan ta ut som kapitalbeskattad inkomst ökar. Reglerna blir förmånligare
              för företagarna, eftersom skattesatsen på kapital är lägre än
              på löneinkomst. Det innebär en skattesänkning av en storleksordning
              som vi nu har ansett rimlig att bära. Effekterna slås ut på lång
              tid, då den dominerande delen slår igenom när ägarna säljer aktierna
              i bolaget. Omsättningen på aktier i fåmansbolag är låg.
            </seg>
            <seg xml:id="i-4f9cd9a29bffe47a-0">
              Det pågående arbetet bygger på 1990 års skattereform, vilket
              också förordas av 3:12-utredningen. Först bestämmer man kapitalinkomsten
              schablonmässigt. Sedan behandlas överskjutande inkomster som tjänsteinkomster.
              Därför är det inte aktuellt att biträda en motion som förordar
              en normallönemodell.
            </seg>
          </u>
          <note xml:id="i-0f4f4f0864b9e6d8-0">
            Herr talman! I propositionen föreslås också en ändring av lättnadsreglerna
            för värdering av företagets tillgångar vid arvsbeskattning och
            under vissa villkor gåvobeskattning. Lättnadsreglerna utvidgas.
          </note>
          <u who="catharina_brakenhielm_67cbbe" prev="cont" xml:id="i-fe6600c5d422500c-0">
            <seg xml:id="i-24aa8125b1b36f82-0">
              Man föreslår, för att underlätta generationsskiften, att villkoren
              för att få använda lättnadsreglerna vid gåvobeskattning ska göras
              ännu mer generösa. Det innebär att successiva gåvor ska kunna
              godtas och att gåvotagaren ska kunna lämna ersättning till givaren
              utan att förlora skattelättnaden. Det är alldeles nytt. Det medför
              också att man kan överlåta delar av näringsverksamhet utan att
              gåvotagaren går miste om gåvoskattelättnaden. Det kan ses som
              en fördel i och med att givaren om han önskar kan stanna kvar
              på en ledande position i företaget i samband med att endast en
              del överlåts som gåva. Det kunde man inte tidigare. Detta måste
              anses som ytterligare en förbättring.
            </seg>
            <seg xml:id="i-8a7e42b2bcccb0ea-0">
              Den karenstid som finns för gåvotagaren innan han får överlåta,
              ge bort eller på annat sätt hantera gåvan förkortas också med
              två år, till tre år.
            </seg>
            <seg xml:id="i-a5578976bd5c56aa-0">
              Moderaterna tar i sin motion upp att näringsidkare befinner sig
              i en helt annan ekonomisk omgivning än löntagare. Det kan jag
              hålla med om, beroende på hur man definierar begreppet omgivning.
              Där kanske vi inte har samma definition.
            </seg>
            <seg xml:id="i-9c12ca5bbbc6edc1-0">
              Vidare säger Moderaterna att näringsidkare har ett högre risktagande
              än löntagare. Det kan jag hålla med om. Men de har också en större
              chans till vinst och högt löneuttag än de flesta anställda. De
              har också större möjlighet att påverka sin lön. Större chans till
              utdelning har i de flesta sammanhang föregåtts av ett risktagande.
            </seg>
            <seg xml:id="i-e03c1ac563cc1086-0">
              Centern anför i sin motion att man vill ha en övergång till BEK-modellen
              som har tagits fram av 3:12-utredningen. Det pågår fortsatta överväganden
              om modellen inom Regeringskansliet. Man ser också över nivån på
              klyvningsräntan.
            </seg>
            <seg xml:id="i-e78e7e7239795538-0">
              Sammanfattningsvis kan man säga att de borgerliga partierna i
              motioner framför att de vill sänka eller helt ta bort skatten
              på området.
            </seg>
            <seg xml:id="i-b9efafe74eff5ebb-0">
              Herr talman! Vi anser att den nuvarande principiella utformningen
              av lättnadsreglerna vid arvs- och gåvobeskattning inte ska ändras
              utan förändring ska ske inom ramen för det nuvarande regelverket.
              När det gäller Folkpartiets yrkande om villkoren för tillämpningen
              av lättnadsreglerna är det, som allt annat, en fråga om avvägning
              mellan underlättande av generationsskifte i ett företag och risken
              för att lättnadsreglerna utnyttjas i andra syften.
            </seg>
            <seg xml:id="i-6814fcb8d749ff76-0">
              Skattesänkningar är en politisk fråga med mycket sprängkraft,
              som i mycket är en vattendelare mellan vänster och höger inom
              politiken.
            </seg>
            <seg xml:id="i-6097bf4f7426d6a7-0">
              När man nu knyter ihop säcken med alla motionsförslag, så här
              i juletid, kan man konstatera att där finns väldigt många gåvor
              i form av skattesänkningar. Alla dem anser vi inte vara möjliga
              att finansiera just nu.
            </seg>
          </u>
          <note xml:id="i-f787544f0b4e9f30-0">
            Herr talman! Jag yrkar bifall till propositionen och avslag på
            motionerna.
          </note>
          <note type="speaker" xml:id="i-97060d65255a5f1f-0">
            Anf. 52 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-3">
            <seg xml:id="i-86a5ad9d08bb2ac7-0">
              Herr talman! Catharina Bråkenhielm inledde sitt anförande med
              att säga att låg skatt ger låg välfärd. Lågskatteländer har alltså
              en låg välfärd.
            </seg>
            <seg xml:id="i-9c5f4617290968c4-0">
              Jag förstår att Catharina Bråkenhielm inte var med på skatteutskottets
              resa till Tyskland. I Tyskland har man en skattesats som är genomsnittlig
              för Europa, 40 %. Det är mer än tio procentenheter lägre än i
              Sverige. Men inte tror jag att någon i Tyskland skulle hålla med
              om att man har en lägre välfärd där än vad vi har i Sverige. Faktum
              är att om sambandet skulle hålla så skulle Sverige ha den högsta
              välfärden och vara det rikaste landet i världen. Det är vi icke.
            </seg>
            <seg xml:id="i-a7b9c451780b2cd1-0">
              Sambandet mellan skatt och välfärd är ett mycket bräckligt samband,
              och de flesta skulle nog säga att det inte ens finns.
            </seg>
            <seg xml:id="i-42978ec6a875084c-0">
              Det sades också att vi har kreativa företag. Vi har många företag.
              Det är många företag som bildas. Ja visst, men inte tillräckligt
              många. Om det hade varit tillräckligt många så hade inte Socialdemokraterna
              behövt kalla till tillväxtkongress. Uppenbarligen är man inte
              nöjd. Om man inte är nöjd är inte spelreglerna tillräckligt goda.
              Det räcker att säga det, så slipper vi försjunka i om det har
              bildats x tusen eller y tusen företag. Om detta kan vi nog ha
              olika uppfattningar.
            </seg>
            <seg xml:id="i-508eee8f10b0e895-0">
              Det sades också att en egenföretagare hade en större chans till
              vinst. Hur då? Oavsett hur mycket man tjänar råkar en egenföretagare
              ut för precis samma skatteregler som en anställd. Man kan inte
              komma undan det. Om man ska ha vinst ska man snarare välja Lotto.
            </seg>
            <seg xml:id="i-9e824e15dbc05412-0">
              I själva verket har den politik som Socialdemokraterna har drivit
              i så många år kvävt företagsamheten och plundrat svenska folket,
              genom de höga förmögenhetsskatterna och den höga arvsskatten.
              Uppenbarligen vill Catharina Bråkenhielm även fortsättningsvis
              företräda den politiken.
            </seg>
            <seg xml:id="i-1fc2faaeb77a241c-0">
              Det har kommit ett mycket litet paket från Socialdemokraterna.
              Kommer det någonting mer än detta lilla lilla paket, någonting
              som kan glädja alla hundratusentals svenska företagare?
            </seg>
          </u>
          <note type="speaker" xml:id="i-8fdfa9ac970390ac-0">
            Anf. 53 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-1">
            <seg xml:id="i-1e8c5d4c3835da4e-0">
              Herr talman! Jag sade inte att alla lågskatteländer har låg välfärd
              utan jag sade ytterligare ett ganska viktigt ord: oftast. Det
              finns inga regler utan undantag. Oftast har lågskatteländer låg
              välfärd.
            </seg>
            <seg xml:id="i-b65376c3ec8b7587-0">
              Jag anser fortfarande att vi i Sverige är bland de länder som
              har den högsta välfärden. Det beror lite på vad man tittar på.
              I dag är det mycket som inkluderas i vårt samhälle. Det tycker
              jag är viktigt. Vi har det bra i Sverige i dag, även om det finns
              undantag. Men det är inget som kommer av sig själv, utan vi måste
              arbeta för att fortsätta ha det så. Det är därför vi ska hålla
              i våra pengar.
            </seg>
            <seg xml:id="i-74aa04fe00e3cffd-0">
              Jag kan hålla med om att det inte är tillräckligt många som startar
              företag. Det handlar inte bara om regler utan om andra saker också.
              Alla vill inte vara företagare. Några måste också vara anställda.
            </seg>
            <seg xml:id="i-cafcde745c73968f-0">
              Sedan tar Anne-Marie Pålsson upp lönen. Det är klart att man
              kan påverka sin lön mer som företagare. Man kan jobba fler timmar,
              vara kreativ det ligger i sakens natur när man startar ett företag.
              Den som är anställd inom hemtjänsten har ganska svårt att påverka
              sin lön. Det kan vara några extra timmar hit eller dit, men i
              stort sett så ligger man nästan hela livet på samma lönenivå.
            </seg>
            <seg xml:id="i-77818cde0c6af199-0">
              Ett litet paket ja, det kan tyckas så, om man nu vill ha mycket
              mer. Jag tycker också att man ska göra mycket mer. Det här är
              första steget. Jag talade om att man i går satt i ytterligare
              diskussioner om en fortsättning på 3:12-paketet. Det blir mera.
              Men jag tror inte att det blir så stort att Moderaterna blir helt
              nöjda. Jag är dock helt säker på att det går framåt.
            </seg>
          </u>
          <note type="speaker" xml:id="i-a957abcaa627604f-0">
            Anf. 54 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-4">
            <seg xml:id="i-a61c6a5410baf06c-0">
              Herr talman! Det var klargörande, att det kommer fler paket.
              Frågan är bara om de blir något större än det nuvarande. I vart
              fall tycks färdriktningen vara den rätta, och det tackar vi för.
            </seg>
            <seg xml:id="i-0419afe6c80e1579-0">
              Det finns någonting som är ganska osunt med Socialdemokraterna
              i detta avseende, detta sega motstånd mot att skapa ett gott klimat
              för de mindre och medelstora företagen, fåmansbolagen. Det har
              diskuterats år ut och år in, men man fortsätter att klamra sig
              fast vid den här modellen trots att den möter ett massivt motstånd,
              trots att vi har få medelstora företag i Sverige och en dynamik
              som inte är tillräcklig för att ge oss en god välfärd. Socialdemokraterna
              har ägt denna fråga i decennier och man gör så lite så det knappast
              ens syns.
            </seg>
            <seg xml:id="i-f00d5b83425c083c-0">
              Herr talman! Jag undrar om det i själva verket är så att man
              inte kommer att vilja överge 3:12-reglerna, av precis det skäl
              jag har varit inne på tidigare. Om man skulle göra det så skulle
              individer helt enkelt börja starta bolag. De skulle välja att
              verka inom ramen för ett företag i stället för som anställda.
              De skulle välja att själva kunna påverka sin tillvaro sin arbetstid,
              sina inkomster. De vill helt enkelt komma ifrån det regelverk
              som styr så många människor på ett destruktivt sätt.
            </seg>
            <seg xml:id="i-efe60d8e6ab96c8a-0">
              Herr talman! Det kanske skulle innebära att många av Socialdemokraternas
              egna anhängare, många som i dag är organiserade i fackföreningar,
              skulle välja att bli företagare i stället för anställda. Frågan
              är vad som då skulle hända med den makt som kommer från just de
              organisationerna.
            </seg>
          </u>
          <note type="speaker" xml:id="i-fca034b09bdf9ee5-0">
            Anf. 55 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-2">
            <seg xml:id="i-7c39ffd83531716c-0">
              Herr talman! Det sega motståndet kan man kanske översätta med
              att förslagen är väl genomarbetade och väl genomtänkta. Man tar
              ett steg i taget, så att man inte förhastar sig. Det är ganska
              viktigt.
            </seg>
            <seg xml:id="i-c119437a3568c893-0">
              Sedan tror jag att man behöver ett regelverk. Det kan inte vara
              hur laglöst som helst utan regelverk behövs. Det ska vi därför
              ha kvar.
            </seg>
            <seg xml:id="i-45cfe7d342722b94-0">
              Från Moderaterna hör man väldigt ofta: Sänk skatten! Ta bort
              skatten! Slopa skatten! Men hur ska man finansiera? Det hänger
              ju ihop, som jag sade i mitt anförande, med det vi plockar in.
              De flesta människor i Sverige i dag tycker faktiskt att det är
              ett bra system, utan att det för den skull är fullgott. Det kan
              utvecklas. Jag vet att huvudandelen av människorna vill ha det
              system som vi har, med den trygghet som vi har i landet.
            </seg>
            <seg xml:id="i-5f54f0cb958b234e-0">
              Vi anser att det är viktigt att finansiera de steg vi tar, och
              därför tar vi inte sådana jätteskutt att vi ramlar. Vi tar ett
              steg i taget, väl genomtänkt. Det kanske man kan kalla segt. Men
              det blir bra i slutändan.
            </seg>
          </u>
          <note type="speaker" xml:id="i-e99b8186156b1647-0">
            Anf. 56 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-2">
            <seg xml:id="i-b96ff97cca13b911-0">
              Herr talman! Jag kom att tänka på en bild. Jag vet inte om den
              är smaklig direkt, men den är i alla fall passande. Det är en
              gammal vattenklosett. Man länger snöret och så tror man att det
              ska spola mer på något vis. Jag förstår det inte riktigt men så
              gör man med 3:12-reglerna.
            </seg>
            <seg xml:id="i-ae92c6607773d75f-0">
              Man säger själv i utskottets betänkande, jag kan läsa innantill:
              I det fortsatta arbetet kommer regeringen bl.a. att överväga nivån
              på klyvningsräntan, kapitalunderlagets utformning, lönesummeregelns
              utformning samt fördelningen av kapitalvinst mellan inkomstslagen
              tjänst och kapital. Det är ju en revidering av praktiskt taget
              hela skattelagstiftningen på detta område.
            </seg>
            <seg xml:id="i-c21ea9a9574d98c2-0">
              Då föreslår vi liksom Folkpartiet en modell som förespråkar en
              normallön, alltså det som man normalt ser som lön och kan bedöma.
              Sedan blir det kapitalbeskattning på resten. Det är för att få
              en rimlig avvägning. Om man har en arbetsinkomst får man en liknande
              beskattning. Det är egentligen det vi är ute efter, inte något
              laglöst land. Men det tror jag inte heller att ni har sagt i det
              här fallet.
            </seg>
            <seg xml:id="i-84b4ccd5a7b47a21-0">
              Det är intressant att notera att i praktiken strävar man åt det
              hållet men kan inte erkänna att man kan göra det här med en gång.
              Därför tycker jag att det är tråkigt att man inte från regeringshåll
              kan göra detta nu så att vi slipper det här tassandet i tassemarker
              för att få de här reglerna färdiga. Så mycket problem som det
              har varit med detta! Det är ju inget nytt. Det behövs inte en
              massa utredningar. Det har funnits en utredning. Man kan komma
              till förslag. Det urholkar inte skattebasen. Det kommer säkert
              att öka möjligheterna till större intäkter till staten genom att
              fler får arbete bland annat.
            </seg>
            <seg xml:id="i-8e12918977edd212-0">
              Varför inte när det gäller generationsskifte se till att man
              slipper de problem som många företag har? Jag ska i mitt nästa
              inlägg göra en beskrivning av ett praktiskt exempel från ett företag
              som ligger en mil från min bostad. Men jag undrar varför man inte
              kan ändra de här reglerna med en gång så att vi får i gång detta
              och slipper tjafsandet om 3:12-reglerna.
            </seg>
          </u>
          <note type="speaker" xml:id="i-e5f1f47c89c1dc2e-0">
            Anf. 57 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-3">
            <seg xml:id="i-adb3b87f1385055a-0">
              Herr talman! Det är så sällan jag tänker på toalettstolar när
              jag blundar. Det kanske är något för Lars Gustafsson. Jag hängde
              inte riktigt med. Förr i tiden hade man ju lång spolarm. Det är
              väl det som är fint i dag. Det är därför de lägenheterna är oerhört
              dyra.
            </seg>
            <seg xml:id="i-4ee43f2afd390170-0">
              Normallön är det ganska svårt att sätta. Det är därför vi inte
              har förordat det. Vi anser att den modellen inte är okej för vår
              del.
            </seg>
            <seg xml:id="i-ca82ca81a1da803d-0">
              Jag hör inte riktigt allt du säger, det kanske är en viss språkförbistring.
              Men jag tycker att det är svårt att komma fram till vad som är
              en normallön. Den idén har den utredning som har arbetat också
              förkastat.
            </seg>
            <seg xml:id="i-0de823d12e0a44e4-0">
              När det gäller de stora stegen och de små stegen är det precis
              som jag sade tidigare, man vill ha detta finansierat. Vi vill
              ha en tillväxt. Vi vet att tillväxt behövs, även om den inte alltid
              skapar fler arbetstillfällen. Vi är precis på samma linje. Skillnaden
              är väl bara att vi vill ha allting finansierat innan vi genomför
              det.
            </seg>
            <seg xml:id="i-e6d3e9259e4c1f41-0">
              De samtal som vi har med företagare och även företagarorganisationerna
              visar att man är nöjd med det steg som vi har presenterat. Man
              är också med och vill finansiera de paket som vi tänker lägga
              fram. Det tycker jag är bra. Det finns ett samspel mellan företagen.
            </seg>
            <seg xml:id="i-6cc265dc78e0c2b9-0">
              Jag är inte helt övertygad. När jag har varit ute och träffat
              företagarna har jag aldrig hört dem tala om 3:12-reglerna. Det
              är många andra saker de trycker på. Det är nog ganska krångligt,
              så det är inte det första de pratar om.
            </seg>
          </u>
          <note type="speaker" xml:id="i-a65f9b1fe4811a22-0">
            Anf. 58 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-3">
            <seg xml:id="i-0be64ba7bed596fb-0">
              Herr talman! De har väl så mycket annat krångel att ta upp innan
              de hinner dit. Det kan bero på det.
            </seg>
            <seg xml:id="i-c29c444fc0f829f2-0">
              Jag tänkte närmast på uttrycket Spola kröken! Det har i alla
              fall de flesta partierna gemensamt i den här kammaren. Det är
              gammalt. Idrottsrörelsen hade alltså en slogan som hette Spola
              kröken! Man skulle inte dricka alkohol och utöva sport samtidigt.
              Det var det jag tänkte på. Nåväl, det jag menar är bara att det
              är bättre att rensa upp det här systemet och göra något för alla
              än att hålla på på det här viset. Det var det jag menade med att
              man bara tar ett längre snöre, men man får ingen effekt av det.
              Det var kanske långsökt.
            </seg>
            <seg xml:id="i-c828b6e92c3808a9-0">
              Språkförbistring kan det vara, men strax intill min bostad finns
              det ett företag som har 217 anställda. Det har genomgått flera
              generationsskiften. Jag tror att det är tredje generationen som
              ska ta över. De ställdes för några år sedan inför ett generationsskifte
              som innebar att de skulle få sälja till utlandet. De kunde alltså
              inte överta företaget själva för generationsskiftesskatten blev
              så hög att de inte kunde fortsätta. Man höll på i flera år med
              skattejurister och tricksade fram och tillbaka tills man till
              slut kunde klara av det med en annan lösning.
            </seg>
            <seg xml:id="i-d5f5f337444ad525-0">
              Men så ska vi väl ändå inte ha det. Varför inte i stället även
              här spola kröken och göra färdigt en gång för alla så att vi slipper
              detta. Det har ingenting med det statsfinansiella spöket att göra.
              Det går säkert att finansiera genom den gigantiska budget vi ändå
              har. Trots alla förslag om skattelättnader från Moderaterna är
              den totala budgetsumman ändå ganska liten i marginalen jämfört
              med vad vi omsätter och förespråkar. Men vi vill alla skapa bättre
              inkomster för en stabilare välfärd, så att inte några måste hängas
              utanför, som det tyvärr är, genom att de inte har arbete eller
              annan möjlighet att försörja sig.
            </seg>
          </u>
          <note type="speaker" xml:id="i-5ddd9a538254882d-0">
            Anf. 59 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-4">
            <seg xml:id="i-1bf95fbd865d2522-0">
              Herr talman! Det är en balansgång mellan att ha lätta regler
              och inte ha regler. Det gäller att hamna någonstans mitt emellan
              så att det inte är så lätt att man inte har ett regelsystem, men
              inte så krångligt att man inte orkar igenom det. Jag kan hålla
              med om att det är många regler som är krångliga. Det är därför
              det här ses över, så att man inte ska behöva så oerhört mycket
              tid och hjälp som företagare för att komma igenom reglerna. Det
              är inte så i alla fall, framför allt inte i de företag där man
              inte har så många anställda.
            </seg>
            <seg xml:id="i-79e35fe3436ba3c1-0">
              Det är också viktigt att veta att alla inte kan vara företagare.
              Det måste vara någon som jobbar i företagen också, som inte äger
              företaget. Det gissar jag måste vara även kd:s modell. Alla vill
              inte vara företagare. För dem som vill vara företagare ska det
              vara ett så pass lätt och rimligt men ändå så säkert system att
              vi kan ha ett bra regelverk i Sverige i dag. Men jag tror att
              vi i ganska mycket är på samma linje. Företagen behövs. Reglerna
              ska inte vara oskäligt krångliga, och man ska betala en rimlig
              skatt även som företagare.
            </seg>
          </u>
          <note type="speaker" xml:id="i-d7dddab123f2154c-0">
            Anf. 60 ANNA GRÖNLUND (fp) replik:
          </note>
          <u who="unknown" xml:id="i-c8defcee34c0be8b-7">
            <seg xml:id="i-d94eec8ac9ca9c58-0">
              Herr talman! Vi har hört Catharina Bråkenhielm säga flera gånger
              under replikskiftet att alla inte kan vara företagare. Jag tror
              inte att det är det som är det stora problemet i dagens Sverige.
              Det stora problem vi har i dagens Sverige är att alla faktiskt
              inte kan vara anställda. Alla kan inte vara arbetstagare, om vi
              inte vill att alla företag ska vara statliga. Jag tycker att vi
              ska fokusera mer på problemet. Vi behöver fler som ska bli företagare.
              I realiteten skulle alla kunna vara egna företagare och jobba
              i sitt eget företag. Det skulle inte vara något större problem.
            </seg>
            <seg xml:id="i-64c32d6dac9056cb-0">
              Jag vänder mig mot en sak som Catharina Bråkenhielm sade från
              talarstolen. Hon sade att småföretagare har större chans till
              utdelning och att de också har möjlighet att göra ett högt löneuttag.
              Jag är född och uppvuxen i en ganska reguljär småföretagarfamilj
              uppe i Kiruna. Jag kan säga att min pappa inte hade möjlighet
              att göra några större utdelningar i sitt företag. De flesta småföretag
              är nämligen inte sådana där man täljer guld med kniv. Dessutom
              är löneuttagen inte heller så himla lätta att göra. I Kiruna var
              det på den tiden, förmodligen nu också, mycket mer lönsamt att
              vara gruvarbetare.
            </seg>
            <seg xml:id="i-1fd717b5f1e8cd6c-0">
              Jag har förstått att Socialdemokraterna hela tiden kör mantrat
              att välfärd och skatter hänger ihop. Det tror jag också. Jag kanske
              dock kommer till en något annorlunda slutsats än er. Man kan fundera
              på om Socialdemokraterna med det förslag som föreligger just nu
              tror att hög beskattning av företag leder till en bättre välfärd.
              Det är det man får en känsla av när de genomför en sådan här halvmesyr
              som det här förslaget faktiskt är.
            </seg>
            <seg xml:id="i-192359cecec48b88-0">
              Men jag skulle vilja fråga Catharina: Vilka reella tillväxteffekter
              tror Socialdemokraterna sker med hjälp av den marginella förändring
              som nu ändå görs?
            </seg>
          </u>
          <note type="speaker" xml:id="i-1b39f4d07939095b-0">
            Anf. 61 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-5">
            <seg xml:id="i-1f07bc91b368f5dc-0">
              Herr talman! Jag vet att det behövs fler företag. Dock kan inte
              alla vara företagare. Jag tycker inte att till exempel offentliga
              sektorn ska drivas i privata företag. Det ska vara en bra balansgång.
            </seg>
            <seg xml:id="i-d4c9b4940af2c347-0">
              Jag kan inte utgå från Anna Grönlunds pappa och hans företag.
              Jag har däremot besökt många företag. Det är naturligtvis olika
              i fråga om gjorda arbetsinsatser och hur lukrativ branschen är.
              Det som driver personer att starta ett företag är att de kan påverka
              utvecklingen själva. De kan jobba med det de tycker är roligt
              och intressant, och lägger de ned fler arbetstimmar får de i bästa
              fall bättre utdelning och kan då lyfta en högre lön, vilket är
              fullt rimligt och skäligt. Det är säkert mycket mer stimulerande
              att vara egenföretagare i egen bransch än att vara gruvarbetare
              i LKAB eller något annat.
            </seg>
            <seg xml:id="i-7267c06647b149d7-0">
              Jag tycker inte att det förslag som läggs fram nu är en halvmesyr.
              Det är ett mycket bra första steg. Jag är ganska stolt över att
              vi har presterat detta och att vi talar om att det kommer en fortsättning.
              Det här ger inte en marginell tillväxt utan jag tror att tillväxten
              kommer att öka av det här. Det handlar också om tillväxt och konjunktur
              i omvärlden.
            </seg>
            <seg xml:id="i-2b7f3f127416937e-0">
              Det paket vi har lagt fram tycker jag är bra. Det är ett första
              steg, och det är finansierat.
            </seg>
          </u>
          <note type="speaker" xml:id="i-df8d335ae2d2852c-0">
            Anf. 62 ANNA GRÖNLUND (fp) replik:
          </note>
          <u who="unknown" xml:id="i-c8defcee34c0be8b-8">
            <seg xml:id="i-8d24e8f66dcbfe6b-0">
              Herr talman! Jag trodde faktiskt att Socialdemokraterna med sina
              tillväxtsamtal tänkte mer än att bara vänta ut att konjunkturen
              ska bli positiv igen.
            </seg>
            <seg xml:id="i-b49c3ab4c7d64f34-0">
              Det här är ett marginellt förslag. Jag förstår inte hur man kan
              säga att något som kommer att vara fullt realiserat om 23 år då
              är säkert varken du eller jag här i riksdagens kammare utan vi
              gör förmodligen något helt annat är en stor förbättring. Det kan
              jag inte se. Det här är en marginell förbättring, och det här
              är att lova någonting och sedan inte komma med någonting alls.
              Det är dåligt mot svenska småföretagare att inte kunna ge mer
              särskilt i tider när det talas så mycket om tillväxt från Regeringskansliet.
            </seg>
            <seg xml:id="i-09fc522621aa1951-0">
              Jag har en sista avslutande fråga till Catharina Bråkenhielm.
              Det skiljer mycket om en företagare som kanske har fått kapital
              över väljer att satsa kapitalet i det egna företaget för att det
              ska gå bättre eller om han väljer att ta pengarna till börsen.
              Hur kan det komma sig att Socialdemokraterna står för att företagare
              som satsar i det egna företaget ska få betala högre skatt medan
              en företagare som lägger pengarna på börsen ska få en betydligt
              lägre beskattning? Vilka socialdemokratiska idéer ligger bakom
              detta?
            </seg>
          </u>
          <note type="speaker" xml:id="i-02b5b030a291c899-0">
            Anf. 63 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-6">
            <seg xml:id="i-b378156c9ee06b51-0">
              Herr talman! Först och främst nämnde jag konjunkturen i sista
              hand. Vi sitter inte med armarna i kors med det här paketet och
              väntar på konjunkturen. Jag sade att det var en bidragande orsak
              till fluktuationen.
            </seg>
            <seg xml:id="i-55b421654913d9c8-0">
              De pengar vi får in går till vårt välfärdssamhälle. Företagarna
              är också betjänta av att deras anställda mår bra, att deras barn
              går i bra skolor, att det finns bra vägar. Hela det paketet är
              viktigt. Vi ser mer och mer att företagare vill placera sina företag
              där personalen mår bra. Personalen är den resurs som de investerar
              i och som de ska vara rädda om. De vill inte ha hög omsättning
              på personalen eller höga sjuktal. Därför är det paket vi ska genomföra
              viktigt. Jag är övertygad om att tillväxten skapar detta.
            </seg>
          </u>
          <note type="speaker" xml:id="i-d5c0e3664ce7d76b-0">
            Anf. 64 ROGER TIEFENSEE (c) replik:
          </note>
          <u who="roger_tiefensee_a68b78" xml:id="i-a9f4547b4cd17ec1-1">
            <seg xml:id="i-e7f1250b9dab206d-0">
              Herr talman! Catharina Bråkenhielm lyfte i sitt anförande fram
              att skatter är till för att finansiera välfärden. Jag håller med.
              Men då får vi samtidigt inte ha ett skattesystem som slår undan
              benen på småföretagare som skapar välfärden. Jag lever i den verkligheten
              att om vi får fler företag får vi mer välfärd. Då kommer vi fram
              till något slags grundläggande problem i Sverige i dag och i socialdemokratins
              syn på kopplingen välfärd och företagande, nämligen att i dag
              är fokus på fördelning snarare än tillväxt, fokus är på stora
              företag snarare än små företag. Där har vi pudelns kärna.
            </seg>
            <seg xml:id="i-6263722a896cd985-0">
              Då kommer vi fram till regelverket som styr småföretagarens villkor,
              nämligen 3:12-reglerna. Är det rimligt att en lågavlönad kvinna,
              som är delägare i ett fåmansbolag, ska betala högre skatt än sina
              manliga kolleger som har en högre lön?
            </seg>
          </u>
          <note type="speaker" xml:id="i-5f5697d45855fc60-0">
            Anf. 65 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-7">
            <seg xml:id="i-0437fc833dc4ec00-0">
              Herr talman! Jag börjar med den sista frågan. Det är självklart
              aldrig rimligt att en kvinna har lägre lön än en man som utför
              samma jobb. Det svaret gäller överallt.
            </seg>
            <seg xml:id="i-b1afb9b58608f69d-0">
              Vi stirrar oss inte blinda bara på välfärd. Vi socialdemokrater
              vet att tillväxt skapar välfärd. Det gäller bara att hitta balansen.
              Jag tycker att vi åtminstone de senaste åren verkligen har varit
              aktiva i de förslag vi har lagt fram om tillväxt. Det här visar
              detta. Det pågår diskussioner, och idéer läggs fram. Vi stänger
              inga dörrar för diskussioner med vilka partier som helst i frågan.
            </seg>
            <seg xml:id="i-8eebf0c0872fd1c9-0">
              Det är inte så att vi lägger fram det här i dag och sedan händer
              ingenting mer. Vi är på väg att se över och förenkla reglerna,
              men vi kan inte ta allt på en gång. Det är det som oppositionen
              vill allt eller inget, inga små steg, och tar man små steg ramlar
              man och så vidare. Jag håller inte med om det. Jag tror absolut
              att man kan ramla på ett stort steg också. Därför är det viktigt
              att man vet vad man gör och att det är finansierat.
            </seg>
            <seg xml:id="i-bb58fc1908480f01-0">
              Vi går åt samma håll, även om vi socialdemokrater inte vill gå
              lika fort. Vi vill fundera lite och se om det har blivit en bra
              effekt. Vi vill också föra samtal, och vi har också vävt in näringslivets
              organisationer i samtalet.
            </seg>
          </u>
          <note type="speaker" xml:id="i-f4dae2934d482676-0">
            Anf. 66 ROGER TIEFENSEE (c) replik:
          </note>
          <u who="roger_tiefensee_a68b78" xml:id="i-a9f4547b4cd17ec1-2">
            <seg xml:id="i-c85202922bf3b5a8-0">
              Herr talman! Jag upplever en omsvängning när Socialdemokraterna
              och regeringen pratar om tillväxt. Det är än så länge mycket retorik.
              Det här lilla förslaget speglar inte alls det Göran Persson sade
              i regeringsförklaringen.
            </seg>
            <seg xml:id="i-232ec49deb2594d2-0">
              Även om, Catharina, kvinnan som är delägare i fåmansbolaget och
              mannen som är anställd i företaget har lika lön får kvinnan betala
              högre skatt. Det var det min fråga gällde. Är det rimligt att
              den som är aktiv i ett fåmansbolag får betala högre skatt?
            </seg>
            <seg xml:id="i-84e78cb4b9f5924c-0">
              Catharina Bråkenhielm lyfte flera gånger fram att en företagare
              har högre chans till vinst. Då lever man i något slags verklighet
              där det skapas ett regelverk för Östermalmskonsulter som har hög
              intjänandeförmåga, medan det stora flertalet företagare i Sverige
              tar ut en låg lön. Vi har då skapat ett regelverk som stimulerar
              bara företag med hög risk och därmed hög intjänandeförmåga.
            </seg>
            <seg xml:id="i-f6fd057dfa28f41c-0">
              Låt oss se på kvinnligt och manligt. Kvinnor har inte den riskbenägenheten
              och startar därmed inte företag i samma utsträckning som män eftersom
              regelverket är utformat efter att driva företag med hög risk.
            </seg>
            <seg xml:id="i-cc6fe64d84298298-0">
              Är ni beredda att se på frågan om riskbenägenhet, att få ersättning
              för den risk man tar, även för en låg risk?
            </seg>
          </u>
          <note type="speaker" xml:id="i-615fadda34853f44-0">
            Anf. 67 CATHARINA BRÅKENHIELM (s) replik:
          </note>
          <u who="catharina_brakenhielm_67cbbe" xml:id="i-08b0a3e5f3d1614a-8">
            <seg xml:id="i-a6f247284e81d93d-0">
              Herr talman! I alla förslag är det oppositionens roll att inte
              vara nöjd. Det vore jättekonstigt om oppositionen här i kammaren
              höll med oss i det paket vi har lagt fram i dag. Det hade varit
              roligt, men det är utopiskt. Det förstår jag.
            </seg>
            <seg xml:id="i-63b48d561413e853-0">
              Jag missuppfattade dig tidigare. Det är självklart att det du
              anförde är fel ur ett kvinnoperspektiv, det vill säga man ska
              kunna lyfta samma lön.
            </seg>
            <seg xml:id="i-f44dad72d633408f-0">
              Regler som inte är relevanta ska ses över och ändras. Det har
              skrivits en del om det. När jag har läst detta har jag tyckt att
              det är helt relevant att se över detta. Det får inte vara så.
              Jag kan inte detta mer i detalj, men är det som Roger säger ska
              det förändras. Det är inte bra att det är så.
            </seg>
            <seg xml:id="i-c5f89485ea771b20-0">
              Det är möjligt att kvinnor inte tar en hög risk. Kvinnor kanske
              tänker några gånger mer än män. Men det kan vara andra saker som
              vävs in också. Som egenföretagare har man ofta inte reglerad arbetstid,
              man får jobba mycket och satsa mycket av barn och familj. Vi vet
              att det som skiljer manligt och kvinnligt är att kvinnor ofta
              tänker efter några gånger och kanske inte väljer den formen i
              den delen av livet. Det handlar inte bara om att kvinnor inte
              är riskbenägna.
            </seg>
            <seg xml:id="i-ae8feca426eade41-0">
              Jag kommer från en kommun med många småföretagare. Det är inte
              fråga om glassiga Östermalmsföretagare. Jag kommer från Orust
              med mycket båttillverkning och så vidare. Jag vet vad det handlar
              om. Det är lite Gnosjöanda. Jag har träffat många företagare och
              vet vilka problemen är.
            </seg>
            <seg xml:id="i-11dd8c58f99c3a5b-0">
              Det som är positivt är att vi nu pratar om det här. Vi stänger
              inga dörrar. Vi tar till oss alla förslag, även om de kommer från
              oppositionen, och är intresserade. Däremot kan vi inte genomföra
              allting på en gång.
            </seg>
          </u>
          <note type="speaker" xml:id="i-17ee6b18997edb1a-0">
            Anf. 68 PER ROSENGREN (v):
          </note>
          <u who="per_rosengren_f2d4ba" xml:id="i-f38020deaa7d9d0a-0">
            <seg xml:id="i-34376751e6ad65b1-0">
              Herr talman! Jag har nu suttit och lyssnat på debatten i snart
              en timme, och jag blir lite konfunderad. Här har vi ett betänkande
              som handlar om lättnader i arvs- och gåvoskattereglerna och 3:12-reglerna.
              Men vad som diskuteras är hela 3:12-problematiken. Det verkar
              som om flera inte har läst betänkandet. Jag skulle kunna säga
              till Folkpartiet och några andra som har varit uppe här: Ni har
              inte läst propositionen. Ni har inte sett den. Ni såg inte när
              den landade på kammarens bord.
            </seg>
            <seg xml:id="i-3362b12a001d391c-0">
              Här gör man inga förändringar i 3:12-reglerna. Det säger man
              också. Man håller fortfarande på att arbeta med 3:12-utredningen.
              Under den tiden, för att göra någonting och ge åtminstone ett
              litet finger det kan jag hålla med om höjer man klyvningsräntan
              med 2 procentenheter.
            </seg>
            <seg xml:id="i-bbb0c43b6f3e1ab2-0">
              Den här debatten är smått löjlig, skulle jag vilja säga, men
              inte därför att frågan är löjlig. Här går Folkpartiet upp och
              säger att det skulle ta 23 år innan man har förbrukat miljarden
              med de här förslagen. Men det är inte det som det handlar om!
              Då har ni inte förstått vad som står. Tror ni att detta är förändringen
              i 3:12-problematiken? Då är jag besviken på hur ni läser en proposition.
              Det står ju klart: I avvaktan på att vi kommer med ett förslag
              med förändringar i 3:12-reglerna höjer vi klyvningsräntan.
            </seg>
            <seg xml:id="i-f49b0572ac0e6dfe-0">
              Det är jätteroligt. Journalister kan man lura en gång eller två
              gånger, men inte mer. Därefter hamnar man i en svår situation.
              Därför var det så intressant att läsa Göteborgs-Posten när Folkpartiet
              gick ut och gjorde detta till en jättefråga och en stor artikel.
              Det är ju så avslöjande. Ni pratar om någonting som över huvud
              taget inte finns. Det kommer.
            </seg>
            <seg xml:id="i-62fa03cc8171bfa0-0">
              Egentligen skulle vi ha lagt ett 3:12-förslag i kammaren under
              hösten, men det är en del frågor som återstår att diskutera. Det
              är synen på BEK-modellen eller att bygga på det nuvarande systemet.
              Vi inom Vänsterpartiet anser att den nuvarande modellen inte är
              bra att bygga vidare på. Den gynnar bara företag som har stort
              kapital att sätta in i initialskedet och missgynnar dem som sparar
              kapital och bygger upp kapital i bolaget.
            </seg>
            <seg xml:id="i-ec2b0bbfde4cfaa1-0">
              Det är också väldigt intressant att lyssna på Folkpartiet och
              Kristdemokraterna, som förespråkar en totalt söndersågad, hyvlad
              normallönemodell. Jag ska erkänna att innan 3:12-utredaren kom
              med sin totala sågning av detta förslag var vi också inne på normallönemodellen.
              Men vi lär oss av den information som kommer.
            </seg>
            <seg xml:id="i-6bdcf156d397f13a-0">
              Vad är då en normallön? Ja, man kan inte säga att man ska bilda
              ett skattefrälse. Det innebär att normallön måste överstiga den
              inkomst som når den högsta marginalskatten. Annars skapar man
              ett skattefrälse. Det innebär att ett antal människor, i detta
              fall företagare, aldrig kommer upp i den högsta marginalskatten.
              Det vore ju ganska orimligt eller hur?
            </seg>
            <seg xml:id="i-9b5199066add475f-0">
              Sätter man då normallönen på den nivån missgynnar man alla de
              andra som de facto inte har råd att ta ut mer än 22 000, 23 000
              eller 24 000 kr. Då skulle de inte kunna omvandla någonting. Med
              BEK-modellen skulle de kunna välja att bygga upp ett kapital och
              sedan först ta ut ett kapitalbeskattat belopp och därefter resten
              som tjänst. Det skapar detta utrymme.
            </seg>
            <seg xml:id="i-ad6de5ea9260afb4-0">
              Det är precis detta som 3:12-utredaren har kommit fram till,
              och det är därför han har kommit fram till en helt perfekt lösning,
              tycker vi i Vänsterpartiet.
            </seg>
            <seg xml:id="i-5488b970901c4e21-0">
              Det går inte att bara ta bort 3:12-regler över huvud taget. En
              del hävdar att om man bara betalar kommunalskatt har det ingen
              betydelse. Men det har det, för det handlar också om att man ska
              betala sociala avgifter med mera. Här blir det ett jätteproblem.
              Det blir intressant att omvandla tjänsteinkomst till kapitalinkomst
              på det sättet.
            </seg>
            <seg xml:id="i-9b79fc4c700ec3ae-0">
              Sedan har det tillkommit en del saker. Vi förespråkar BEK-modellen.
              Det finns ett problem med den, och det är att när det gäller kapitalvinstdelen
              i detta fall skulle 100 % tas upp i tjänst. Det är en sak som
              inte är särskilt intressant för vår del. Jag tror inte heller
              att regeringen är inne på att skärpa den delen.
            </seg>
            <seg xml:id="i-d4b6cb8882c49904-0">
              Det finns ett särskilt yttrande i 3:12-utredningen från Urban
              Rydin, LRF:s skatteexpert, som jag tycker är väldigt intressant.
              Det ger också incitament till att ta ut lön i företaget. Det kombinerat
              med Svenskt Näringslivs modell, som också skulle ta hänsyn till
              hur många anställda man har, är ganska intressant, för det är
              tillväxtdrivande. Vi ska alltid försöka få fram system som är
              tillväxtdrivande, inte som hämmar tillväxten. Ju fler anställda,
              ju större incitament ska det finnas i ett sådant system.
            </seg>
            <seg xml:id="i-bb94c76791a6abf4-0">
              När det sedan gäller generationsskiftesbiten innebär den modell
              som nu ligger vilket också är ett resultat av 3:12-utredarens
              arbete att man innefattar de gamla lättnadsreglerna även vid successiva
              överlåtelser, och när man betalar någonting i samband med överlåtelse
              kan man komma i åtnjutande av lättnadsreglerna. De flesta ställer
              sig bakom denna modell. Detta är en bra lösning.
            </seg>
            <seg xml:id="i-ad963f9c49387b59-0">
              Att andra sedan vill ta bort arvs- och gåvoskatten helt är en
              annan fråga. Vill man ha arvs- och gåvobeskattningen kvar är detta
              en bra och ganska generös modell. De flesta jag har pratat med
              inom företagandet har ansett att detta är en acceptabel lösning.
            </seg>
            <seg xml:id="i-369585d6853b1902-0">
              Det är inte Finansdepartementet som har räknat ut att det skulle
              ta 23 år, utan det är riksdagens utredningstjänst som har gjort
              det på uppdrag av Folkpartiet. Så kan det gå när man lämnar felaktig
              information till riksdagens utredningstjänst då kan även de hamna
              lite fel.
            </seg>
            <seg xml:id="i-4152b603b3b90fcf-0">
              Det är ganska roligt. Vi har haft en debatt här i kammaren förut
              då Gunnar Andrén från Folkpartiet och jag deltog och där han blandade
              ihop två sagor. Nu gör Anna Grönlund precis samma sak! Kejsarens
              nya kläder blandar hon ihop med Tödde och Mödde . Gå hem och läs
              era sagor! Vi i Vänsterpartiet kan sagorna, men vi kan också verkligheten.
            </seg>
            <seg xml:id="i-936e3195ac2366b5-0">
              För att nu gå vidare till Centerpartiet, tycker jag att det är
              intressant att Centerpartiet skiljer sig från de andra. Det finns
              en klar skillnad mellan de övriga borgerliga partierna och Centerpartiet.
              Centerpartiet tar de här frågorna på allvar, inte bara därför
              att de förespråkar BEK-modellen, vilket Vänsterpartiet också gör,
              utan därför att de har analyserat frågorna.
            </seg>
            <seg xml:id="i-c135a93e85621981-0">
              För att fortsätta med sagorna, pratade Roger Tiefensee om små
              företagare. Jag vet inte om han tänkte på Snövit och de sju dvärgarna
              de hade väl någon verksamhet inom gruvnäringen.
            </seg>
            <seg xml:id="i-c12f5290d22e387d-0">
              I övrigt har jag lyssnat på Anne-Marie Pålsson. Jag har också
              läst Patrik Engellaus debattartikel, som var ganska intressant.
              Han tar upp frågorna om vad företagare får ut av de sociala systemen
              och så vidare. Det är tänkvärt. Men han slår lite knut på sig
              själv. Han försöker hitta argument för att man ska ta bort 3:12-reglerna
              fullt ut och tillåta att man kan omvandla i stort sett all tjänstebeskattning
              till kapitalbeskattning. Där har vi en helt annan uppfattning.
              De flesta andra har väl också det. Det behövs någon form av klyvningsregel.
              Frågan är: Hur ska vi utforma den?
            </seg>
            <seg xml:id="i-c57755f9bd3c18a2-0">
              Förhoppningsvis kommer det, precis som Centerpartiet skriver
              i sin reservation, att komma ett förslag från regeringen. Som
              det har sagts här, pågår det tillväxtsamtal och diskussioner i
              och för sig på begynnelsestadiet mellan de samverkande partierna
              när det gäller 3:12-reglernas utformning. Vänsterpartiet driver
              här en BEK-modell. Jag tror att det är oerhört viktigt att vi
              kommer dit, för att för en gångs skull göra oss av med denna fråga
              och ge de här positiva signalerna, som behövs där ute i verkligheten,
              inte minst för tillväxtens skull.
            </seg>
            <seg xml:id="i-4d2cc7f7a961a85a-0">
              Det skulle vara intressant att få höra lite argumentering om
              den fullkomligt sågade normallönemodellen. Jag har lite svårt
              att förstå att det fortfarande finns folk som förespråkar den.
            </seg>
            <seg xml:id="i-f496231bfd67e1f9-0">
              Jag har en sista fråga till de borgerliga. Om nu detta är en
              ödesfråga det måste ju betyda att det är den viktigaste frågan
              varför prioriterade då de borgerliga när de hade makten 19911994
              att ta bort förmögenhetsskatten men ha kvar 3:12-reglerna? Det
              kan man fundera över. Det är ju lite märkligt. Då togs frågan
              inte upp över huvud taget. Det är först när man hamnar i opposition
              som man säger att detta är en ödesfråga.
            </seg>
            <seg xml:id="i-9fdb71a252419be4-0">
              Vi får väl se vad som händer. Jag yrkar i alla fall bifall till
              utskottets förslag i det föreliggande betänkandet.
            </seg>
          </u>
          <note type="speaker" xml:id="i-d6830b9451f6d577-0">
            Anf. 69 ANNE-MARIE PÅLSSON (m) replik:
          </note>
          <u who="anne-marie_palsson_92a25a" next="cont" xml:id="i-c33f0f8f900ea24a-0"/>
          <note xml:id="i-602cff0d577cf50e-0">
            Herr talman! Per Rosengren! In the long run we are all dead.
            Så sade John Maynard Keynes.
          </note>
          <u who="anne-marie_palsson_92a25a" prev="cont" xml:id="i-698573c2324cd009-0">
            <seg xml:id="i-f497631d642c41bf-0">
              Med den här synen på beskattning av fåmansbolag och det här tempot
              kommer nog de flesta i den här kammaren att ha avlidit innan vi
              får en skattestruktur som skapar ett gynnsamt och gott klimat
              för fåmansbolagen. Jag är för otålig. Jag vill inte vänta så länge.
              Jag tycker att man ska agera nu, så fort som möjligt. Vi har redan
              väntat tillräckligt länge.
            </seg>
            <seg xml:id="i-0de42fd62761980a-0">
              Det är lite egendomligt med Per Rosengren, som i många andra
              sammanhang försöker framstå som näringslivets stora vän i skattefrågor
              och får en hel del publicitet med anledning av det. Jag får gratulera
              till det. Men det är egendomligt att han är så obenägen att stödja
              de borgerliga reservationerna i dessa viktiga frågor. Vi väljer
              visserligen olika modeller, men vi försöker att titta på konkreta
              lindringar i den beskattning som fåmansbolagen i dag är utsatta
              för. Tvärtom är Per Rosengren bara ett eko och en megafon för
              regeringen, som så länge har varit obenägen att göra några förändringar
              av detta.
            </seg>
            <seg xml:id="i-7d2d07139635630a-0">
              Per Rosengren påpekar att han har läst en artikel av Patrik Engellau.
              Jag tror inte att han känner till mina läsvanor. Jag har inte
              läst Patrik Engellaus artikel, men jag har läst utredningen. I
              utredningen står det om alla de förmåner som inte kommer fåmansbolagen
              till del. Jag kan rekommendera den till läsning. Utredningen är
              mycket bra, och jag kan rekommendera alla i den här kammaren att
              läsa den. Om man läser den finner man egentligen förklaringen
              till att det inte sker någon förändring i det här avseendet. Temat
              är hela tiden detsamma: Man vill förhindra att några gör otillbörliga
              vinster. Fåmansbolag som skulle kunna lindra sin beskattning får
              alltså en otillbörlig förmån.
            </seg>
            <seg xml:id="i-3d6e72bd6582c311-0">
              Herr talman! Moderaterna vill på allvar skapa ett bättre företagsklimat.
              Vi vill ta bort 3:12-reglerna, och vi vill också ta bort arvsbeskattningen
              för företagare så att generationsskiften ska underlättas och nästa
              generation ska kunna ta över.
            </seg>
          </u>
          <note type="speaker" xml:id="i-e91ef90d7e2def84-0">
            Anf. 70 PER ROSENGREN (v) replik:
          </note>
          <u who="per_rosengren_f2d4ba" xml:id="i-f38020deaa7d9d0a-1">
            <seg xml:id="i-579576eb261292d7-0">
              Herr talman! Jag kan hålla med om att tempot kanske borde varit
              snabbare. Jag anser att det nog borde ha kunnat ligga en proposition
              på riksdagens bord under hösten. Men eftersom Vänsterpartiet har
              agerat bromskloss i det här sammanhanget har det blivit som det
              är. Alla ska nog vara glada över att vi är bromsklossar. Vi har
              inte accepterat att man skulle bygga vidare på den nuvarande modellen.
              Vi vill få in BEK-modellen i diskussionen. Vi förespråkar den.
              Därför har det tagit tid, och det kommer kanske att ta ytterligare
              tid.
            </seg>
            <seg xml:id="i-95040bd540ffa2f6-0">
              Jag har svårt att förstå hur ens Anne-Marie Pålsson kan tro att
              vi skulle kunna stödja moderata reservationer som vill ta bort
              hela 3:12-regelverket.
            </seg>
            <seg xml:id="i-6b158efdedf63074-0">
              Jag har läst 3:12-utredningen. Jag har till och med deltagit
              i ett seminarium där 3:12-utredningens resultat och innehåll diskuterades.
              Jag kan också rekommendera den. Det är mycket intressant läsning.
              Det finns också särskilda yttranden som kan vara intressanta och
              som kanske visar att det inte är så lätt att acceptera allt ens
              i den. Det ska ju faktiskt behandlas i det totala samhället också.
            </seg>
            <seg xml:id="i-f7933ecef8e847df-0">
              Som sagt, jag är också lite besviken på tempot. Jag beklagar
              att det kan komma att ta ett halvår längre än man hade väntat
              sig från början. Men jag förstår inte dem som har trott att denna
              proposition skulle innehålla några större förändringar i 3:12-reglerna.
              Jag förstår inte hur man kan ha trott det.
            </seg>
          </u>
          <note type="speaker" xml:id="i-a2e40bff6e738979-0">
            Anf. 71 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-5">
            <seg xml:id="i-60008339c5f513c2-0">
              Herr talman! Jag har några korta kommentarer. Per Rosengren,
              vill du liksom vi i det borgerliga blocket att det ska gå snabbt
              så rekommenderar jag dig att göra gemensam sak med oss. Då kommer
              det att gå snabbt. Vi har förslag. Det är det första.
            </seg>
            <seg xml:id="i-88d427c8f4241e6f-0">
              För det andra fick vi kritik för att vi skulle skapa ett skattefrälse.
              Men det är ju precis vad Per Rosengren själv gör! I exempelvis
              ett ärende som vi diskuterade för en vecka sida och som handlade
              om CFC-regler ställde sig Per Rosengren bakom att man ska införa
              skattefrälse för en mycket selektiv grupp, nämligen för dem som
              har startat från ett coordination centre i Bryssel. Vi kan inte
              ställa oss bakom att man vill ha ett sådant skattefrälse. Det
              har vi alltid varit emot, och vi kommer alltid att vara emot det.
            </seg>
            <seg xml:id="i-30f0887c88383e27-0">
              Slutligen: Varför kan man inte ta bort 3:12-reglerna? Det är
              klart att man kan göra det. Om vi tar bort 3:12-reglerna skulle
              det innebära att en person som driver fåmansbolag skulle bli beskattad
              med samma skattesats som en person som bara betalar kommunalskatt.
              Det är vad det innebär i procent. Det är klart att man skulle
              kunna göra detta om man samtidigt är beredd att acceptera att
              en person som utsätter sig för risker, inte tar del av övriga
              förmåner och har en enorm arbetsbörda och ett stort ansvar för
              andra människor ska kunna få ut en något större andel av sina
              inkomster än personer som får trygghet i sina anställningar, sociala
              förmåner och låter någon annan betala när de blir sjuka eller
              råkar ut för andra otrevligheter.
            </seg>
          </u>
          <note type="speaker" xml:id="i-6c7532731bc2a077-0">
            Anf. 72 PER ROSENGREN (v) replik:
          </note>
          <u who="per_rosengren_f2d4ba" xml:id="i-f38020deaa7d9d0a-2">
            <seg xml:id="i-282af352469b5c46-0">
              Herr talman! Jag tycker inte att det är rimligt att man ska låta
              en grupp människor ha möjligheten att helt välja bort statlig
              skatt. Det får stå för Moderaterna. Vill man ha ett system där
              vissa ska bli någon form av skattefrälse så får man stå för det.
              Jag tycker att det är helt orimligt.
            </seg>
            <seg xml:id="i-3c63b1e547a64dee-0">
              Jag är inte så säker på att det skulle gå så mycket snabbare
              i de här frågorna med en borgerlig regering. Ni har ju inte konkretiserat
              er. Två partier vill ha normallönemodellen, vilket absolut inte
              accepteras av Moderaterna. Centern vill ha ungefär samma modell
              som Vänsterpartiet. Jag tycker att det är märkligt att Anne-Marie
              Pålsson säger att det skulle gå snabbare om vi hade lierat oss
              med Moderaterna. Jag tror att vi väl skulle ha fördröjt den processen
              ytterligare i så fall.
            </seg>
            <seg xml:id="i-cc649159d02c04fb-0">
              I frågan om CFC-regler tror jag inte att Anne-Marie Pålsson riktigt
              har förstått vad vår reservation innebar. Den innebar att situationen
              med det företag som sedan många år har en överenskommelse med
              den belgiska staten om att ha möjlighet att omvandla en beskattning
              där från inkomst av näringsverksamhet till kapital, lågbeskattat
              kapital, ska vara kvar. Det har över huvud taget aldrig varit
              aktuellt att beskatta det i det svenska skattesystemet! Blanda
              inte in detta med CFC-beskattningen och ert misslyckande häromveckan
              i debatten om 3:12-reglerna. Det är bara att beklaga att ni inte
              ser vad som ska göras för vissa företag. För det är inte bara
              jag som har insett det. Det kan man läsa om i ledaren i vissa
              tidningar.
            </seg>
          </u>
          <note type="speaker" xml:id="i-e8cf1deace25e0ac-0">
            Anf. 73 ANNA GRÖNLUND (fp) replik:
          </note>
          <u who="unknown" xml:id="i-c8defcee34c0be8b-9">
            <seg xml:id="i-de801215bc1b0c63-0">
              Herr talman! Jag får börja med att be om ursäkt. Folkpartiet
              är bättre på verkligheten än på sagobeskrivningar. Jag var verkligen
              helt övertygad om att det var Kejsarens nya kläder som slutade
              med att det bara blev en tummetott och sedan blev han naken. Men
              jag får kanske gå i skola hos Per Rosengren och lära mig lite
              grann om hur sagoberättandet i Vänsterpartiet fungerar. Jag hoppas
              dock att ni håller er till verkligheten på era möten.
            </seg>
            <seg xml:id="i-5f357eefbdc203ab-0">
              Låt mig först säga att jag tycker att det är väldigt roligt när
              någon som företräder majoriteten även om det nu är någon som företräder
              ett av regeringens stödpartiet faktiskt tycker något och har visioner
              och idéer om framtiden. I tidigare replikskiften med Catharina
              Bråkenhielm verkade det inte som att det låg något i pipelinen
              utom något väldigt diffust som man knappt kunde ta på.
            </seg>
            <seg xml:id="i-ef4c8c732f483e79-0">
              Per Rosengren anklagade från talarstolen oss i borgerligheten
              för att inte ha läst propositionen. Det har jag gjort, men jag
              kanske inte har läst sagorna tillräckligt mycket.
            </seg>
            <seg xml:id="i-5eb2488de72cb9ec-0">
              Det görs inga förändringar i 3:12-reglerna. Det har vi förstått,
              och det är det som vi tycker är det stora problemet. Jag tror
              inte att det är bara den borgerliga delen av den här kammaren
              som hade fått för sig att någonting skulle ske. Statsministern
              stod i talarstolen vid riksmötets öppnande och utlovade förbättringar
              och rejäla reformer i fåmansbolagsbeskattningen. Jag tror att
              det var några fler utanför den här kammaren som förväntade sig
              att det skulle komma något förslag på den här sidan om årsskiftet.
              Men det är väl positivt att det kommer ett förslag i framtiden.
              Vi kan väl återkomma till framtiden.
            </seg>
            <seg xml:id="i-171a5e66db18d265-0">
              Jag skulle vilja ställa en fråga till Per Rosengren. Om vi är
              överens om att det här inte innebär några förändringar i 3:12-reglerna
              utan att det bara är en marginell förändring, varför genomförs
              då den här marginella förändringen, och vad är tanken att det
              ska leda till för fördelar för att vi ska få i gång tillväxten?
            </seg>
          </u>
          <note type="speaker" xml:id="i-7c3d00fdcae56c63-0">
            Anf. 74 PER ROSENGREN (v) replik:
          </note>
          <u who="per_rosengren_f2d4ba" xml:id="i-f38020deaa7d9d0a-3">
            <seg xml:id="i-a18d60ea9d3dd81b-0">
              Fru talman! Först och främst smällde man in detta i och med att
              man ville göra förändringar i fråga om generationsskiftesproblematiken
              så fort som möjligt. Jag tror att alla välkomnar att åtminstone
              det görs. Samtidigt ville man ge en signal om att man under utarbetandet
              av förändringarna i 3:12-reglerna åtminstone höjer klyvningsräntan.
              Men jag håller med om att det inte ens innebär en tummetott. I
              Kejsarens nya kläder spann man trådar som inte fanns. Och det
              hade kanske varit en bättre ingång för Anna Grönlund att använda
              det än detta med en tummetott.
            </seg>
            <seg xml:id="i-25ffe89fe9a31e99-0">
              Det talades om att det inte görs någonting. På våra möten läser
              vi inte precis bröderna Grimm. Om vi läser de gamla herrarna är
              det snarare bröderna Grym, Stalin och Lenin.
            </seg>
            <seg xml:id="i-a584e54ecfd02a16-0">
              Men jag kan lova Anna Grönlund att vi kommer att fortsätta att
              jobba för att 3:12-frågorna hålls ajour och att vi ska göra allt
              för att det ska ligga en proposition på riksdagens bord under
              våren och att den ska innehålla en BEK-modell. Jag tror nämligen
              att det finns en väldigt stor enighet här.
            </seg>
            <seg xml:id="i-295604d5d522b9ca-0">
              Jag rekommenderar er i och för sig att gå hem och läsa lite sagor
              så att ni lär er dem till nästa debatt men att ni också läser
              igenom den förödande kritik som normallönemodellen får. Då ska
              vi säkert kunna enas om att BEK-modellen är en betydligt bättre
              modell än normallönemodellen.
            </seg>
          </u>
          <note type="speaker" xml:id="i-4ccd00f8f5970124-0">
            Anf. 75 ANNA GRÖNLUND (fp) replik:
          </note>
          <u who="unknown" xml:id="i-c8defcee34c0be8b-10">
            <seg xml:id="i-8653bce2c57217c2-0">
              Fru talman! Jag hann nästan börja fantisera om vilka sagor ni
              läser innan Per Rosengren berättade det. Jag ska därför inte säga
              vad jag fantiserade om.
            </seg>
            <seg xml:id="i-c10b60bd078bbacf-0">
              Per Rosengren sade också från talarstolen att jag hade hänvisat
              fel och att det inte var Finansdepartementet som hade gjort en
              beräkning och kommit fram till 23 år. Jag står med ett papper
              från riksdagens utredningstjänst där det står:
            </seg>
            <seg xml:id="i-0f3954be479ad92c-0">
              Enligt Finansdepartementets beräkningar kommer den fullständiga
              effekten att uppstå först efter 23 år.
            </seg>
            <seg xml:id="i-859b899cc6235492-0">
              Jag vet inte om det är riksdagens utredningstjänst som inte har
              haft kontroll över Finansdepartementet eller vad man menar. Men
              jag kan inte tolka detta på något annat sätt än att Finansdepartementet
              faktiskt hade räknat med att effekten skulle uppstå först om 23
              år.
            </seg>
            <seg xml:id="i-8c61e44e0bf4ed79-0">
              Det låter bra att Per Rosengren tänker fortsätta att följa upp
              det här. Jag kan lova att vi från Folkpartiets sida också kommer
              att göra det. Vi kommer att vara en blåslampa i häcken både på
              regeringen och på stödpartierna om det behövs.
            </seg>
          </u>
          <note type="speaker" xml:id="i-80fb4f983c603f92-0">
            Anf. 76 PER ROSENGREN (v) replik:
          </note>
          <u who="per_rosengren_f2d4ba" xml:id="i-f38020deaa7d9d0a-4">
            <seg xml:id="i-487e06a5e462136a-0">
              Fru talman! När riksdagens utredningstjänst ska ta reda på information
              vänder man sig till Finansdepartementet eftersom det är där som
              man har datasystem för att få fram detta. Men om man då ställer
              frågan hur lång tid det skulle ta innan föreliggande förslag går
              igenom, måste jag säga att detta är inget förslag. Man måste ha
              ett förslag att utgå från. Här sägs bara att: Vi höjer klyvningsräntan
              i väntan på ett förslag. Då är det klart att även Finansdepartementet
              kan räkna ut något sådant. Men grunden är att varken riksdagens
              utredningstjänst eller Finansdepartementet har gjort fel utan
              att Folkpartiet inte har förstått att detta inte är en förändring
              i 3:12-regelsystemet utan att detta bara är en höjning av klyvningsräntan
              i avvaktan på att ändringar i 3:12-reglerna ska ske.
            </seg>
          </u>
          <note type="speaker" xml:id="i-35294a7759fd967e-0">
            Anf. 77 ROGER TIEFENSEE (c) replik:
          </note>
          <u who="roger_tiefensee_a68b78" xml:id="i-a9f4547b4cd17ec1-3">
            <seg xml:id="i-8dc542e6eca9dfb9-0">
              Fru talman! Per Rosengren lyfter mycket fyndigt fram särskrivningarnas
              dilemma apropå små företagare. Vi har erfarenhet av små skattetjänstemän
              i riksdagen, men de är inte sämre för det.
            </seg>
            <seg xml:id="i-6055873c69c176a3-0">
              Till frågan om 3:12-utredningen. Det som jag ser som den stora
              diskussionen mellan samarbetspartierna och regeringen är om man
              ska bygga på BEK-modellen eller om man ska bygga vidare på nuvarande
              regler.
            </seg>
            <seg xml:id="i-58e7b72fc9f50666-0">
              Jag stod här i våras, tror jag, och diskuterade normallönemodellen
              och så vidare med Per Rosengren. Sedan har jag läst 3:12-utredningens
              förslag ordentligt och kommit till slutsatsen att normallönemodellen
              är en idéskiss som fungerar i retoriken. Men i praktiken, nu när
              vi börjar närma oss en reformering, är den död som idé. Men då
              tycker jag att det är viktigt att inte nöja sig med tummetottar
              eller med lillfingrar utan att man ser till att det verkligen
              händer någonting. Där tycker jag att Svenskt Näringsliv, och för
              den delen även LRF, har haft intressanta förslag med koppling
              till 3:12-utredningens förslag om en BEK-modell. Den är nämligen
              inte fulländad på något sätt. Modellen är bra, men hur man beräknar
              skatteunderlaget och så vidare är otillfredsställande.
            </seg>
            <seg xml:id="i-a0adb983406c5bd0-0">
              Min fråga till Per Rosengren är: Kommer det verkligen att bli
              en BEK-modell, och vad är det i så fall som talar mot det, och
              vad är det som gör att Finansdepartementet bromsar och vill bygga
              vidare på nuvarande regler?
            </seg>
          </u>
          <note type="speaker" xml:id="i-288a37053643a1b6-0">
            Anf. 78 PER ROSENGREN (v) replik:
          </note>
          <u who="per_rosengren_f2d4ba" xml:id="i-f38020deaa7d9d0a-5">
            <seg xml:id="i-27aa6e7df53acc02-0">
              Fru talman! Dessa frågor skulle kanske ha ställts till Catharina
              Bråkenhielm. Jag kan bara säga att Vänsterpartiets uppfattning
              är att BEK-modellen ska ligga till grund för förändringarna i
              3:12-reglerna och att man också mycket noga ska studera incitamentsstrukturen
              i Svenskt Näringslivs förslag eftersom den faktiskt bygger på
              antalet anställda och att man också när det gäller kapitalvinstmodellen
              ska ta hänsyn till det som Urban Rydin tar upp där.
            </seg>
            <seg xml:id="i-d2acb19f384416b3-0">
              Jag håller med Roger Tiefensee om att det inte är lätt. Det är
              många komponenter som ska få plats. Det finns många yttranden
              och mycket som har sagts efter det att 3:12-utredningen lade fram
              sitt betänkande som skulle kunna infogas i detta. Det är också
              därför som det måste ta en viss tid för att man ska få detta att
              fungera ihop.
            </seg>
            <seg xml:id="i-b24839af3ad82cdd-0">
              Jag tycker att det är jättebra att Roger Tiefensee noga har beaktat
              normallönemodellens avigsidor och insett att BEK-modellen faktiskt
              är en väldigt intressant och intelligent lösning på ett ganska
              svårt problem. I den modellen för man in den fiktiva beskattningen,
              vilket innebär att det inte blir några orimliga skattelättnader,
              utan det blir en ganska rimlig modell. Jag tycker att det är bra
              att vi i princip har samma uppfattning. Sedan kan vi bara hoppas
              på, som svar på frågan, att det läggs fram en proposition här
              till våren med förändringar i 3:12-reglerna som bygger på en BEK-modell.
            </seg>
          </u>
          <note type="speaker" xml:id="i-e57b9a7b80ee9dd1-0">
            Anf. 79 ROGER TIEFENSEE (c) replik:
          </note>
          <u who="roger_tiefensee_a68b78" xml:id="i-a9f4547b4cd17ec1-4">
            <seg xml:id="i-59391cf566f911be-0">
              Fru talman! Den stora poängen med BEK-modellen tror jag är att
              man breddar kapitalunderlaget så att hela det arbetande kapitalet
              i ett företag utgör grunden när man ska beräkna hur stor utdelning
              av kapital man kan ha.
            </seg>
            <seg xml:id="i-ea8c279b7d78747b-0">
              I en del av 3:12-utredningens förslag talas det om att ha ett
              fribelopp i botten. Jag tror att man säger att det skulle vara
              ett halvt basbelopp. Jag skulle gärna vilja höja det lite grann
              just för att fler företag inte skulle behöva bry sig om 3:12-regelverket
              över huvud taget. Förenkling tror jag är en bra inriktning.
            </seg>
            <seg xml:id="i-9836291b7ff0b957-0">
              Sedan är frågan varför Finansdepartementet tvekar eller bromsar.
              Såvitt jag har förstått inser man att om BEK-modellen införs finns
              det alltför många rattar för en borgerlig regering att skruva
              på att kunna göra tillvaron förmånlig för företagen. Och det är
              där som man ser hotet.
            </seg>
            <seg xml:id="i-ee0ea59ef969864b-0">
              Det är lite roligt att se det i relation till det som Per Rosengren
              säger. Han talade tidigare om bröderna Grym. Men om Per Rosengrens
              parti i framtiden kommer att förlita sig mer på bröderna Grym
              är frågan hur stort inflytande man då kommer att få i fråga om
              att få in en BEK-modell i sammanhanget.
            </seg>
            <seg xml:id="i-db59ec6d82f8c282-0">
              Jag tycker att Per Rosengren har helt rätt inriktning här men
              är rädd att Finansdepartementet, som är den mest konservativa
              institution i Sverige som man kan tänka sig, i det här läget kommer
              att ha svårt att backa.
            </seg>
          </u>
          <note type="speaker" xml:id="i-2b17f96961fb428e-0">
            Anf. 80 PER ROSENGREN (v) replik:
          </note>
          <u who="per_rosengren_f2d4ba" xml:id="i-f38020deaa7d9d0a-6">
            <seg xml:id="i-4c54318f315e3519-0">
              Fru talman! Ja, visst är det så att det finns en rädsla för att
              man går in och ändrar procentsatserna när det gäller kapitalet
              i dag i princip får 45 % av det egna kapitalet ligga till grund
              och säger att 100 % ska tas upp. Man tar alltså bort den fiktiva
              beskattningen.
            </seg>
            <seg xml:id="i-5bbb6321d9a24c24-0">
              Jag har en annan uppfattning. Om det blir borgerlig regering
              och Moderaterna får igenom sin vilja drar de ett streck över 3:12-reglerna
              över huvud taget. Då skulle kompromissen vara att några borgerliga
              partier talar om en höjning till 90 % eller något liknande.
            </seg>
            <seg xml:id="i-e7384346e8369614-0">
              Det är möjligt att det är sådant som ligger bakom Finansdepartementets
              tveksamhet. Vi känner inte samma tveksamhet och räknar heller
              inte med att det blir en borgerlig regering, så det problemet
              ser jag över huvud taget inte. Snarare tror jag att Roger Tiefensee
              i Centerpartiet just i den här frågan ligger betydligt närmare
              Vänsterpartiet än vi ligger nära Socialdemokraterna och Centerpartiet
              ligger nära de borgerliga kamraterna. En regeringskoalition mellan
              Centern och Vänsterpartiet är kanske det som skulle bli aktuellt,
              sett enbart till den här frågan. Det är faktiskt dithän det lutar.
            </seg>
          </u>
          <note xml:id="i-766a615389c645c1-3">
            Föredrogs
          </note>
          <note xml:id="i-58221a88a3e8280b-3">
            Överläggningen var härmed avslutad.
          </note>
          <note xml:id="i-b4852e0c94453705-0">
            11 § Fastighetstaxering och beskattning av tredimensionellt avgränsade
            fastigheter
          </note>
          <note type="speaker" xml:id="i-cff68da9ed861175-0">
            Anf. 81 BRITTA RÅDSTRÖM (s):
          </note>
          <u who="britta_radstrom_b09f4c" next="cont" xml:id="i-1c949d3bcd8aad84-0">
            <seg xml:id="i-c714aba496a883e7-0">
              Fru talman! Min uppgift i dag är att kort introducera nästa fråga
              som ska debatteras här i kammaren.
            </seg>
            <seg xml:id="i-89fefe5e0bb06e58-0">
              Det gäller alltså skatteutskottets betänkande SkU10 Fastighetstaxering
              och beskattning av tredimensionellt avgränsade fastigheter . Jag
              är inte så säker på att det blir en lika livlig debatt om denna
              fråga. Det beror delvis på att ändringarna görs för att det nya
              slaget av fastigheter i svensk rätt, så kallade tredimensionella
              fastigheter, ska kunna åsättas taxeringsvärden. För detta krävs
              en del ändringar i regelsystemet för fastighetstaxeringen.
            </seg>
          </u>
          <note xml:id="i-099b4adf6e4d9cfb-0">
            Förslaget ansluter till en proposition om tredimensionell fastighetsindelning
            som nyligen antagits av riksdagen.
          </note>
          <u who="britta_radstrom_b09f4c" prev="cont" xml:id="i-2f01806b9bd85eed-0">
            <seg xml:id="i-24f3a935cbb41cf3-0">
              Fru talman! En motion har väckts i frågan.
            </seg>
            <seg xml:id="i-2270eab518124a49-0">
              Jag vill med detta avsluta introduktionen i ärendet för att lyssna
              till den debatt som följer.
            </seg>
          </u>
          <note type="speaker" xml:id="i-4cdba53b24b98aa0-0">
            Anf. 82 LARS GUSTAFSSON (kd):
          </note>
          <u who="lars_gustafsson_4200e4" xml:id="i-a01464ce8ea798b3-4">
            <seg xml:id="i-b6e5406a2783da36-0">
              Fru talman! Nu är det mycket kring fastighetstaxeringen; det
              hör man. Det är återkommande på våra bord med sådana här propositioner,
              justeringar och allt vad det nu är.
            </seg>
            <seg xml:id="i-9d125d9ac75a8b6b-0">
              Den 24 oktober skrev riksdagsreportern Johan Hakelius han är
              inte här just nu en krönika som i allt väsentligt handlade om
              debatten i denna kammare om bostadsutskottets betänkande nr 2.
              Efter en underhållande beskrivning av den debatten och dess deltagare
              avslutade Hakelius mest på skämt, får man förmoda med att skriva:
              Ingen nämnde det alla borde oroa sig för: hur länge det dröjer
              innan tredimensionell fastighetsindelning ger tredimensionell
              fastighetstaxering.
            </seg>
            <seg xml:id="i-a201ace9871cb916-0">
              Inte särskilt länge, kan vi säga. Faktum är att Kristdemokraterna
              hellre hade sett att också frågan om taxering hade behandlats
              tillsammans med frågan om indelningen.
            </seg>
            <seg xml:id="i-bd21c3054b2963b9-0">
              Hakelius gav förstås uttryck för något som vi länge känt till,
              nämligen att Socialdemokraterna reflexmässigt måste beskatta i
              princip allt som existerar. Det var inte snällt sagt men är nog,
              tyvärr, en verklighetsbeskrivning.
            </seg>
            <seg xml:id="i-fa8a3d1d13b3201c-0">
              Riksdagen har redan, efter bostadsutskottets behandling, beslutat
              att en tredimensionell fastighet måste bestå av minst fem lägenheter,
              något som vi kristdemokrater motsatt oss. Nu säger majoriteten
              i vårt utskott att byggnad som tillhör tredimensionell fastighet
              inte kan vara ett småhus utan alltid måste vara ett hyreshus.
            </seg>
            <seg xml:id="i-fadef905e908ac76-0">
              Detta motsätter vi oss nu. Varför gör vi det? kan man undra.
              Jo, vi har länge arbetat för att tredimensionella fastighetsindelningar
              ska bli verklighet. Men till skillnad från Socialdemokraterna
              anser vi att det måste gå att bryta ned dessa indelningar; man
              ska kunna äga sin lägenhet en så kallad ägarlägenhet. När nu utskottsmajoriteten
              säger att tredimensionella fastigheter måste utgöras av hyreshus
              och utesluter småhus uppfattar vi det som ytterligare ett laghinder
              mot ägarlägenheter i framtiden.
            </seg>
            <seg xml:id="i-d774c81848e186e8-0">
              Det andra yrkandet i vår motion har sin grund i vår oro att fastighetstaxeringen
              kostar alltmer för våra skattemyndigheter att genomföra. Det finns
              anledning att anta att taxeringen av tredimensionella fastigheter
              ytterligare kommer att öka dessa kostnader.
            </seg>
            <seg xml:id="i-a86563faaac5fdd9-0">
              Vårt resonemang avfärdar utskottsmajoriteten med att frågan väckts
              vid fel tillfälle och säger att man helt litar på den bedömning
              som gjorts i budgeten. Jag delar förstås inte den uppfattningen.
            </seg>
            <seg xml:id="i-1db2ff727dee6d5a-0">
              Den senaste siffra som nämnts när kostnaderna för fastighetstaxeringen
              diskuterats är 250 miljoner kronor. Så mycket betalar alltså svenska
              folket för att få sina hem värderade. Att kostnaderna kommer att
              öka genom det som här föreslagits råder det väl inget tvivel om.
              Frågan är hur länge de här kostnaderna får öka, med tanke på nivån
              för fastighetsskatten nu.
            </seg>
            <seg xml:id="i-9880049def676868-0">
              Alla vet vi också att om kostnaderna för fastighetstaxeringarna
              ökar måste skattemyndigheterna dra ned på andra verksamheter.
              Det kan alltså inte bli tvärtom. Exempelvis kan man tala om arbete
              som handlar om att stävja svartarbete och andra uppgifter när
              det gäller att kontrollera inkommande deklarationer. Nu kommer
              det att bli resursbrist på detta område.
            </seg>
            <seg xml:id="i-8a061d3be51d00c6-0">
              Fastighetstaxeringen är därmed också, kan man säga, en gökunge
              inom myndigheternas verksamhet. Socialdemokraternas invändning
              mot vår kritik är att detta har behandlats i budgetprocessen.
              Det är förstås konstitutionellt helt riktigt men i praktiken helt
              fel.
            </seg>
            <seg xml:id="i-e6cb17c762ad9fff-0">
              Med vår fastighetsskattemodell skulle man frigöra alla de resurser
              som i dag används inom skattemyndigheterna för fastighetstaxering.
              Därmed skulle vi få bort alla principvidriga och omoraliska effekter
              som fastighetsskatten de facto nu skapar. Därför vill vi påminna
              om vår modell i alla sammanhang där det är relevant till dess
              att fastighetsskatteproblematiken har fått sin lösning.
            </seg>
          </u>
          <note xml:id="i-825af2ae9c5a95e8-0">
            Till sist yrkar jag bifall till reservation nr 1.
          </note>
          <note type="speaker" xml:id="i-a7aaa1577946f55a-0">
            Anf. 83 LENNART AXELSSON (s):
          </note>
          <u who="lennart_axelsson_b76d72" next="cont" xml:id="i-f736d7d50d3c4298-0">
            <seg xml:id="i-d963aaa418725794-0">
              Fru talman! Roger Tiefensee talade om åhörare, men nu är det
              tomt. Däremot har jag förstått att ca 80 000 TV-tittare följer
              debatterna här. Det är kanske lite grann som att gå in på ett
              fullsatt fotbollsstadion när man står där uppe kanske för att
              öka nervositeten.
            </seg>
            <seg xml:id="i-12f19e43aa6712eb-0">
              Vi har nu hamnat i ett ärende där nog många tycker att det är
              lite knepigt med de tredimensionella fastigheterna, precis som
              när det gäller 3:12-reglerna.
            </seg>
            <seg xml:id="i-b99a91417dd8deb3-0">
              Det finns dock ett väldigt gott skäl till att vi nu väljer att
              lägga fram det här förslaget. Precis som Britta Rådström sade
              när hon introducerade ärendet handlar det egentligen bara om en
              konsekvensändring av ett tidigare beslut.
            </seg>
            <seg xml:id="i-a754f4d2b5b7a26b-0">
              Det kan väl vara på sin plats att lite grann beskriva vad tredimensionella
              fastigheter är för något. Ofta kopplas det till behovet av fler
              bostäder, framför allt i storstadsområdena. Det beslut som vi
              nyligen har fattat innebär att man fastighetsrättsligt kan göra
              det enklare att bygga bostäder, till exempel ovanpå befintliga
              kommersiella fastigheter, genom att de nu kan indelas i separata
              enheter och förvaltas var och en för sig. Vi hoppas att detta
              ska kunna medverka till att det byggs fler, välbehövliga, lägenheter
              i storstäderna.
            </seg>
            <seg xml:id="i-fd44b13495c1ec20-0">
              De förändringar som vi förhoppningsvis fattar beslut om här på
              eftermiddagen görs enbart för att det, som sagt, ska bli möjligt
              att ge fastigheterna ett taxeringsvärde.
            </seg>
            <seg xml:id="i-f243db87c6bb8b7a-0">
              I det sammanhanget kan jag kommentera Lars Gustafssons slutsats
              om att vi socialdemokrater vill beskatta allt som existerar. Det
              ligger naturligtvis en del sanning i detta. Vi har ju höga ambitioner
              när det gäller välfärden. Men sedan finns det väl alltid lite
              olika sätt att se på saker, beroende på frågan. Men i sak tycker
              jag nog att Lars Gustafsson har rätt vi vill ha en hög välfärd
              i Sverige.
            </seg>
            <seg xml:id="i-8c4816d28fb4e94b-0">
              Fru talman! När det gäller förslaget i sak kommer samma civilrättsliga
              regler att gälla för tredimensionella fastigheter som för andra
              fastigheter. Men beroende på att dessa fastigheter i motsats till
              andra inte behöver ha markkontakt det är det som är ändringen
              krävs en del ändringar i reglerna för fastighetstaxeringen.
            </seg>
            <seg xml:id="i-b144938bb0b53f33-0">
              Värderingen av fastigheterna kommer i stort sett att ske efter
              nuvarande regler, och byggnadstypen kommer att som hittills bestämmas
              särskilt för varje byggnad.
            </seg>
            <seg xml:id="i-7f6f709154b7f393-0">
              En tredimensionell fastighet avsedd för bostadsändamål måste
              innehålla minst fem bostadslägenheter. Det har man slagit fast
              tidigare. Boende inom dessa fastigheter kommer i likhet med boende
              inom traditionella flerbostadsfastigheter att kunna inneha lägenheterna
              med hyresrätt eller bostadsrätt. Fem eller flera enbostadsradhus
              byggda ovanpå till exempel kontorshus kan också utgöra en tredimensionell
              fastighet.
            </seg>
            <seg xml:id="i-b9667d7f1507e37b-0">
              Utskottet håller med regeringen om att sådana block av lägenheter
              ska betraktas som byggnadstypen hyreshus. Men för att det inte
              ska råda någon tvekan om till vilken grupp dessa enbostadshus
              ska höra föreslås att det av fastighetstaxeringslagen ska framgå
              att byggnadstypen småhus inte ska få utgöra en tredimensionell
              fastighet.
            </seg>
            <seg xml:id="i-e460d1dc19f2c0df-0">
              Vi bedömer att förändringarna i statens skatteintäkter beräknas
              bli marginella.
            </seg>
          </u>
          <note xml:id="i-79b1c47308755086-0">
            Lagändringarna ska träda i kraft den 1 januari 2004 och tillämpas
            första gången vid taxeringen 2005.
          </note>
          <u who="lennart_axelsson_b76d72" prev="cont" xml:id="i-39ee80bd7a3b34a5-0">
            <seg xml:id="i-b1e4c171d96bee61-0">
              Fru talman! Till betänkandet har fogats två reservationer, båda
              från Kristdemokraterna. Jag tänkte kort kommentera dessa.
            </seg>
            <seg xml:id="i-dd370065540a0113-0">
              I en av reservationerna säger Kristdemokraterna att de är positiva
              till och att de länge har arbetat för att reglerna om tredimensionell
              fastighetsbildning ska införas i svensk rätt. Samtidigt vill de
              försvåra införandet av reglerna genom att säga nej till förslaget.
              Beteendet synes mig en smula svårbegripligt, även i ljuset av
              att Kristdemokraterna inte fullt fått som de vill när det gäller
              införandet av ägarlägenheter framför allt med tanke på att Justitiedepartementet
              håller på att överväga just den frågan.
            </seg>
            <seg xml:id="i-452a7b8ae90df05c-0">
              Kristdemokraternas andra reservation handlar om anslagen till
              skattemyndigheten och bör naturligtvis behandlas i budgetsammanhang
              och inte under behandlingen av en fråga om tredimensionell fastighetsbildning.
            </seg>
          </u>
          <note xml:id="i-25cf5284d96ee4f5-0">
            Fru talman! Jag yrkar bifall till förslaget i betänkandet och
            avslag på reservationerna.
          </note>
          <note type="speaker" xml:id="i-a0f67fbffd88a8de-0">
            Anf. 84 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-5">
            <seg xml:id="i-2675c09780f2c9c0-0">
              Fru talman! Jag tänker inte förlänga debatten så mycket. Det
              som föredraganden sade är helt riktigt. I och med att vi vill
              ha en helt annan typ av fastighetstaxering, eller rättare sagt
              slopa fastighetsskatten, har vi markerat det på detta sätt. Jag
              ser inte någon anledning att förlänga debatten, utan jag ville
              bara klarlägga att vi fullföljer vårt resonemang.
            </seg>
            <seg xml:id="i-023e53f995171fc7-0">
              Som sades om reservation 2 är det helt riktigt att vårt yrkande
              har fallit, så det kan vi inte ta upp igen. Jag tänkte inte inleda
              någon större debatt; jag ville bara påtala att det är helt riktigt
              så som Axelsson säger här.
            </seg>
          </u>
          <note type="speaker" xml:id="i-a97374e8139e67f4-0">
            Anf. 85 LENNART AXELSSON (s) replik:
          </note>
          <u who="lennart_axelsson_b76d72" xml:id="i-bb29962b5f8fd85b-0">
            <seg xml:id="i-e79a3f9e31c55e19-0">
              Fru talman! Jag finner väl inte heller någon större anledning
              att ha någon längre debatt i frågan, men samtidigt har jag lite
              svårt att förstå resonemanget. Vi ser det som en förenkling att
              man utesluter småhus så långt som möjligt från tredimensionell
              fastighetsbildning. På sitt sätt tycker jag att det förenklar
              skattemyndigheternas administration. Det motsäger det som Kristdemokraterna
              hävdar, att saker och ting försvåras. Nu vill man själv medverka
              till att de försvåras.
            </seg>
            <seg xml:id="i-be75f4400ad8f2db-0">
              Detsamma gäller nästa ärende, som vi får återkomma till. Det
              finns i två reservationer förslag som skulle göra att skattemyndigheternas
              arbete försvåras. Jag tycker att det står lite i motsats till
              vad man säger. Jag skulle vilja höra en kommentar till det.
            </seg>
          </u>
          <note type="speaker" xml:id="i-90a201f2f42739be-0">
            Anf. 86 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-6">
            <seg xml:id="i-dab6eba83fb8b0d7-0">
              Fru talman! Jag tänkte att jag skulle ta upp det i nästa ärende
              så att jag inte behöver mala det två gånger. Jag kan väl ta upp
              det vid det tillfället, eftersom frågorna delvis hänger ihop och
              har med fastighetstaxering att göra. Det är givet att de regler
              som vi inte vill ha införda vill vi inte heller sanktionera.
            </seg>
            <seg xml:id="i-54671501d8dc85d1-0">
              En del regler skulle vara gynnsamma, men problemet med småhusen
              finns likväl kvar, och därför har vi valt att reservera oss.
            </seg>
          </u>
          <note type="speaker" xml:id="i-ca4767f42c56d7dd-0">
            Anf. 87 LENNART AXELSSON (s) replik:
          </note>
          <u who="lennart_axelsson_b76d72" next="cont" xml:id="i-f736d7d50d3c4298-1">
            <seg xml:id="i-eb6e2c0fe9c0d328-0">
              Fru talman! Det är en viktig fråga att ta upp, eftersom Kristdemokraterna
              så starkt har gått ut och kritiserat hanteringen av fastighetstaxeringen
              och sagt att den har blivit så krånglig och kostar en massa pengar.
              Även om den siffra som Lars Gustafsson nämnde är rätt, 250 miljoner,
              är det trots allt över 20 miljarder som tas in. I relation till
              det kanske summan inte är speciellt stor. Det viktiga och min
              poäng är att man, om man tycker att det är för mycket krångligheter,
              borde ta konsekvenserna av det och inte medverka till att det
              blir ytterligare besvärligheter i andra frågor.
            </seg>
          </u>
          <note xml:id="i-09ceaa2c0e365389-0">
            Anf. 88 GUNNAR ANDRÉN (fp):
          </note>
          <u who="lennart_axelsson_b76d72" prev="cont" xml:id="i-39ee80bd7a3b34a5-1">
            <seg xml:id="i-99e6b00973ae737c-0">
              Fru talman! Det här betänkandet har en väldigt vacker rubrik,
              Fastighetstaxering och beskattning av tredimensionellt avgränsade
              fastigheter , och vi har inga särskilda yrkanden om detta. Det
              borde ha hetat någonting annat, nämligen Rapport från bostadskön
              eller möjligen Hotet mot svarthandelssektorn. Ytterst handlar
              detta om någonting annat än om att vi bara ska införa taxeringsvärden,
              för det är en rent teknisk fråga. Ytterst handlar detta om en
              annan fråga från bostadsutskottet som behandlades i riksdagen
              den 22 oktober Nina Lundström från bostadsutskottet sitter också
              här. Frågan var om vi ska ha ägarlägenheter över huvud taget eller
              inte. Det är det som är den avgörande frågan. Jag vill sätta denna
              proposition mot det utskottsbetänkandet. Det finns ändå en sprängkraft
              i denna fråga, nämligen: Vad finns det egentligen för motiv, kanske
              till och med dolda motiv, att skynda så väldigt långsamt som man
              har gjort i den här frågan?
            </seg>
            <seg xml:id="i-3a9aa251807f4d93-0">
              Bostadspolitiken är ingen olycka, brukar jag säga, i det här
              landet. Den är en katastrof. Det erkänner till och med mellan
              skål och vägg en del statsråd. Det är ett problem. När man ser
              en ny ägarform, en ny boendeform, kan man se det på två olika
              sätt, nämligen som ett hot eller som en möjlighet. Det största
              problemet i den här frågan är att Socialdemokraterna med stöd
              av Vänsterpartiet så lång tid sett ägarlägenheter, som ju finns
              i många andra länder, som ett hot. Det är ett hot möjligtvis mot
              hyresgäströrelsen, men det är inget hot mot vanliga människor.
              Är det någonting som vanliga människor tycker är trevligt och
              bra är det att kunna äga sin egen bostad. Det är det viktigaste
              sociala motivet för Folkpartiet och, är jag övertygad om, för
              många andra partier.
            </seg>
            <seg xml:id="i-94a8a7ac9eeb3695-0">
              Jag noterar avsaknaden av företrädare för Vänsterpartiet och
              Miljöpartiet i den här debatten. Det är ingen händelse att man
              har förenat sig med Socialdemokraterna i detta avseende, särskilt
              från Miljöpartiets sida. När den här frågan var uppe till principavgörande
              i februari 1999, för snart fem år sedan, och riksdagen då beslutade
              att begära en utredning om införande av ägarlägenheter stöddes
              det av fem partier. Jag beklagar mycket att Miljöpartiet nu viker
              sig i fråga efter fråga. Det finns anledning att återkomma till
              det i nästa ärende där vi har samma situation.
            </seg>
            <seg xml:id="i-a9e0905ed4822511-0">
              Jag håller helt och hållet med Kristdemokraterna, även om vi
              inte har något yrkande, om den avgränsning som man har gjort i
              bostadsutskottet, att det ska vara ett hyreshus. Jag vill gärna
              deklarera att Folkpartiet anser att ägarlägenheterna ska betraktas
              som småhus och därmed beskattas, i den mån vi ska ha fastighetsskatt,
              enligt vanlig fastighetstaxering. Det kan te sig lite lustigt
              att det är vi som står för den linjen. Det borde kanske vara just
              Socialdemokraterna som tycker att man ska beskatta dem så, för
              det blir något högre skatt, kan man ändå säga, än för bostadsrätter
              och hyreshus.
            </seg>
            <seg xml:id="i-b3358a7e3fcf8ec2-0">
              Jag har inget yrkande.
            </seg>
          </u>
          <note xml:id="i-766a615389c645c1-4">
            Föredrogs
          </note>
          <note xml:id="i-58221a88a3e8280b-4">
            Överläggningen var härmed avslutad.
          </note>
          <note xml:id="i-32639547e25cf71f-0">
            12 § Vissa skattefrågor rörande fastigheter och bostadsrätter
          </note>
          <note type="speaker" xml:id="i-1c1b68273d68219b-0">
            Anf. 89 BRITTA RÅDSTRÖM (s):
          </note>
          <u who="britta_radstrom_b09f4c" xml:id="i-d13b591832b18f34-0">
            <seg xml:id="i-0fda5511072da357-0">
              Fru talman! Riksdagen ska i dag debattera ett ytterligare antal
              ärenden från skatteutskottet för att senare fatta beslut. Det
              vi ska debattera nu är skatteutskottets betänkande SkU11 som har
              rubriken Vissa skattefrågor rörande fastigheter och bostadsrätter
              .
            </seg>
            <seg xml:id="i-4e286fc0b156e3d3-0">
              Betänkandet innehåller förslag om införande av bland annat en
              dämpningsregel för uttag av fastighetsskatt. Det innebär att en
              höjning av taxeringsvärdet inte omedelbart ska slå igenom på uttaget
              av fastighetsskatt. Höjningen ska i stället fördelas lika mellan
              de år som återstår fram till nästa allmänna eller förenklade fastighetstaxering.
              Bestämmelsen ska också gälla vid särskild fastighetstaxering.
              Såväl småhus och bostadshyreshus som bostadshus på lantbruksenhet
              omfattas av dämpningsregeln. Bestämmelserna föreslås träda i kraft
              den 31 december 2003.
            </seg>
            <seg xml:id="i-8875510a1c24f86e-0">
              Fru talman! Betänkandet innehåller också förslag som rör skattereduktion
              för vissa miljöförbättrande installationer. Det innebär att ägare
              till ett småhus som används om permanentbostad kan få skattereduktion
              för utgifter för installation av biobränsleeldade uppvärmningssystem
              i ett nyproducerat småhus och för installation av energieffektiva
              fönster i småhus. Förslaget innebär att skattereduktionen ska
              gälla för tiden den 1 januari 2004 till den 31 december 2006.
            </seg>
            <seg xml:id="i-dd97f20dd2e84781-0">
              Därutöver innehåller propositionen ett förslag som rör uppskov
              med beskattning av kapitalvinst vid bostadsbyten.
            </seg>
            <seg xml:id="i-230ecca81b82ecf3-0">
              Flera reservationer har fogats till betänkandet. Det ska därför
              bli spännande att följa debatten i kammaren med anledning av detta
              betänkande.
            </seg>
          </u>
          <note type="speaker" xml:id="i-bf82c737d64b5da3-0">
            Anf. 90 LENNART HEDQUIST (m):
          </note>
          <u who="lennart_hedquist_894aea" next="cont" xml:id="i-92b15fb287853f5a-0">
            <seg xml:id="i-37a3cbe097654c1f-0">
              Fru talman! För oss moderater är det viktigt att beskattning
              upplevs som rimlig och rättvis. Fastighetsskatten är orättfärdig
              till sin konstruktion. Därför måste reglerna för fastighetsskattens
              uttag ändras, och på sikt måste den planmässigt avskaffas.
            </seg>
            <seg xml:id="i-67e2a656429f9667-0">
              Fastighetsskatten strider nämligen mot den så kallade likviditetsprincipen
              som innebär att skatt ska tas ut först då faktisk inkomst uppstått.
              Den har dessutom blivit särskilt betungande för människor som
              har sin utkomst i tillväxtområden och i så kallade attraktiva
              områden.
            </seg>
            <seg xml:id="i-df7ad190740670d4-0">
              Fastighetsskatten har därutöver fått en väldigt segregerande
              effekt i och med att dess nivå gör det svårt för människor med
              lägre inkomster att bo kvar i områden med höga taxeringsvärden.
            </seg>
            <seg xml:id="i-77f6efa8d1aaf2bb-0">
              Vi moderater har lagt fram ett förslag om att successivt minska
              fastighetsskatten, och det vill vi göra genom att sänka den första
              året med 0,2 procentenheter och därefter med 0,1 procentenhet
              tills den helt har fasats ut.
            </seg>
            <seg xml:id="i-f771696048454676-0">
              Därutöver har vi lagt fram ett förslag om en så kallad dämpningsregel
              redan från det första året. Det innebär att man högst ska behöva
              betala 80 kr per kvadratmeter värdeyta. För en bostad på 100 kvadratmeter
              betalar man alltså 8 000 kr och högst 2 000 kr för tomten. På
              det viset får man, så länge fastighetsskatten finns kvar, ett
              tak för hur hög den kan bli.
            </seg>
            <seg xml:id="i-fcec14450e37d9b2-0">
              Genom dessa enkla konstruktioner undviker vi att ta ut för hög
              fastighetsskatt i de områden som jag tidigare nämnde. Då undviker
              man också att behöva hålla på med sådana konstigheter som Socialdemokraterna
              nu får göra när de plötsligt upptäcker hur orättfärdigt denna
              skatt slår.
            </seg>
            <seg xml:id="i-a2bd56539b665904-0">
              Socialdemokraterna arbetar med begränsningsregler och dämpningsregler
              som i sig naturligtvis blir nödvändiga utifrån fastighetsskattens
              konstruktion, men reglernas konstruktion gör ju att det blir ytterligare
              marginaleffekter för väldigt många inkomsttagare. Jag vill nämna
              detta eftersom den frågan behandlas i betänkandet.
            </seg>
            <seg xml:id="i-382b47449dd6ea00-0">
              I övrigt finns det också ett viktigt förslag från de borgerliga
              partierna i en reservation till betänkandet. Det rör frågan om
              äkta och oäkta bostadsrättsföreningar.
            </seg>
            <seg xml:id="i-bc00054daf2c08c9-0">
              Med den differentierade kommunala och landstingskommunala verksamheten
              förekommer det nu alltmer i landet att kommuner och landsting
              har anledning att köpa en bostadsrätt eller hyra en lägenhet i
              en bostadsrättsförening för att där kunna bedriva viktig kommunal
              verksamhet. Men innebörden av detta är att en bostadsrättsförening
              då kan komma att bli oäkta, och det leder till betydligt sämre
              regler för bostadsrättshavarna, såväl beskattningsregler i största
              allmänhet som i samband med att man avyttrar en bostadsrättslägenhet.
            </seg>
            <seg xml:id="i-ff9e155939123c2a-0">
              För att inte försvåra för kommuner och landsting som vill förvärva
              bostadsrättslägenheter för att bedriva offentlig verksamhet där
              har vi från borgerligheten föreslagit att man snarast bör göra
              en översyn av reglerna beträffande äkta och oäkta bostadsrättsföreningar.
              Här har av någon outgrundlig anledning majoriteten i utskottet
              avstyrkt den här motionen och uttalat att regeringen kommer att
              göra en sådan översyn.
            </seg>
            <seg xml:id="i-b78a9a91282a1970-0">
              Men sanningen är ju den att regeringen år efter år har sagt att
              den översynen ska komma, men den kommer aldrig. Därför anser vi
              från minoriteten att man bör pressa regeringen att återkomma senast
              i oktober nästa år för att en förändring ska kunna gälla från
              den 1 januari 2005. Jag tycker att det är lite märkligt att man
              från majoriteten inte kan tänka sig att sätta denna press på regeringen,
              särskilt som bostadsrättsorganisationerna SBC, HSB och Riksbyggen
              är helt överens om betydelsen av en sådan förändring.
            </seg>
            <seg xml:id="i-f188c3b35a8517be-0">
              När jag nu har klagat på regeringen i det här hänseendet kan
              jag övergå till att berömma regeringen för att man i vart fall
              föreslår den ändring som jag tog initiativ till i utskottet i
              våras. Det gäller införandet av regler som gör att osålda bostadsrättslägenheter
              i nybyggnation inte ska räknas in i den yta som kan diskvalificera
              en förening för att räknas som äkta. Det har nämligen stor betydelse
              när någon köper en lägenhet i nyproduktion att veta att man köper
              en lägenhet i en äkta bostadsrättsförening, eftersom man då kan
              få ett uppskjutet uppskovsavdrag vid bostadsbyte. Det önskemålet
              har regeringen efterkommit, och det tycker jag är bra.
            </seg>
            <seg xml:id="i-7995fae5ceddf86a-0">
              Fru talman! Slutligen innehåller betänkandet också vissa regler
              om skattereduktion i samband med vissa installationer bland annat
              när det gäller fönsterbyten. Här har vi moderater reserverat oss
              till förmån för en motion där vi föreslår att denna skattereduktion
              inte bör få förekomma när det är fråga om kulturella byggnader
              och äldre byggnader där det kulturella värdet skulle kunna fördärvas
              i samband med installationen.
            </seg>
            <seg xml:id="i-eee2b1e4ed3b5915-0">
              Jag tycker att det är anmärkningsvärt att regeringen lägger fram
              ett förslag som kan innebära att man ger skattesubventioner för
              att fördärva kulturellt viktiga byggnader. Av den anledningen
              vill jag yrka bifall till reservation 3, och jag står självfallet
              bakom samtliga reservationer som vi moderater har avgett i utskottet.
            </seg>
            <seg xml:id="i-cb4026d5d578553a-0">
              Med detta vill jag önska fru talman en god helg, eftersom detta
              är sista gången jag talar i riksdagen under detta år.
            </seg>
          </u>
          <note xml:id="i-acf0a2ed395f2ae6-0">
            Anf. 91 GUNNAR ANDRÉN (fp):
          </note>
          <u who="lennart_hedquist_894aea" prev="cont" xml:id="i-de474b736bb49a86-0">
            <seg xml:id="i-aa12d3455e3419f7-0">
              Fru talman! Jag kom att tänka på en historia som jag hörde Per
              Westerberg, förste vice talmannen, dra i samband med IVA:s årliga
              inbjudan av riksdagsledamöter. Albert Einstein hade vid något
              tillfälle en tentamen med sina elever. Sekreteraren som skulle
              skriva ut hans frågor var väldigt bekymrad, för det var ju samma
              frågor som förra året. Men Einstein kunde berätta att det var
              nog sant men att svaren var nya.
            </seg>
            <seg xml:id="i-737aa29dace39dc2-0">
              Så är det också med den här frågan som vi nu diskuterar. Fastighetsbeskattningen
              är en följetong. Det är alltid nya svar från Socialdemokraterna,
              men man gör aldrig något åt själva problemet. Man har ett problem,
              men man klarar inte av att hantera det.
            </seg>
            <seg xml:id="i-e32e47901a4c880b-0">
              Nu ska det införas någon ny sorts beräkningsgrund, inte en beräkningsgrund
              för taxeringsvärdena, utan syftet är att motverka kraftiga höjningar
              av skatteuttaget mellan beskattningstillfällena. Det är alltså
              en gummiparagraf som nu införs. Nu ska man inte längre drabbas
              lika fort av de orimliga fastighetsskatterna som man gör nu. Samma
              problem nytt svar.
            </seg>
            <seg xml:id="i-b18401e65805eae7-0">
              Den andra frågan som diskuteras i betänkandet gäller något som
              heter ROT-avdrag. Jag ska uppehålla mig mycket mer vid detta,
              för det är en intressant diskussion också ideologiskt hur man
              ser på detta, inte bara Socialdemokraterna. Vi vet att finansministern
              mycket tydligt har sagt ifrån att den här typen av förändringar
              och förbättringar som det är fråga om, energibesparande åtgärder,
              ska slå igenom fullt ut i taxeringsvärdet. Där finns det ingen
              som helst tveksamhet.
            </seg>
            <seg xml:id="i-fbaa245f185fff40-0">
              Men när det gäller den här typen av ROT-avdrag finns det en intressant
              kombination, nämligen att något som man skulle kunna kalla Föreningen
              för Förenade Särintressen alltid kan samlas kring dessa. Såväl
              facket som branschen och de som är avnämare kan ta till sig detta.
              Det är bra för alla parter. Men slutsumman blir ändå att det blir
              en väldigt konstig felallokering av pengar. Nu handlar det om
              väldigt lite pengar, 50 miljoner kronor, som är avsatta till detta.
              Det är också väldiga begränsningar för hur de här pengarna ska
              få användas.
            </seg>
            <seg xml:id="i-e8f4f0e95ce96ebf-0">
              Jag skulle egentligen ha velat ställa en fråga till de frånvarande
              vänsterpartisterna och ännu hellre till miljöpartisten, och jag
              ska börja med att ställa den till miljöpartisten eftersom hon
              sitter här. Birger Schlaug skrev en stor DN-debattartikel för
              några år sedan där han var väldigt tydlig på att de energiförbättrande
              åtgärder som vidtogs inte skulle resultera i höjda taxeringsvärden.
              Han tyckte att konstruktionen var koko. Men nu är ni här för andra
              året i rad för att göra just den här konstruktionen. Vad jag vet
              från andra sammanhang är att Miljöpartiet är helt emot detta.
              Jag förstår inte hur man kan inta de här motstridiga ståndpunkterna,
              att man är för miljöförbättrande åtgärder samtidigt som de ska
              slå igenom i taxeringsvärdena. Miljöpartiets politik hänger faktiskt
              inte ihop.
            </seg>
            <seg xml:id="i-3e27b4231ee948fe-0">
              Så kommer jag till Vänsterpartiet, och att det är bra på sagor
              har vi hört här tidigare. Men det finns en saga här som är mycket
              allvarlig och som man tänker rösta för. Särintressena kan samverka
              på olika sätt. Det finns någonting som Vänsterpartiet och Socialdemokraterna
              alltid är emot, och det är något som heter pigavdrag. Men här
              har vi andra särintressen. Här är det i huvudsak fråga om byggnadsarbetare,
              och här är det fråga om machoavdrag. Det tvekar man inte att bifalla,
              för där är det andra än kvinnor som drar nytta av avdraget.
            </seg>
            <seg xml:id="i-01c547e47ee1ba2f-0">
              Jag tycker att det ska bli väldigt intressant att se om jämställdhetskämpen
              Gudrun Schyman och Marie Engström och Per Rosengren som sitter
              i feministpartiet kan rösta för detta förslag som är så utpräglat
              riktat till manliga byggnadsarbetare det finns tyvärr inte så
              många kvinnliga byggnadsarbetare medan man på samma grunder avvisar
              alla förslag om stöd till hushållstjänster som är, vilket jag
              beklagar, dominerade av kvinnor. Någon ordning får det också vara
              på jämställdhetsdebatten. Den här debatten och den här frågan
              handlar inte bara om ifall man ska ha ROT-avdrag utan också om
              vem man vill gynna i det här samhället. Feministpartierna får
              faktiskt ta och fundera ordentligt på om detta är en rimlig ordning.
            </seg>
            <seg xml:id="i-02e7dcd3fededbd2-0">
              Med detta, fru talman, vill jag yrka bifall till reservation
              1. Dessutom vill jag önska alla utskottets övriga ledamöter en
              varm, trevlig och god julhelg. Jag vill också rikta mig till personalen
              i skatteutskottet, som alltid är väldigt hjälpsam och bidrar till
              att vi gör ett gott jobb i det här utskottet.
            </seg>
          </u>
          <note type="speaker" xml:id="i-44cb73fdd8f9dc03-0">
            Anf. 92 LARS GUSTAFSSON (kd):
          </note>
          <u who="lars_gustafsson_4200e4" xml:id="i-a01464ce8ea798b3-7">
            <seg xml:id="i-631842cab06dcdc9-0">
              Fru talman! Vi ska nu debattera ytterligare ett betänkande om
              fastighetsskatten. Som vanligt erkänner inte regeringen att de
              kan vara ute på principiellt tunn is utan vidhåller sin ståndpunkt
              att fastighetsskatter är bra. Då undrar man ju varför det ska
              vara nödvändigt med en begränsningsregel både i fastighetsbeskattningen
              och i förmögenhetsbeskattningen av fastigheter. Om det nu är principiellt
              riktigt att ha sådana skatter, varför då begränsa och dämpa dem?
            </seg>
            <seg xml:id="i-455b07982b016c7e-0">
              Nu ska vi till samlingen tillföra en dämpningsregel för taxeringsvärdenas
              ökning så att fastighetsskatteuttaget dämpas något. En sådan dämpning
              är förstås nödvändig, liksom begränsningsregeln är det. Men Socialdemokraterna
              kan väl åtminstone erkänna att något är galet när man måste ta
              till den här typen av åtgärder för att skyla över det värsta.
            </seg>
            <seg xml:id="i-5a865fc42e43f9b5-0">
              Dämpningsregelns utformning är trots allt inte så mycket att
              ha. Taxeringsvärdet ska höjas. Det är bara det att höjningen smetas
              ut på några år i stället för att den slår direkt. Den långsiktiga
              boendekostnaden höjs alltjämt. Det blir precis lika svårt att
              sälja ett hus med ett högt taxeringsvärde eftersom var och en
              trots allt känner till vad ett högt taxeringsvärde skapar för
              hot i form av beskattning.
            </seg>
            <seg xml:id="i-823970717cae7e70-0">
              Kristdemokraterna har en för alla parter attraktiv lösning på
              fastighetsskatteproblematiken som i ett slag skulle undanröja
              alla behov av krångliga regler. Med bland annat en kommunal avgift
              på maximalt 2 600 kr för småhus och 800 kr för lägenhet samt höjd
              reavinstskatt vid försäljning skulle vi lämna beskattningsproblemet
              bakom oss.
            </seg>
            <seg xml:id="i-7ef52fb1a58befd9-0">
              Givetvis måste det finnas övergångsregler på grund av att det
              är stora kostnader för statskassan, men alla inser väl nu att
              vi är på väg mot vägs ände i den här frågan. Som Gunnar Andrén
              sade tidigare inser alla att det är begränsningar och förändringar
              bara för att ha kvar det ursprungliga förslaget, så till slut
              blir det inget av förslaget kvar. Precis som när det gäller 3:12-reglerna
              är det lapp på lapp, och då är man vid vägs ände. Jag tycker att
              det vore bättre att erkänna det och säga att nu sätter vi oss
              ned och försöker hitta en lösning så att inte änkor och andra
              behöver gå ifrån fler fastigheter.
            </seg>
          </u>
          <note xml:id="i-2b09d61dbe7aa148-0">
            Till slut, fru talman, vill jag yrka bifall till reservation
            nr 1.
          </note>
          <note type="speaker" xml:id="i-c4f52c98193c1ab4-0">
            Anf. 93 ROGER TIEFENSEE (c):
          </note>
          <u who="roger_tiefensee_a68b78" xml:id="i-a9f4547b4cd17ec1-5">
            <seg xml:id="i-d181e0a99d28f27c-0">
              Fru talman, ledamöter och åhörare som finns någon annanstans
              än här i salen! Ett av förslagen i det här betänkandet handlar
              om en dämpningsregel för fastighetsskatten. Det är ett förslag
              som riktar in sig på symtomen. Syftet är att en kraftig höjning
              av taxeringsvärdena vart tredje år ska åtgärdas med att höjningen
              i stället delas upp på tre år, så man kan säga att en skattechock
              ersätts med jämna plågor.
            </seg>
            <seg xml:id="i-0f03d21d26e0d46d-0">
              Problemet med dämpningsregeln är just att den inte åtgärdar det
              grundläggande problemet, nämligen taxeringsvärden som löper amok,
              saknar verklighetsförankring och bestäms på ett godtyckligt sätt.
              Att säga att taxeringsvärdena bestäms på ett godtyckligt sätt
              kanske är starkt, men man kan bara gå in på Riksskatteverkets
              egen hemsida och där se godtycket. Det är väldigt tydligt redovisat
              där.
            </seg>
            <seg xml:id="i-e0463ac7bc4b3b75-0">
              I mitt hemlän Sörmland finns det en kommun som heter Trosa och
              ett värdeområde där som heter Trosa landsbygden. Man kan se att
              ett hus som har köpts för 100 000 har fått ett taxeringsvärde
              som är 256 % av köpeskillingen, samtidigt som ett annat hus i
              samma värdeområde som har köpts för 3,1 miljon har fått ett taxeringsvärde
              som är 47 % av köpeskillingen.
            </seg>
            <seg xml:id="i-7fcd10c3b0909540-0">
              Det här strider totalt mot fastighetstaxeringslagen, som säger
              att taxeringsvärdet ska vara 75 % av marknadsvärdet. Och vad är
              en köpeskilling om inte ett marknadsvärde?
            </seg>
            <seg xml:id="i-e0a6ad01c2fa87b1-0">
              Det här var exempel från mitt hemlän. Det går också att ta exempel
              från Bohuskusten. Det finns centerpartister där som har jobbat
              väldigt intensivt med att analysera hur fastighetstaxeringen slår.
              Man har också gjort en JO-anmälan. Men JO har inte tagit upp den
              här anmälan för granskning. Det gällde en granskning av om skattemyndigheten
              följer taxeringslagen. Eftersom det inte blir någon prövning finns
              det heller ingen rättssäkerhet i det här fallet. Vi har ett taxeringssystem,
              bestämmande av taxeringsvärden för fastigheter, som är godtyckligt.
              Det ger godtyckliga utfall. Och det går inte att få en rättslig
              prövning av det.
            </seg>
            <seg xml:id="i-d6ef54447f644c73-0">
              Då kan man säga att en dämpningsregel är en klen tröst om taxeringsvärdet
              är helt godtyckligt. Det är som att säga att vi dömer ut en bot
              som saknar grund och sedan erbjuder vi den oskyldigt dömde att
              dela upp boten på tre år. Det är precis samma resonemang.
            </seg>
            <seg xml:id="i-fcb017c08ebafb0f-0">
              Fru talman! Det här är ett exempel på att Socialdemokraterna,
              Vänstern och Miljöpartiet håller på och lappar på ett system som
              i grunden är ohållbart. I grunden har vi ett taxeringssystem som
              inte ger rimliga och rättvisa taxeringsvärden. Det är synd att
              vi nu inte har möjlighet att ställa det här förslaget om en dämpningsregel
              mot ett skarpt motförslag. Centerpartiets och de andra borgerliga
              partiernas budgetalternativ har fallit. Därmed kan inte det här
              ställas mot ett skarpt motförslag. Det tycker jag är synd.
            </seg>
            <seg xml:id="i-7a33f5f1482597fd-0">
              Vi i Centerpartiet hade i vårt budgetalternativ ett tak på markvärdet
              på 300 000. Det var just för att förhindra att markvärdena i attraktiva
              områden skruvar upp taxeringsvärdena så att de kommer på orimliga
              nivåer. Vi hade också ett förslag om att om grannen lyckas sälja
              dyrt ska inte det slå igenom på mitt taxeringsvärde. Man ska räkna
              taxeringsvärdena, marknadsvärdena, på det som är rimligt och normalt.
            </seg>
            <seg xml:id="i-49eee3de8bad893e-0">
              Sist men inte minst har vi ett förslag om att finns det ett förvärv
              så ska taxeringsvärdet vara 75 % av den köpeskillingen. Det är
              just för att vi inte ska få det här godtycket, så att någon som
              har betalat lite får ett taxeringsvärde som är flera hundra procent
              medan någon som har köpt dyrt får ett taxeringsvärde som ligger
              en bra bit under 50 %. Det är en inbyggd felaktighet i dagens
              taxeringssystem. Det är inte bara så att man kan lyckas hitta
              två exempel. I områden där det finns stora skillnader mellan taxeringsvärdena,
              där det både har köpts billigt och dyrt, finns det här godtycket.
            </seg>
            <seg xml:id="i-e10562ff96919366-0">
              En annan del i det här betänkandet och i fastighetstaxeringssystemet
              är de absurda konsekvenser som uppstår när man gör miljöinvesteringar.
              Det kan till exempel vara att man installerar treglasfönster eller
              att man installerar ett miljövänligt uppvärmningssystem. Då blir
              fastighetsskatten högre.
            </seg>
            <seg xml:id="i-3c6fa49bbd54d84c-0">
              Jag som centerpartist vill vara tydlig med att vi ska gå i riktning
              mot ett hållbart samhälle. Men då måste också vi som politiker
              och beslutsfattare vara väldigt tydliga med vilka signaler vi
              skickar ut. Då är det fel signal om en miljöinvestering leder
              till högre fastighetsskatt.
            </seg>
            <seg xml:id="i-c10d50e3153e3867-0">
              Vi har också ett förslag i det här betänkandet om att man ska
              ha en skattereduktion på just de här miljöinvesteringarna. Men
              det är en tidsbegränsad åtgärd. Vi behöver en långsiktig lösning
              som leder till att miljöinvesteringar i hus, i fastigheter, inte
              medför högre taxeringsvärde.
            </seg>
            <seg xml:id="i-3a48ea6f37da9f02-0">
              Jag vill avslutningsvis, fru talman, också passa på att ställa
              mig bakom Lennart Hedquists resonemang om oäkta och äkta bostadsföretag
              och yrka bifall till reservation 5.
            </seg>
            <seg xml:id="i-cd5db54a1cc52f8f-0">
              Jag vill också passa på att önska fru talman, ledamöterna i skatteutskottet
              och alla som finns här en god helg!
            </seg>
          </u>
          <note type="speaker" xml:id="i-b7a6a79542c0fdc7-0">
            Anf. 94 LENNART AXELSSON (s):
          </note>
          <u who="lennart_axelsson_b76d72" xml:id="i-bb29962b5f8fd85b-1">
            <seg xml:id="i-ac172707f51fc87e-0">
              Fru talman! Då har vi alltså hamnat i något som kallas för skattefrågor
              fastigheter och bostadsrätter, kan man säga.
            </seg>
            <seg xml:id="i-44a8e0c1d1458228-0">
              Skatter kan behövas av flera skäl, men framför allt är de till
              för att finansiera vår gemensamma välfärd. Det har flera av oss
              socialdemokrater slagit fast tidigare i dag. Och jag gör detsamma.
            </seg>
            <seg xml:id="i-6790d286d275cfe1-0">
              I måndags var jag på det sista styrelsemötet för den regionala
              skattemyndigheten i Örebro. Vi diskuterade bland annat vårt gemensamma
              ansvar, både från deras sida och för oss som politiker, för att
              upprätthålla människors förtroende för skattesystemet.
            </seg>
            <seg xml:id="i-6ab8dae8ef67868f-0">
              I det sammanhanget är det viktigt att vi når framför allt ungdomar
              med vårt budskap om det nära sambandet mellan den skatt vi betalar
              och de gemensamma nyttigheter den går till. Att vi lyckas med
              det är, anser jag, på många sätt helt avgörande för om vi i framtiden
              ska kunna få samma uppställning bakom vårt välfärdssystem som
              vi faktiskt har i dag. Lika viktigt ur den aspekten är naturligtvis
              också att vi lyckas erbjuda en väl fungerande välfärd och, inte
              minst, ett skattesystem som i alla fall av de flesta upplevs som
              rättvist. Det ska vara lite åt hållet av var och en efter förmåga,
              åt var och en efter behov.
            </seg>
            <seg xml:id="i-72063e70d0dcfe74-0">
              Dagens betänkande Vissa skattefrågor rörande fastigheter och
              bostadsrätter innehåller, som redan framgått, flera olika förslag.
              De förändringar som föreslås är kanske inte av den arten av de
              ökar finansieringsgraden av välfärden. Det är faktiskt lite tvärtom.
              Men de är inte desto mindre viktiga. En är viktig ur miljösynpunkt,
              och ett par hjälper förhoppningsvis till att öka acceptansen för
              skattesystemet.
            </seg>
            <seg xml:id="i-b6bbaeee788be2f5-0">
              Först har vi införandet av en dämpningsregel för uttag av fastighetsskatten.
              Där är det så att många i år har fått en stor värdeökning och
              därmed ett höjt taxeringsvärde på sin villa eller sitt fritidshus.
              Med den här dämpningsregeln behöver bara en tredjedel av ökningen
              tas med när fastighetsskatten beräknas i deklarationen nästa år.
              I deklarationen 2005 ska två tredjedelar tas upp. Först 2006 får
              det nya taxeringsvärdet fullt genomslag.
            </seg>
            <seg xml:id="i-d935ae2bcec933f2-0">
              Som ett exempel på effekten av dämpningsregeln kan man utgå från
              en villa eller ett fritidshus som fått taxeringsvärdet höjt från
              2 till 3 miljoner mellan 2002 och 2003. Utan dämpningsregeln skulle
              skatten ha ökat med 10 000 redan i år. Nu stannar skatten vid
              ca 3 300. Om det är jämna plågor, som jag tror att Roger Tiefensee
              uttryckte det tidigare, tycker jag nog att vi kan överlåta till
              dem som ändå slipper betala dessa 10 000 redan första året att
              bedöma.
            </seg>
            <seg xml:id="i-95dff38df842b2aa-0">
              Däremot skulle en sänkning av taxeringsvärdet få genomslag fullt
              ut redan första året. De här bestämmelserna ska gälla både vid
              allmän, förenklad och särskild fastighetstaxering och omfattar
              alltså både permanent boende och fritidsbostäder när det gäller
              småhus. Det gäller också bostadshyreshus och bostadshus med tillhörande
              tomtmark på lantbruksenheter.
            </seg>
            <seg xml:id="i-f4c9b796e7014612-0">
              Fru talman! Utskottet menar att det nya fastighetstaxeringssystemet
              med treåriga omtaxeringsperioder kan ge upphov till språngvisa
              höjningar av taxeringsvärdena och därmed också uttaget av fastighetsskatt.
              Det gäller särskilt om fastighetspriserna ökar under en längre
              period. Utskottet tycker att det finns goda skäl att jämna ut
              de här språngvisa höjningarna och ställer sig därför bakom regeringens
              förslag till dämpningsregel.
            </seg>
            <seg xml:id="i-451681fdae40bfc0-0">
              Fru talman! Nästa område handlar om en tidsbegränsad skattereduktion
              för vissa miljöförbättrande åtgärder. Bakgrunden till det förslaget
              är en motion som riksdagen sade ja till i anslutning till budgetförslaget
              2003. I motionen sade man att skattereduktionen skulle ske för
              installationer med betydelse för miljön och i princip inte för
              installationer som ändå skulle ha genomförts.
            </seg>
            <seg xml:id="i-c3f9478f536d702b-0">
              Eftersom riksdagen också beslutade om en total ram på 50 miljoner
              per år under en treårsperiod krävs en ganska stark begränsning
              av antalet installationer som ska berättiga till skattereduktioner.
            </seg>
            <seg xml:id="i-132a1fd4b95bf4f3-0">
              Regeringen presenterade efter många överväganden sitt förslag
              till riksdagen. Våra samarbetspartier står också bakom det här
              förslaget.
            </seg>
            <seg xml:id="i-d83d8c156da7dd8f-0">
              Fru talman! Förslaget innebär att en ägare till ett småhus, om
              ägaren själv bor i huset, kan få skattereduktion för utgift för
              installation av biobränsleeldade uppvärmningssystem, men bara
              om det handlar om ett nybygge. Den ekonomiska vinsten vid byte
              i befintliga hus har bedömts vara en tillräcklig stimulans. Dessutom
              kan man få reduktion för installation av energieffektiva fönster
              i ett befintligt småhus. Där är resonemanget det motsatta, alltså
              att vid nybyggnation anses inte behovet av stimulans vara lika
              stort.
            </seg>
            <seg xml:id="i-f1be585f23899f5a-0">
              Reduktionen är begränsad till 30 % av den del av kostnaden som
              överstiger 10 000 kr och har ett tak på 10 000 kr för fönster
              och 15 000 kr för uppvärmningssystemen. Det här gäller då från
              den 1 januari 2004 till sista december 2006.
            </seg>
            <seg xml:id="i-6d5cdd385973d627-0">
              Fru talman! I propositionen finns också ett förslag som rör uppskov
              med beskattningen av kapitalvinst vid bostadsbyte. I dag medges
              man bara uppskov när det gäller bostadsrätter om ersättningslägenheten
              ingår i ett privatbostadsföretag, ett så kallat äkta bostadsföretag.
              Den här begränsningen har inneburit svårigheter att sälja nyproducerade
              bostadsrätter och även att köpare har behandlats olika beroende
              på när i tid man köpt sin bostadsrätt. Uppskovsrätten föreslås
              därför i fortsättningen gälla även när någon flyttar till en nyproducerad
              bostadsrättslägenhet i ett så kallat oäkta bostadsföretag. De
              här reglerna föreslås dessutom få retroaktiv verkan. Det innebär
              att de kan gälla även för den som sålt en bostad under 2003.
            </seg>
            <seg xml:id="i-dd4d094fc9a81e88-0">
              Slutligen, fru talman, föreslås en höjning av den beloppsgräns
              som i dag gäller för att en fastighetsägare ska beskattas för
              en inkomst som hänför sig till en samfällighet som hans fastighet
              har del i. Gränsen föreslås där höjas från 300 kr till 600 kr.
              Regeln om undantag för beskattning infördes av förenklingsskäl
              1985, och den besparar både skattemyndigheter och föreningar en
              hel del arbete. Beloppet 300 kr har inte ändrats sedan dess, och
              inflationen har nu sprungit ifrån det.
            </seg>
            <seg xml:id="i-d3203b3831b792a0-0">
              Till betänkandet har fogats fem reservationer och fyra särskilda
              yttranden, och jag tänker göra en del korta kommentarer om dessa.
            </seg>
            <seg xml:id="i-c86fef99ec78ae1a-0">
              Alla borgerliga partier har skrivit särskilda yttranden som samtliga
              rör fastighetsbeskattningen. Folkpartiet och Moderaterna har,
              trots att de båda kommit till slutsatsen att fastighetsskatten
              på sikt bör avskaffas, ändå valt att lämna var sitt yttrande.
              Kristdemokraterna vill göra om fastighetsskatten till en kommunal
              fastighetsavgift, och Centerpartiet vill reformera fastighetstaxeringen.
              Min stilla undran är när vi får se ett gemensamt borgerligt förslag
              om fastighetsbeskattningen.
            </seg>
            <seg xml:id="i-ec6d54e7d5c594a3-0">
              Under punkten Skattereduktion för vissa miljöförbättrande åtgärder
              finns fyra reservationer, också de samtliga från de borgerliga
              partierna. Kortfattat handlar de om olika förslag till utökning
              av installationer där man anser att skattereduktion bör gälla
              samt omfattande restriktioner av arkitektoniska skäl för fönsterbyte
              i hus byggda före 1970 och förbud i hus byggda före 1960. Det
              finns också krav på att miljöinvesteringar inte ska få påverka
              taxeringsvärdet.
            </seg>
            <seg xml:id="i-672b523e112aa1dd-0">
              Jag har tidigare i mitt anförande snuddat lite grann vid frågan,
              men det finns skäl att gå lite djupare i den.
            </seg>
            <seg xml:id="i-e2f542f27167882a-0">
              I den motion som riksdagen tidigare beslutat om och som ligger
              till grund för förslaget skrev motionärerna att skattereduktion
              inte bör ges till åtgärder som ändå skulle ha genomförts. Det
              här är naturligtvis en avvägning och ett ställningstagande man
              måste göra för varje åtgärd: Är det här sådant som man annars
              skulle ha gjort? Just den här skrivningen har gjort att vissa
              av de tänkta åtgärderna inte har föreslagits som möjliga för reduktion.
            </seg>
            <seg xml:id="i-1d56679d19276fc4-0">
              Det är också viktigt att betona att summan på 50 miljoner gör
              det tvunget att begränsa antalet åtgärder för att kunna hålla
              nivån på reduktionen så pass hög att den kan vara intressant för
              dem som kan söka de här pengarna.
            </seg>
            <seg xml:id="i-a5a461b574ab29cb-0">
              När det gäller kravet på att inte miljöinvesteringar ska påverka
              taxeringsvärdet säger utskottet att vi inte är beredda att ändra
              på principen att taxeringsvärdet ska följa fastighetens marknadsvärde.
              Den del av propositionen som handlar om skattereduktionen kom
              egentligen till som ett alternativ till just en sådan åtgärd.
              Det är väl inte omöjligt att man efter den här treårsperioden
              kan se en fortsättning eller i alla fall en diskussion kring det
              här.
            </seg>
            <seg xml:id="i-fab1888d3b79a40b-0">
              Fru talman! Krav på att beakta kulturhistoriska värden har förts
              fram. Det är naturligtvis viktigt att dessa värden vägs in när
              man av olika skäl renoverar äldre bebyggelse. Jag kommer själv
              från en stad, Nora, som vid ett flertal tillfällen har erhållit
              Europa Nostra-utmärkelser för att man varit framgångsrik och framsynt
              i bevarandet av gamla miljöer. Jag förstår alltså mycket väl de
              funderingar och den rädsla som gäller att man ska dra i väg med
              de här sakerna. Men utskottet tycker ändå att det är svårt att
              hitta något bra sätt att hantera det här på så att man på ett
              effektivt sätt kan väga in det här i Skatteverkets hantering av
              skattereduktionen. Vi får nog tyvärr helt enkelt förlita oss på
              kommunernas och de enskilda fastighetsägarnas goda omdöme.
            </seg>
            <seg xml:id="i-75ff9ef02254f60c-0">
              Vi tycker att regeringen har gjort en rimlig avvägning och ställer
              oss därför bakom förslaget även i denna del.
            </seg>
            <seg xml:id="i-49e42fc5cf08ae48-0">
              Den sista reservationen är en gemensam borgerlig reservation
              med förslag om ändringar i reglerna som handlar om vilka bostadsföretag
              som ska betraktas som äkta eller oäkta. Här säger regeringen att
              reglerna kring äkta och oäkta bostadsföretag ska bli föremål för
              en översyn. Även om Lennart Hedquist är lite fundersam över att
              man har sagt det länge är det fortfarande så att man tycker att
              det här är en fråga som man bör se över. Här vill jag ändå ge
              Lennart Hedquist ett erkännande, för det märks ju väldigt väl
              att han vet vad han talar om. Vi har egentligen inte så mycket
              i sak att invända mot den argumentation som han framför just i
              det här ärendet, men vi vill ändå inte att man går vid sidan av
              den bedömning som regeringen säger sig vilja göra.
            </seg>
          </u>
          <note xml:id="i-c63eb4fb56480846-0">
            Med det, fru talman, yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" xml:id="i-82d9ae1c389a3c72-0">
            Anf. 95 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-8">
            <seg xml:id="i-19675133bf1754fa-0">
              Fru talman! Jag har bara en fråga till Lennart Axelsson, och
              det är följande: Har en fastighetsägare som inte kan betala sin
              fastighetsskatt i år större möjlighet att betala den nästa år,
              ännu mer fastighetsskatt år 2 och ytterligare mer år 3?
            </seg>
          </u>
          <note type="speaker" xml:id="i-d2f1189529b6106b-0">
            Anf. 96 LENNART AXELSSON (s) replik:
          </note>
          <u who="lennart_axelsson_b76d72" xml:id="i-bb29962b5f8fd85b-2">
            <seg xml:id="i-dcda76a99574496e-0">
              Fru talman! I motsats till Lars Gustafsson och Kristdemokraterna
              och även till de flesta övriga borgerliga partierna, framför allt
              Folkpartiet och Moderaterna, tycker vi att fastighetsskatten behövs,
              framför allt av anledningen att vi vill kunna finansiera den välfärd
              som vi tycker är viktig. Av det skälet vill vi också se till att
              vi har en fastighetsskatt som ändå går att försvara mot den typ
              av skevheter som har uppstått på grund av de stigande värdena
              på fastigheter. Det är också skälet till att vi har gjort en hel
              del förändringar tidigare.
            </seg>
            <seg xml:id="i-7bff3784556e65b5-0">
              Jag vet ju att Lars Gustafsson tycker att det här är ett lappverk
              och att man borde göra något konkret åt det, men där skiljer vi
              oss åt väldigt mycket. Vi anser att de pengar vi får in behövs
              för välfärden, och därför tycker vi att även dämpningsregeln är
              en viktig del i att kunna få en förutsägbarhet i skattesystemet
              som man inte skulle få om man valde att inte införa den.
            </seg>
          </u>
          <note type="speaker" xml:id="i-c000a53a7cd4ec87-0">
            Anf. 97 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-9">
            <seg xml:id="i-4dc2d5caca5fce6f-0">
              Fru talman! Vi har två principiella utgångspunkter. Vi vill från
              Kristdemokraternas sida först se om en skatt är legitim och man
              därmed kan ta ut den. Att motivera en skatt med att man har en
              utgift på ett annat håll rimmar illa.
            </seg>
            <seg xml:id="i-16fd4c8bcafb8437-0">
              Det låter sig inte moraliskt göras att man på grund av intäktsövervilja
              ställer olika grupper i samhället mot varandra. Det kan handla
              om att ställa äldre människor, som på grund av fastighetsskatten
              inte har råd att bo kvar i sin fastighet, mot andra grupper i
              samhället för att man ska finansiera barnbidrag eller något annat.
              Det är en felaktig princip. Varje skatt måste kunna motiveras
              utifrån sin legitimitet, och här har vi olika uppfattningar. Men
              jag är glad att Lennart Axelsson inte använde den argumentation
              som vi hört tidigare till och med från finansministern.
            </seg>
            <seg xml:id="i-8d993b034f6d9b18-0">
              Anledningen till att vi inte kan lägga fram något förslag är
              att vår budget fallit. Det är därför som vi skrivit särskilda
              yttranden. När det gäller de miljöförbättrande åtgärderna kan
              de, som jag förstod av tidigare inlägg, generera ett visst merarbete
              för skattemyndigheten. Det är ett resultat av att vår budget fallit.
            </seg>
            <seg xml:id="i-609ae76c7734c512-0">
              Jag tog en liknelse tidigare från hundra år tillbaka i tiden,
              men den föll inte i god jord. Därför tar jag i stället liknelsen
              att vi inte som Pontius Pilatus kan två våra händer och sedan
              säga att vi inte ska göra detta eftersom det är det rättvisa.
              Vi kan inte ställa det åt sidan.
            </seg>
            <seg xml:id="i-93962ce31ef3d49d-0">
              Om man vidtar miljöförbättrande åtgärder anser vi givetvis att
              man då inte ska få höjd fastighetsskatt. Det är dessutom något
              som vi över huvud taget inte vill ha. Men det är bättre, som herr
              Rosengren sade tidigare, att se en liten tummetott i Finansdepartementet
              än att inte se någonting alls.
            </seg>
          </u>
          <note type="speaker" xml:id="i-25f58251b1c177e5-0">
            Anf. 98 LENNART AXELSSON (s) replik:
          </note>
          <u who="lennart_axelsson_b76d72" next="cont" xml:id="i-f736d7d50d3c4298-2">
            <seg xml:id="i-24020da32efbad34-0">
              Fru talman! Jag måste erkänna att jag inte riktigt förstod resonemanget
              om att man inte skulle behöva ha en skatt för en utgift. Det var
              ungefär så Lars Gustafsson beskrev det hela. Det är väl bra om
              man kan finansiera de utgifter som man vill ha i ett samhälle.
            </seg>
            <seg xml:id="i-ce3afade7eb0cbed-0">
              Jag förstår att man kanske inte i det här läget vill diskutera
              de olika förslag som finns när det gäller utvecklingen av fastighetsskatten
              framöver, och det kanske inte heller är riktigt att göra det.
              Jag funderar dock lite grann kring de etiska och moraliska synpunkter
              som Kristdemokraterna har när det gäller skattesystemet och som
              de nyligen presenterat. Nu har inte Lars Gustafsson möjlighet
              att svara, men jag kan väl ändå skicka med frågan.
            </seg>
            <seg xml:id="i-8c292df47adb8848-0">
              Jag undrar alltså om just förmögenhetsskatten och fastighetsskatten
              är de minst moraliska och etiska skatterna och om man i första
              hand bör ge sig på dem. Jag anser inte det. Tvärtom tycker jag
              att det i så fall finns andra skatter som man om utrymme finns
              borde göra någonting åt.
            </seg>
          </u>
          <note xml:id="i-87c3e92a24d2860e-0">
            Anf. 99 GUNNAR ANDRÉN (fp) replik:
          </note>
          <u who="lennart_axelsson_b76d72" prev="cont" xml:id="i-39ee80bd7a3b34a5-2">
            <seg xml:id="i-eaf78f003db2339e-0">
              Fru talman! Jag vill först säga att kulturutskottets ordförande
              Lennart Kollmats kommer att utveckla de kulturella aspekterna
              på detta ärende senare.
            </seg>
            <seg xml:id="i-6ae81cb1f4702573-0">
              Sedan vill jag ge Lennart Axelsson ett erkännande. Det var en
              bra redogörelse av vad som står i betänkandet. Samtidigt måste
              man dra slutsatsen att detta är ett sammelsurium. Hela fastighetsbeskattningen
              är ett sammelsurium. Nu kommer ytterligare inskränkningar, och
              eftersom Lennart Axelsson ställde en fråga till oss ska jag ställa
              en fråga till honom: När kommer nästa ändring i det här sammelsuriet?
              Ni har ju förhandlat fram detta och vet det säkert. När kommer
              nästa förändring? Blir det i vår, eller när blir det? Det vore
              intressant att få veta när nästa förändring kommer.
            </seg>
            <seg xml:id="i-b1f50b121c499a8b-0">
              Det är naturligtvis riktigt att vi har lite olika synpunkter,
              och jag kan ju bara svara för Folkpartiet, men huvudinriktningen
              från de fyra oppositionspartierna är mycket entydig. Sedan har
              man lite olika tekniker, men vi kommer att klara av det.
            </seg>
            <seg xml:id="i-adfc88ecc7d25d61-0">
              En sak som Lennart Axelsson med stor noggrannhet undvek att beröra
              var ROT-avdragets ideologiska bakgrund. Den hörde jag ingenting
              om. Ni är emot pigavdrag, men hur motiverar ni det som jag kallar
              machoavdraget? Varför springer ni särintressena till mötes på
              den punkten? Vad är det som är så värdefullt där?
            </seg>
            <seg xml:id="i-625493ad91547cfc-0">
              Något som jag inte kan förstå är att man får höjd fastighetsskatt
              när man vidtar miljöförbättrande åtgärder. Jag tror att man kan
              göra stora besparingar genom att se till att det inte blir på
              det sättet. Jag tillhör dem som installerat bergvärme utan att
              ha fått ett enda öre i bidrag. Jag gjorde precis som man ska göra
              och meddelade detta omedelbart till skattemyndigheten. Det enda
              jag fick var ett besked efter två dagar om att de höjer min fastighetsskatt.
              Jag tror inte att det är rätt metod.
            </seg>
          </u>
          <note type="speaker" xml:id="i-91ae7723a6005dae-0">
            Anf. 100 LENNART AXELSSON (s) replik:
          </note>
          <u who="lennart_axelsson_b76d72" next="cont" xml:id="i-f736d7d50d3c4298-3">
            <seg xml:id="i-26d5042fef4a3f78-0">
              Fru talman! Jag hoppas att jag uppfattade frågorna rätt. Den
              första frågan gällde när nästa förändring kommer. Förmodligen
              blir det i samband med att Egendomsskattekommittén lägger fram
              sitt förslag någon gång i vår. Jag vet att det finns ledamöter
              i kommittén som tycker att de är färdiga och har lagt fram förslagen
              redan nu, men kommitténs slutliga förslag kommer senare, alltså
              under 2004.
            </seg>
            <seg xml:id="i-162ebad92f6044cf-0">
              Den andra frågan gällde hur vi motiverar ROT-avdraget. Det är
              ganska enkelt. Det är nämligen helt och hållet av miljöskäl. Där
              finns ingen värdering. Det är inte fråga om någon machosatsning
              eller någon form av mindre kvinnlig satsning. De satsningar som
              görs när det gäller skattereduktionen görs för att försöka komma
              åt de belastningar som finns på miljön. På sikt kan de flesta
              av oss inte acceptera dessa belastningar.
            </seg>
          </u>
          <note xml:id="i-8812c16b400abccb-0">
            Anf. 101 GUNNAR ANDRÉN (fp) replik:
          </note>
          <u who="lennart_axelsson_b76d72" prev="cont" xml:id="i-39ee80bd7a3b34a5-3">
            <seg xml:id="i-cc7103e4ec7c1b5b-0">
              Fru talman! Det var intressant att höra att det kommer nya förändringar.
              De boende vet alltså att det kommer nya förändringar, men inte
              vilka de är. Jag måste säga att denna hoppjerkepolitik, som man
              kan kalla den om man talar sportspråk, inte är en långsiktig politik.
            </seg>
            <seg xml:id="i-7f634564b17826e3-0">
              Jag tror att det andra är väl så viktigt, nämligen vem vi ska
              gynna i samhället. Som jag sade i mitt första inlägg innebär ROT-avdraget,
              som så ensidigt riktar sig till en mansdominerad bransch, ett
              ideologiskt ställningstagande även om man som Lennart Axelsson
              motiverar det med att det handlar om miljön.
            </seg>
            <seg xml:id="i-880464de9d521c9a-0">
              Man måste sätta in det i ett jämställdhetsperspektiv, något som
              Vänsterpartiet ju i andra sammanhang är så duktiga på att göra.
              Jag ska senare ställa frågan också till Vänsterpartiet: Hur kan
              man motivera detta avdrag när man samtidigt avslår andra avdrag
              av jämställdhetsskäl? Nu vet jag att det inte är motivet. Vi har
              fått klara besked om att det bara är miljömotivet som föranleder
              detta. Jag får väl finna mig i det.
            </seg>
            <seg xml:id="i-9693ea7ff0be66b2-0">
              Jag tror fortfarande att det blir märkligt när man på arbetsmarknaden
              ser att man i det här sammanhanget kan få avdrag för det ena men
              inte för det andra. Kanske skulle Lennart Axelsson fundera på
              om det inte också inom det stora socialdemokratiska partiet finns
              de som anser att det inte är särskilt attraktivt från jämställdhetssynpunkt
              att på det här sättet gå vissa särintressen till mötes.
            </seg>
          </u>
          <note type="speaker" xml:id="i-a07d6a09ff965a61-0">
            Anf. 102 LENNART AXELSSON (s) replik:
          </note>
          <u who="lennart_axelsson_b76d72" xml:id="i-bb29962b5f8fd85b-3">
            <seg xml:id="i-7940620ad3d8cb99-0">
              Fru talman! Jag är fullständigt övertygad om att vi kommer att
              kunna diskutera de hushållsnära tjänsterna vid ett annat tillfälle.
              Det känns inte motiverat att ta en sådan diskussion nu när vi
              talar om åtgärder som ska gynna miljön.
            </seg>
            <seg xml:id="i-abc4b04b8702532a-0">
              Jag ska skicka med en liten fråga som någon annan kanske kan
              svara på. Det gäller fastighetsskatten. Jag undrar om något av
              de partier som helt vill ta bort den har funderat kring fördelningsaspekterna
              av detta. Det är ingen tvekan om att de som bor i dyra fastigheter
              oftast, om än inte alltid, också har en ganska god ekonomi. Det
              finns tydliga tecken på att det förhåller sig så.
            </seg>
            <seg xml:id="i-6520b894300db714-0">
              Om man helt tog bort fastighetsskatten skulle det alltså innebära
              att av de 14 miljarder som man får in på den när det gäller småhusdelen
              skulle ganska mycket föras över till människor som har det relativt
              gott ställt. I så fall behöver man ha en mycket god finansiering
              så att det inte drabbar övriga grupper.
            </seg>
            <seg xml:id="i-835e255aad6e17d5-0">
              Har ni funderat kring detta? Jag vet att ni inte har möjlighet
              att svara nu, men vi får återkomma när det är motionsdags och
              i andra sammanhang. Då kanske jag kan få ett svar.
            </seg>
          </u>
          <note type="speaker" xml:id="i-a5979d687b8668fc-0">
            Anf. 103 ROGER TIEFENSEE (c) replik:
          </note>
          <u who="roger_tiefensee_a68b78" xml:id="i-a9f4547b4cd17ec1-6">
            <seg xml:id="i-b51a4d2f091eacbc-0">
              Fru talman! I Lennart Axelssons huvudanförande talade han om
              att det är viktigt att upprätthålla förtroendet för skattesystemet.
              Det är också min inställning. Jag kan ta upp tråden där Lennart
              Axelsson slutade i en fråga som inte kunde besvaras.
            </seg>
            <seg xml:id="i-abd258150d96b4c4-0">
              Det finns en påstådd korrelation i att dyra fastigheter också
              innebär att det bor människor med god ekonomi där. Säg det till
              dem som har tvingats flytta från attraktiva områden och fastigheter
              där de har bott i hela sitt liv bara för att grannarna har sålt
              dyrt och kanske ofta till fritidshusintressen. Säg det till dem!
            </seg>
            <seg xml:id="i-e3698dcaaaa9bdfb-0">
              Jag tror att det är en nidbild av verkligheten. Tyvärr speglar
              också den nidbilden av verkligheten de förslag som läggs fram.
              Jag förmenar inte fastighetsägare den dämpning av fastighetsskatten
              som nu föreslås. Däremot efterlyser jag en större reformering
              av taxeringssystemet just för att få rättvisa och rimliga taxeringsvärden.
              Jag menar att vi inte har det i dag.
            </seg>
            <seg xml:id="i-0cd055b50992e89a-0">
              Jag tog ett exempel förut från mitt hemlän i Trosa. Där får ett
              hus som har köpts för 100 000 kr ett taxeringsvärde som är 256
              % medan ett hus i samma värdeområde som har köpts för 3,1 miljon
              får ett taxeringsvärde som är 47 %.
            </seg>
            <seg xml:id="i-2d61fe2730b1fdc9-0">
              Min fråga till Lennart Axelsson är: Är det rimligt att ha ett
              taxeringsvärde på 256 % samtidigt som andra fastigheter i samma
              värdeområde har ett taxeringsvärde på drygt 40 %? Är det rimligt,
              och har vi ett taxeringssystem som ger rimliga och rättvisa taxeringsvärden?
            </seg>
          </u>
          <note type="speaker" xml:id="i-266581398f7677e1-0">
            Anf. 104 LENNART AXELSSON (s) replik:
          </note>
          <u who="lennart_axelsson_b76d72" xml:id="i-bb29962b5f8fd85b-4">
            <seg xml:id="i-52d88bccebd31b50-0">
              Fru talman! Vi måste precis som Per Rosengren tidigare i fråga
              om 3:12-reglerna ge ett erkännande till Centerpartiet för att
              man ändå precis som vi försöker att hitta system för att kunna
              ha ett bra uttag på fastighetsskatten utan att det får orimliga
              konsekvenser.
            </seg>
            <seg xml:id="i-862940e9b1fc2793-0">
              Själva det tekniska utförandet av taxeringen kan vara svårt att
              diskutera och debattera så här kort i en debatt. Men jag förutsätter
              att ni har med er förslagen även i den kommitté som jag antar
              att även ni är representerade i och att man där kan argumentera
              för det.
            </seg>
            <seg xml:id="i-ceab403fe181188f-0">
              Jag tycker ändå att det är en betydligt bättre ingång i den här
              diskussionen än att bara hävda att skatten ska tas bort.
            </seg>
          </u>
          <note type="speaker" xml:id="i-5abc41c94b82db64-0">
            Anf. 105 ROGER TIEFENSEE (c) replik:
          </note>
          <u who="roger_tiefensee_a68b78" xml:id="i-a9f4547b4cd17ec1-7">
            <seg xml:id="i-446f275dc0bbefe6-0">
              Fru talman! Jag vill tacka för erkännandet att Lennart Axelsson
              tycker att vi jobbar med fastighetstaxeringsfrågorna på ett progressivt
              sätt. Tyvärr kan jag inte gengälda det erkännandet.
            </seg>
            <seg xml:id="i-a0f8006cdfcd6156-0">
              I Egendomsskattekommittén har vi exempelvis begärt ett tilläggsdirektiv
              så att man skulle kunna arbeta med de felaktigheter som vi menar
              finns i taxeringsförfarandet. Det tilläggsdirektivet har nekats,
              och begäran har avslagits av bland annat den socialdemokratiska
              majoriteten. Jag tycker att det är väldigt synd.
            </seg>
            <seg xml:id="i-d21ca294a22c1aa0-0">
              Man blundar för de orimligheter som finns i grunden och håller
              i stället på och duttar på ytan med begränsningsregler, dämpningsregler
              och alla möjliga regler som riktar in sig på symtomen men inte
              åtgärdar de grundläggande orättvisorna. Då skapar man ett taxeringssystem
              som inte är rättstryggt. Jag menar att vi har ett taxeringssystem
              som inte ger en rättstrygghet, och det är illa.
            </seg>
            <seg xml:id="i-e43a991855815636-0">
              Jag skulle också vilja ställa en principiell fråga om miljöinvesteringar.
              I dag leder miljöinvesteringar till högre taxeringsvärden. Vi
              kan diskutera tekniken sedan. Min fråga till Lennart Axelsson
              är om det är rätt signal att en miljöinvestering ger högre fastighetsskatt.
              Jag har en vision om ett hållbart samhälle. Då tror jag det är
              oerhört viktigt att man är tydlig i de signaler man ger från politiskt
              håll och i de effekter som blir i skattesystem och annat.
            </seg>
            <seg xml:id="i-47356511b562388a-0">
              Min fråga är: Är det rätt signal att en miljöinvestering ger
              högre fastighetsskatt?
            </seg>
          </u>
          <note type="speaker" xml:id="i-684abc145fe556ee-0">
            Anf. 106 LENNART AXELSSON (s) replik:
          </note>
          <u who="lennart_axelsson_b76d72" xml:id="i-bb29962b5f8fd85b-5">
            <seg xml:id="i-8b365c7175535294-0">
              Fru talman! Jag tycker att man kan ifrågasätta att det ger rätt
              signal. Vi vill inte frångå den grundpelare i fastighetsbeskattningen
              som innebär att marknadsvärdet på huset också ska återspeglas
              i taxeringsvärdet. Hela fastighetsbeskattningen bygger på den
              delen.
            </seg>
            <seg xml:id="i-651c708e845b3107-0">
              Därför har vi i stället tillsammans med Miljöpartiet och Vänsterpartiet
              valt att gå vägen med skattereduktion. Som jag sade tidigare är
              detta ett första försök att motverka. Jag kan erkänna att det
              finns en motstridighet i detta. Men vi tycker att det vore felaktigt
              att bryta ut miljöinvesteringar från allt annat som gör att ett
              hus ökar i värde.
            </seg>
            <seg xml:id="i-16849eb9b757de33-0">
              Det skulle också vara otroligt svårt hanteringsmässigt att avgöra
              vilka åtgärder som skulle göra att husets taxeringsvärde inte
              ökar. Man skulle få olika resultat i olika delar av Sverige. Vi
              kan ta Laxå som exempel. Om man installerar en värmepump där skulle
              den ökning av taxeringsvärdet som man inte skulle få i Laxå på
              grund av detta vara betydligt mindre än i en annan del av Sverige.
            </seg>
            <seg xml:id="i-13a0b7708a85bea9-0">
              Vi vill fortsätta med skattereduktionsvägen. Vi tycker också
              att fastighetsskatten behöver finnas kvar med den inriktning som
              den har i dag.
            </seg>
          </u>
          <note type="speaker" xml:id="i-95b5fce4226b192b-0">
            Anf. 107 BARBRO FELTZING (mp):
          </note>
          <u who="barbro_feltzing_fe5637" next="cont" xml:id="i-b432308cd799bd1c-0">
            <seg xml:id="i-f0976bfba69de6f1-0">
              Fru talman! Detta betänkande innehåller många förslag. Det föreslås
              att en dämpningsregel för fastighetsskatten införs, som vi här
              diskuterar, en skattereduktion för miljöförbättrande installationer
              och en utökad möjlighet till uppskov med beskattningen av kapitalvinst
              vid byte av bostad.
            </seg>
            <seg xml:id="i-6d2780fcd17ca7bb-0">
              Det kommer att bli mer rättvisa i och med att man också vid byte
              till nyproducerad bostadsrättslägenhet är berättigad till uppskov
              med beskattning av kapitalvinst. Många har säkert efterlyst en
              sådan möjlighet, och det är bra att den införs.
            </seg>
            <seg xml:id="i-2feac9e77ad33309-0">
              Man kommer att få en skattereduktion vid installation av energieffektiva
              fönster i befintliga hus. Det är främst en åtgärd som är viktig
              för att sänka energiförbrukningen i huset och därmed sänka utgifterna
              för energi. Det är den främsta anledningen.
            </seg>
            <seg xml:id="i-c5a4feeb5f3b6f82-0">
              Folkpartiet talar i en motion även om fönster i befintliga hus
              som får en förbättring. Jag kan tänka mig att man menar att man
              genom att byta ut glaskassetten ska få en skattereduktion. Jag
              minns att det på 80-talet fanns reduktion för fönster. Då fanns
              liknande fönster. Jag tror att det är vad Folkpartiet menar i
              sin motion.
            </seg>
            <seg xml:id="i-f392f1f2408d6e04-0">
              De fönstren var tillverkade i USA, men de blev inte godkända.
              De hade också en gas mellan fönstren, och de blev lite mörkare
              när man satte in dem. De blev inte godkända. Men det är mycket
              möjligt att de fönster som man här motionerar om kan bli godkända
              så småningom. Då kan man kanske tänka sig att ändra reglerna lite
              just när det gäller u-värdena.
            </seg>
            <seg xml:id="i-704678b21a2dff29-0">
              Det står någonting om U-värde på 1,2. Jag skulle föredra ett
              U-värde som i stället var under 1. Det finns fönster nu där kanske
              något av dem har ett värde som ligger på 1, men en del har faktiskt
              högre värden än vad de här har.
            </seg>
            <seg xml:id="i-56d5bd44df08b60d-0">
              Det föreslås stimulansåtgärder för installation av biobränsleeldade
              uppvärmningssystem. Det är som utskottet skriver ägnat att få
              husfabrikanterna att satsa på den typen av uppvärmning. Jag hade
              personligen gärna sett att även befintliga hus kunde få det. Jag
              bor själv i ett hus där jag skulle vilja ändra till biobränsle.
              Jag har nu bland annat ved och el.
            </seg>
            <seg xml:id="i-ddcf3466ef7875ea-0">
              Detta vill också bland annat Centerpartiet. Men det är svårt
              att få del av kakan på 50 miljoner som avsatts för detta ändamål.
              Den ekonomiska ramen räcker inte till det. Efterfrågan är stor
              för biobränsleeldade system i befintliga hus. Det lönar sig verkligen
              på sikt att installera det. Jag tycker att det är bra att det
              bara sker i nyproducerade hus.
            </seg>
            <seg xml:id="i-a5e252f516903a28-0">
              Fru talman! Den här dämpningsregeln för uttag av fastighetsskatt
              innebär att endast en tredjedel av höjningen av taxeringsvärdet
              tas ut första året. Det är ett beslut som jag tycker kan hjälpa
              till att reducera effekten av den här höjningen. Fastighetsskatten
              debatteras livligt ute i samhället. Miljöpartiet vill också sänka
              fastighetsskatten. Vi har länge sagt att vi vill få bort den på
              sikt. De borgerliga partierna vill sänka den i etapper och ta
              bort den successivt genom olika förslag. Kd vill ersätta den med
              en kommunal fastighetsavgift.
            </seg>
            <seg xml:id="i-8424fb8374916321-0">
              Jag vill påpeka en sak som berör många i utskottet. Jag tyckte
              inte att det var en rolig upplevelse att medverka i de debatter
              som anordnades av Skattebetalarnas förening under hösten. Socialdemokraterna
              var kanske inte alltid representerade där, och till slut inte
              vi heller. Vi anklagades på olika sätt där, och vi fick aldrig
              möjlighet till genmäle. Jag kallar inte det för en debatt. Det
              tycker jag var bedrövligt. Jag tycker inte att sådana debatter
              gagnar saken. Jag tycker att alla skulle protestera mot det. Jag
              tycker att det var helt fel.
            </seg>
            <seg xml:id="i-83aaaf87a332f5ba-0">
              Fru talman! Det är bra att vi nu gör den här förändringen med
              en dämpningsregel. Det är kanske det första steget till ytterligare
              en förändring av fastighetsskatten. Det var i alla fall vi i Miljöpartiet
              som drev på och arbetade för en sänkning av fastighetsskatten
              för ett par budgetar sedan.
            </seg>
            <seg xml:id="i-64295d279e6350ef-0">
              Fru talman! Härmed vill jag yrka bifall till förslaget i betänkandet.
            </seg>
          </u>
          <note xml:id="i-6199c080333a792a-0">
            Anf. 108 GUNNAR ANDRÉN (fp) replik:
          </note>
          <u who="barbro_feltzing_fe5637" prev="cont" xml:id="i-821419ae4aa2e0dc-0">
            <seg xml:id="i-2a93ce85a7dd262a-0">
              Fru talman! Jag har egentligen bara en fråga till Barbro Feltzing.
              Jag skulle kunna ta upp många andra saker, men min fråga är: Varför
              medverkar ni till att fastighetstaxeringsvärdet höjs vid miljöförbättrande
              investeringar?
            </seg>
            <seg xml:id="i-31366dbfe65f47fb-0">
              Jag gör den bedömningen att det finns en annan majoritet här
              i kammaren när det gäller det här förslaget. Jag förstår att ni
              är bundna av 121-punktsprogrammet och allt möjligt, men på den
              här punkten finns det en annan majoritet, som jag bedömer det.
              Jag tror på Birger Schlaug som säger att ni vill verka för ett
              bättre miljöanpassat samhälle. Men just på den här punkten säger
              ni ett och gör precis tvärtom. Så uppfattar jag att det är. Jag
              tycker att det är bekymmersamt för era väljare. Jag bryr mig kanske
              inte så mycket om dem, men någonstans har detta också en etisk
              dimension. Varför säger ni ett men gör tvärtom? Det är min fråga.
            </seg>
          </u>
          <note type="speaker" xml:id="i-9fe53b231dbb1d2a-0">
            Anf. 109 BARBRO FELTZING (mp) replik:
          </note>
          <u who="barbro_feltzing_fe5637" next="cont" xml:id="i-b432308cd799bd1c-1">
            <seg xml:id="i-ed8d135fd2567b5c-0">
              Fru talman! Gunnar Andrén och jag har debatterat här en gång
              tidigare. Jag kan hålla med Birger Schlaug om detta. Jag har också
              framfört det, men det får komma i framtiden. Vi ska försöka få
              igenom att miljöförbättrande åtgärder inte ska höja priset. Det
              är på ungefär samma sätt när det gäller ekologiska matvaror. Det
              ska inte vara en hög moms på dem. Jag tycker att det är ungefär
              samma sak.
            </seg>
            <seg xml:id="i-abeb7d4fc8e002cd-0">
              Jag kan faktiskt hålla med om detta. Det vi gör nu handlar mest
              om att sänka energiförbrukningen. Man kan tänka sig att man gör
              en bra insats för miljön i det läget. Men jag är väldigt ambivalent
              här. Jag tycker egentligen inte att det ska höja taxeringsvärdet.
            </seg>
            <seg xml:id="i-a61479c99c8c19ca-0">
              Gunnar Andrén pratade om machoavdrag i samband med ROT-avdraget.
              Jag förklarade tidigare att det fanns på 80-talet. Ni har själva
              en motion om förbättring av befintliga fönster. Det är väl också
              machoavdrag efter vad jag kan förstå. Ni har också motionerat
              om att man skulle kunna få en skattereduktion om man förbättrar
              befintliga fönster.
            </seg>
          </u>
          <note xml:id="i-19ea2bc5f4107ee1-0">
            Anf. 110 GUNNAR ANDRÉN (fp) replik:
          </note>
          <u who="barbro_feltzing_fe5637" prev="cont" xml:id="i-821419ae4aa2e0dc-1">
            <seg xml:id="i-51b61481b73edf78-0">
              Fru talman! Den motion som Lennart Kollmats kommer att ta upp
              är föranledd av regeringsförslaget. Det är inte någonting som
              Folkpartiet har lagt fram. Det är en motion som kommit till av
              helt andra skäl. Vår grundinställning är att man inte ska få höjd
              fastighetsskatt för miljöförbättrande åtgärder, och jag kanske
              till och med skulle säga kulturellt förbättrande åtgärder. Det
              är grundprincipen. Sedan är det möjligt att det finns någon avvikelse
              i marginalen på detta.
            </seg>
            <seg xml:id="i-2512db2c15e743c1-0">
              Jag förstår ert dilemma. Jag vill inte göra någon hemlighet av
              det. Ibland tvingas man göra överenskommelser. Men på just den
              här punkten har Miljöpartiet haft en väldigt hög offentlig profil.
              Det är närmast det som stör mig en smula. Avståndet mellan vad
              ni har sagt och det ni i själva verket gör har blivit inte jättestort
              men icke obetydligt.
            </seg>
          </u>
          <note type="speaker" xml:id="i-8d6c6fd4ef58b784-0">
            Anf. 111 BARBRO FELTZING (mp) replik:
          </note>
          <u who="barbro_feltzing_fe5637" xml:id="i-e14760b6f05b68a9-1">
            <seg xml:id="i-cda2902688e30dac-0">
              Fru talman! Jag vill först återgå till detta med fönstren. Där
              har ni faktiskt en motion från Anna Grönlund som säger att om
              man ändrar befintliga fönster ska det också ge möjlighet till
              en skattereduktion. Det har inte riktigt med kulturvärdena att
              göra. Vi kan återkomma till kulturvärdena. Att ett hus är K-märkt
              måste ju också förhindra att man ändrar fönstren. Men det får
              vi väl höra senare.
            </seg>
          </u>
          <note type="speaker" xml:id="i-1b309a62d00c6ddf-0">
            Anf. 112 LILIAN VIRGIN (s):
          </note>
          <u who="lilian_virgin_1b7dce" xml:id="i-79fcecb763a1983a-0">
            <seg xml:id="i-4997be04e6cc2f07-0">
              Fru talman! Fönstren är husens ögon. Så har jag skrivit i min
              motion. Jag skrev motionen därför att jag vill att kulturhistoriska
              värden hos äldre hus ska beaktas vid byte till energieffektiva
              fönster. Jag befarar att med de föreslagna reglerna för skattereduktion
              kan en del kulturhus behandlas illa. Om man byter gamla fönster
              till standardfönster kan husets karaktär fullständigt förstöras.
              Åtminstone borde hus byggda före 1970 och K-märkta hus prövas
              särskilt aktsamt.
            </seg>
            <seg xml:id="i-c21fa300ce99dbca-0">
              Nu tror jag i alla fall att de flesta är måna om att bevara kulturvärdet
              och inte förstör sina hus med nya fönster. Men det kan i vissa
              fall ändå behövas ett stöd och en information som är till hjälp
              för att bevara husets kulturvärde.
            </seg>
            <seg xml:id="i-5c689a29759b9597-0">
              Det går inte att förlita sig på att kommunernas byggnadsnämnder
              löser problemet. Fönsterbyten finns inte uppräknade bland bygglovspliktiga
              åtgärder. Inom detaljplanerat område krävs det lov för andra ändringar
              som avsevärt påverkar byggnadens yttre utseende, men fönster nämns
              inte särskilt. Det händer att ett hus ändras på ett sådant sätt
              att byggnadens utseende förändras och byggnadsnämnden ingriper
              i efterhand, men då är skadan tyvärr redan skedd och kan inte
              repareras. Utanför detaljplanerat område krävs det inte bygglov.
              Det finns en varsamhetsparagraf, men det hjälper inte.
            </seg>
            <seg xml:id="i-0458292fa49bcb95-0">
              Jag är inte alls motståndare till att ge skattebefrielse för
              fönsterbyten, men erfarenheter från tidigare stöd vid byten av
              fasader och fönster visar att det behövs krav på arkitektonisk
              och antikvarisk kvalitet. Resultaten från tidigare stöd har inte
              blivit vad de borde. Hus har tappat i kulturvärde utan att det
              egentligen hade behövts om man hade gjort rätt från början.
            </seg>
            <seg xml:id="i-198fa7a6f4c1d71d-0">
              Fru talman! Utifrån detta finns det skäl att mana till försiktighet
              vid byte av fönster. Det bästa hade varit om regeringen hade lyssnat
              på Boverket och tagit upp det i propositionen. Så skedde inte,
              och skatteutskottet har sett rent skattemässigt på ärendet. Ett
              helhetstänkande vore önskvärt. Det är önskvärt i den här frågan
              och i liknande frågor som får konsekvenser på flera områden.
            </seg>
            <seg xml:id="i-46c66ff1eb6c356c-0">
              Administrationen borde inte bli svårare om man tar hänsyn till
              husens kulturvärden. Skatteverket kan, som föreslås, fatta besluten
              om skattereduktion, men för äldre hus skulle det finnas med en
              bedömning från till exempel byggnadsantikvarisk expertis hos respektive
              länsmuseum som godkänner åtgärden.
            </seg>
            <seg xml:id="i-4b4544c10d45f192-0">
              Det är nu min förhoppning att regeringen i förordning eller regleringsbrev
              nämner kulturvärden och försiktighet. Det kan vara det som behövs
              för att någon husägare ska tänka sig för innan fönsterbytet genomförs.
            </seg>
          </u>
          <note type="speaker" xml:id="i-5d14f1dfc761a23a-0">
            Anf. 113 LENNART KOLLMATS (fp):
          </note>
          <u who="lennart_kollmats_f83648" xml:id="i-64ee2b92a377d0e3-0">
            <seg xml:id="i-39e1033acd67542e-0">
              Fru talman! Vad har kulturen i ett skatteärende att göra? Ja,
              det är faktiskt inte så sällan det här inträffar. Skattefrågor
              kan påverka kulturfrågor i större eller mindre grad. Vi har bokmomsen
              och annan kulturmoms. Vi har frågor kring avdrag för sponsring.
              Vi har frågor kring möjligheter för konstnärer och andra att fördela
              inkomster. Vi har frågor kring avdrag för företagare när det gäller
              kulturkort till de anställda, inte bara när det gäller fysisk
              motion och så vidare.
            </seg>
            <seg xml:id="i-20654832bb9df5de-0">
              Nu gäller det ett mindre ärende, men det är ganska viktigt, tycker
              jag.
            </seg>
            <seg xml:id="i-bb1af72e9fcf0006-0">
              Jag har förståelse för att man inte i alla delar i ett förslag
              kan tänka på allt, men jag förstår inte att man inte kan ta till
              sig förslag som påtalar bristerna.
            </seg>
            <seg xml:id="i-9dae3d43dc5fbb6e-0">
              I regeringens förslag om energieffektiva fönster finns inte ett
              ord nämnt om kultur. Ändå skrev faktiskt Boverket, som också Lilian
              Virgin tog upp, i sitt remissyttrande att de kulturhistoriska
              värdena hos äldre hus måste beaktas. Man kan då tycka att någon
              form av larmklocka borde ha ringt hos propositionsskrivaren, men
              icke så.
            </seg>
            <seg xml:id="i-430ecc8ba072217c-0">
              Nu kom det i alla fall två motioner i det här ärendet, dels från
              Lilian Virgin, dels från mig. Vi tog upp samma sak i våra motioner,
              nämligen vår oro för de kulturhistoriska värdena. Det innebär
              att utskottet i alla fall kände till bristerna i regeringens förslag.
            </seg>
            <seg xml:id="i-e7da9b7f95729fc0-0">
              Nu avvisar utskottet motionerna. Det får man givetvis finna sig
              i. Inte minst när det gäller enskilda motioner är det vanligt.
              Men motivet till avslaget tycker jag ändå tar priset. Utskottet
              förbigår fullständigt de kulturhistoriska aspekterna, nämner dem
              helt enkelt inte. Det enda som sägs är följande: Reparationer
              av befintliga fönster bör således enligt utskottets mening inte
              kunna berättiga till skattereduktion eftersom det bl.a. skulle
              komplicera skattemyndigheternas prövning av ärendena.
            </seg>
            <seg xml:id="i-0ddbfd2e5977cead-0">
              Det står bl.a. Nu har Lennart Axelsson också nämnt en begränsad
              ekonomi det är uppenbart ett skäl. Sedan tog han upp att det är
              viktigt att lägga in de kulturhistoriska värdena. Han förstår
              rädslan men tycker att det här är svårt. Helt plötsligt litar
              han på kommuner och enskilda fastighetsägare. Jag uppskattar naturligtvis
              den här nypåkomna ovanliga tilliten, inte minst till kommunerna.
              Vi har en massa andra ärenden där man inte tycker speciellt mycket
              från Socialdemokraternas sida om det kommunala självstyret och
              möjligen ännu mindre om enskildas självstyre.
            </seg>
            <seg xml:id="i-ee17d000379e5945-0">
              Det är inte alltid så enkelt med kultur; det håller jag i och
              för sig med om. Men jag är övertygad om att skattemyndigheterna
              inte skulle bli speciellt överlastade med uppgifter för den här
              sakens skull. Jag är betydligt mer orolig över de krångliga regler
              som fortfarande finns för småföretagare med flera, som jag gissar
              också har varit uppe i den här debatten.
            </seg>
            <seg xml:id="i-145ce76acb2a80fa-0">
              Det finns tydliga försök som har gjorts när det gäller reparation
              av fönster och som till exempel har medfört att ett kopplat tvåglasfönster
              från 1930 har gått från 2,6 i U-värde till 1,77. Ni i skatteutskottet
              vet ju väl vad de här värdena är för någonting. Det finns 1880-talsfönster
              som har gått från 2,44 till 1,6 i U-värde. Det här är exempel
              från undersökningar som finns publicerade i en rapport från Lunds
              universitet och Sveriges Provnings- och Forskningsinstitut. Det
              är mot den bakgrunden som jag i min motion föreslog värdet 1,8
              för bidrag.
            </seg>
            <seg xml:id="i-a0ab931e113d1ceb-0">
              Sedan har vi det utseendemässiga. Jag tror till exempel att Arne
              Kjörnsberg, som bor nära Villastaden i Borås, inte skulle tycka
              att det var särskilt estetiskt tilltalande om ett antal av fönstren
              i de husen ändrades till moderna treglasfönster med standardutseende.
              Olika arkitekturer från skilda tider måste få behålla sin karaktär,
              inte minst i ett område byggt på 30- eller 40-talet. Annars får
              vi ett nytt slags Domusarkitektur, ni vet den där arkitekturen
              som kom på 60-talet när det byggdes Domusvaruhus vid varje stads
              torg, ofta på bekostnad av en annan byggnad som gav karaktär åt
              torget. Den blandningen blev inte bra.
            </seg>
            <seg xml:id="i-6003d9935994de2e-0">
              Lennart Axelsson tog upp Nora som exempel. Jag tror att jag är
              rätt underrättad. Jag har hört att Nora klarade sig med en rösts
              marginal från att få ett Domusvaruhus byggt vid torget på 60-talet.
              Och det var ingen socialdemokratisk röst; det kan jag garantera.
            </seg>
            <seg xml:id="i-46e4d5565221f7aa-0">
              Vi behöver mer av ett helhetstänkande. Vi behöver se saker och
              ting i ett större sammanhang, och då måste också energisparande
              kunna ses med kulturhistoriska ögon.
            </seg>
            <seg xml:id="i-f3455d1176712e71-0">
              Barbro Feltzing tog också upp det här med reparationer. Jag är
              villig att säga nej till det. Miljöpartiet har inte längre någon
              representant i kulturutskottet. Man struntar i de frågorna. Jag
              ser att det slår igenom även här. Man kan inte tänka sig att se
              med de här kulturhistoriska ögonen, att se helheten i sammanhanget,
              utan man tittar enbart på energifrågorna och struntar i det andra.
            </seg>
            <seg xml:id="i-9c036da33caeb871-0">
              Fru talman! Jag yrkar bifall till reservation 2 under punkt 3.
              Med det vill jag inte minst ge Lilian Virgin en chans att fullfölja
              sin motion och även andra att följa den motionen.
            </seg>
          </u>
          <note type="speaker" xml:id="i-650f38e22419937c-0">
            Anf. 114 BARBRO FELTZING (mp) replik:
          </note>
          <u who="barbro_feltzing_fe5637" xml:id="i-e14760b6f05b68a9-2">
            <seg xml:id="i-5fbeef8d1f9f4df9-0">
              Fru talman! Jag vill bara ställa en fråga: Hur är det med K-märkta
              hus? När man reparerar sådana hus får man ju verkligen ta hänsyn
              till hur byggnaderna ska se ut. Där finns regler att följa. Jag
              förmodar att det finns regler som kommer att hjälpa i det här
              sammanhanget.
            </seg>
            <seg xml:id="i-7911df9a19b4cf7a-0">
              Jag vill höra svaret från Lennart Kollmats.
            </seg>
          </u>
          <note type="speaker" xml:id="i-5f4f38d32e9fa2ca-0">
            Anf. 115 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-64ee2b92a377d0e3-1">
            <seg xml:id="i-836dc33fa0dad486-0">
              Fru talman! Jo, helt klart är det så, men det är väldigt få hus
              som är K-märkta av dem som är byggda före 1970. Det är enstaka
              objekt som finns ute i kommunerna. Jag vill ju åt även hus som
              inte är K-märkta, som ger en karaktär åt ett område, så att det
              inte plötsligt dyker upp standardfönster och moderna treglasfönster
              då man även får ändra ramstorlekar och liknande. Det är väldigt
              många hus som inte är K-märkta. Majoriteten av husen byggda före
              1970 är inte K-märkta.
            </seg>
          </u>
          <note type="speaker" xml:id="i-14fc6b269694711f-0">
            Anf. 116 BARBRO FELTZING (mp) replik:
          </note>
          <u who="barbro_feltzing_fe5637" xml:id="i-e14760b6f05b68a9-3">
            <seg xml:id="i-b2e6df1a5735798f-0">
              Fru talman! Jag undrar då om det här U-värdet på 1,8. Det är
              egentligen väldigt högt när det gäller att man skulle ge en reduktion.
              Kan man inte komma lägre, så att säga?
            </seg>
          </u>
          <note type="speaker" xml:id="i-bf366e7283d0a355-0">
            Anf. 117 LENNART KOLLMATS (fp) replik:
          </note>
          <u who="lennart_kollmats_f83648" next="cont" xml:id="i-91a79d1aa912b945-0">
            <seg xml:id="i-204489a09ef75b66-0">
              Fru talman! Vinsten när det gäller energin är ändå skillnaden
              mellan nuvarande situation och kommande. De fönster som jag relaterade
              till hade ju värden på 2,56 och 2,44 och kom ned till under 1,8.
              Den skillnaden är så stor att man gör en energibesparing. Man
              klarar rätt mycket av energibesparing, och det är det viktiga
              i den här propositionen. Men jag tycker också att man ska se med
              de kulturhistoriska ögonen.
            </seg>
          </u>
          <note xml:id="i-bce4183f4e270bb9-0">
            Anf. 118 GUNNAR ANDRÉN (fp):
          </note>
          <u who="lennart_kollmats_f83648" prev="cont" xml:id="i-73651586e8ffe47e-0">
            <seg xml:id="i-ccf10da3cc4179ac-0">
              Fru talman! Jag kan berätta för Lennart Kollmats att det även
              vid Stora Torget i Borås på 1960-talet fanns ett väldigt fint
              Domusvaruhus, med sin karakteristiska profil, mitt emot Gustav
              Adolf-statyn.
            </seg>
            <seg xml:id="i-5524ec8b9f435bb9-0">
              Jag vill också notera en annan sak innan jag tar upp Lennart
              Axelssons frågor, nämligen att Vänsterpartiet inte har deltagit
              alls i denna debatt. Jag tycker ändå att det bör noteras att det
              bullrar av frånvaron av svar på mina frågor.
            </seg>
            <seg xml:id="i-9404e81d7e8f2544-0">
              Lennart Axelsson ställde flera frågor till mig om Folkpartiets
              fastighetsskattepolitik. Det tackar jag så mycket för.
            </seg>
            <seg xml:id="i-586dd827019c2c6c-0">
              Först och främst vill jag säga att det är väldigt dyrt att bo
              i det här landet, och det har bland annat att göra med fastighetsskatterna.
              Men när det gäller den fråga som ställdes vill jag säga att Folkpartiet
              inte är för några ofinansierade skattesänkningar. Det är vi inte.
              Jag tror att det är viktigt att säga det, därför att vi hör ofta
              den anklagelsen. Men baksidan av detta är att vi inte heller vill
              se till att det blir några opåverkbara skattehöjningar för folk.
              Det är det som är det stora problemet med fastighetsskatten. Den
              är opåverkbar för människor. Det har att göra med det att man
              har gått ifrån principen om skatt efter bärkraft på den här punkten.
              Man har inlemmat den i kapitalbeskattningen, vilket inte Olof
              Palme och den dåvarande bostadsministern Gustafsson gjorde när
              den infördes 1986. Detta är någonting som har kommit i början
              av 90-talet i samband med skattereformen, men det har fått väldigt
              konstiga konsekvenser för folk som inte kan påverka sin egen skatt.
            </seg>
            <seg xml:id="i-7c56fbf07ee82b36-0">
              Folkpartiet vill under det närmaste året, fast det blev avslaget,
              sänka skatten från 1,0 till 0,8 % på småhus och från 0,5 till
              0,4 % på hyreshus. Det är en 20-procentig sänkning.
            </seg>
            <seg xml:id="i-727a698bf00e0aaf-0">
              Hur detta påverkar fördelningen är något svårt att säga. Men
              det är naturligtvis riktigt, som Lennart Axelsson säger, att vissa
              personer får större sänkningar, men de har också fått högre höjningar
              tidigare, så det ena responderar mot det andra i det läget. Totalt
              sett balanserar våra skattesänkningar, fru talman, på ungefär
              4,6 miljarder kronor på fastighetsskattesidan.
            </seg>
          </u>
          <note type="speaker" xml:id="i-9764a19a6c5ad108-0">
            Anf. 119 ARNE KJÖRNSBERG (s):
          </note>
          <u who="arne_kjornsberg_dd1f14" xml:id="i-9b3f5075ea201896-0">
            <seg xml:id="i-327f37f88d46faeb-0">
              Fru talman! Jag har väldigt stor respekt för er som är specialister
              på kulturfrågor. Jag lyssnar med stort intresse. Men jag tror
              att ni har för lite förtroende för människor som bor i de här
              husen.
            </seg>
            <seg xml:id="i-f8f276851dedb03b-0">
              Tillsammans med min fru, barn och barnbarn bor jag i Borås äldsta
              bostadshus av trä. Det är byggt 1865. Det är med innanfönster.
              De är så där blåsiga som nästan 150 år gammalt glas kan bli. Varje
              vår bär jag upp dem på vinden, och varje höst bär jag ned dem
              för att sätta in dem. Ni kan vara övertygade om att jag talar
              om för mig själv, och en mig närstående person talar om, hur försiktig
              jag måste vara för att inte slå sönder dessa fönster. Vi skulle
              aldrig komma på idén att byta de fönstren. De tillhör ju huset
              som är 138 är gammalt. Det ska vara blåsiga glas där. Låt mig
              personifiera dem som har sådana här gamla fönster. Vi skulle inte
              för den här skatterevisionen byta dem.
            </seg>
            <seg xml:id="i-71e067f0f0a545f1-0">
              Till tidigare ledamoten av skatteutskottet tjänstgörande talmannen,
              tidigare ledamoten av skatteutskottet nuvarande ordförande i kulturutskottet,
              personalen på skatteutskottets kansli, mina värderade kolleger
              i skatteutskottet och andra närvarande i kammaren vill jag säga
              god jul och gott nytt år.
            </seg>
          </u>
          <note type="speaker" xml:id="i-44cc3a88353e1b14-0">
            Anf. 120 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-64ee2b92a377d0e3-2">
            <seg xml:id="i-f99b69c5d7bd5443-0">
              Fru talman! Tack detsamma, Arne Kjörnsberg. Jag önskar dig en
              riktigt god jul och ett gott nytt år, hoppas du får vila och att
              det inte blåser alltför mycket genom de gamla fönstren som ni
              har i huset.
            </seg>
            <seg xml:id="i-6463bcda97a5beea-0">
              Jag vill ta upp att man kan premiera de som bor i gamla hus och
              vill reparera fönstren utan att ändra fönstrens karaktär. Jag
              bor på sjätte våningen i ledamotshuset. Där är också gamla fönster.
              De är inte efter 1970. Där har man satt in innanfönster, vilket
              gör att det är väldigt varmt och gott isolerat och ger energispareffekter.
            </seg>
            <seg xml:id="i-60efb0634d481068-0">
              Jag tycker att de som bor i hus byggda före 1970 också kunnat
              få vara med och dela på de 50 miljoner kronorna ur energisparsynpunkt.
              Man kan höra efter hos länsantikvarien om hur man ska gå till
              väga på bästa sätt. Det finns i dag utarbetade metoder för att
              reparera gamla fönster så att de får ett betydligt bättre energivärde
              än vad de hade tidigare. Det är väl också den vinst vi vill åt
              ur miljösynpunkt.
            </seg>
          </u>
          <note type="speaker" xml:id="i-4f8401b5babeb965-0">
            Anf. 121 ARNE KJÖRNSBERG (s) replik:
          </note>
          <u who="arne_kjornsberg_dd1f14" xml:id="i-9b3f5075ea201896-1">
            <seg xml:id="i-185e834c3381fa72-0">
              Fru talman! Kan man få blåsor i de glasen också? Det är nämligen
              blåsorna som är det signifikativa för de fönster som vi har i
              vårt hus. Jag kan tala om för Lennart Kollmats hur man gör. Man
              bär försiktigt ned dem. Sedan sätter man in dem och klistrar remsor
              runtom. Det blåser inte genom de fönstren, Lennart Kollmats. Var
              lugn! Dessutom bor jag inte nära Villastaden. Jag bor i Villastaden.
            </seg>
          </u>
          <note type="speaker" xml:id="i-964f89e76bf8612b-0">
            Anf. 122 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-64ee2b92a377d0e3-3">
            <seg xml:id="i-b74503d7f886bd47-0">
              Fru talman! Det är skönt med de här animerade och vänskapliga
              diskussionerna. Men det är inte enbart Arne Kjörnsbergs hus från
              slutet av 1800-talet som vi talar om. Det handlar om ett antal
              hus och husägare som inte har så bra fönster som Arne Kjörnsberg
              men som ändå vill reparera dem och ha kvar karaktären på huset.
              Även sådana tycker jag skulle ha fått vara med och dela på de
              50 miljoner kronorna. Det gick inte att ge ett tillkännagivande.
              Det är ju bråttom. Regeln ska enligt detta förslag gälla ett år
              och redan om två tre veckor.
            </seg>
          </u>
          <note type="speaker" xml:id="i-fb6beae920b8fde0-0">
            Anf. 123 ARNE KJÖRNSBERG (s) replik:
          </note>
          <u who="arne_kjornsberg_dd1f14" xml:id="i-9b3f5075ea201896-2">
            <seg xml:id="i-3820418b6e4cf5de-0">
              Fru talman! Naturligtvis var det förmätet av mig att ta det hus
              jag råkar bo i som exempel. Det var bara för att göra det lite
              mer påtagligt. Jag är väl inte konstigare än andra människor.
              Andra människor som har sådana här fönster är också rädda om dem.
              Det var bara det jag ville visa med det här exemplet.
            </seg>
            <seg xml:id="i-25e575f0db8444e0-0">
              Med all respekt för kulturutskottets ordförande tidigare ledamoten
              av skatteutskottet, men med den tidigare funktionen borde Lennart
              Kollmats veta att man inte kan lösa allt med skattesystemet. Mycket
              kan vi lösa men inte allt. Det här är ett exempel på det.
            </seg>
          </u>
          <note xml:id="i-766a615389c645c1-5">
            Föredrogs
          </note>
          <note xml:id="i-58221a88a3e8280b-5">
            Överläggningen var härmed avslutad.
          </note>
          <note xml:id="i-60711a6839769740-0">
            13 § Förmån av tandvård och övertagande av pensionsutfästelser,
            m.m.
          </note>
          <note type="speaker" xml:id="i-ffd7a4356a0de999-0">
            Anf. 124 CATHARINA BRÅKENHIELM (s):
          </note>
          <u who="catharina_brakenhielm_67cbbe" xml:id="i-08b0a3e5f3d1614a-9">
            <seg xml:id="i-b58e742a0e4f0824-0">
              Fru talman! Nu ska kammaren debattera regeringens proposition
              Förmån av tandvård och övertagande av pensionsutfästelser, m.m.
              Där finns det fyra motioner, två av Moderaterna, en av Centerpartiet
              och en av Kristdemokraterna.
            </seg>
            <seg xml:id="i-b1b6641187746465-0">
              Fru talman! Lagat tänder har man gjort långt tillbaka i tiden.
              Redan 2 500 år före Kristus använde man guldtråd. I Sverige lagade
              man tänder med guld först på 1800-talet. Det var naturligtvis
              bara de som hade råd som gjorde det, och de var inte många. Alla
              de andra fick dra ut sina värkande tänder. Det är intressant att
              notera att så sent som fram till mitten av 1900-talet var en uppsättning
              löständer en mycket vanlig konfirmationspresent.
            </seg>
            <seg xml:id="i-ac565f974fffff35-0">
              Vår svenska tandvårdsförsäkring infördes 1974. Efterfrågan på
              tandvård växte, och folktandvården byggdes ut. I dag har vi en
              jättebra tandhälsa. Nästan alla sexåringar är kariesfria, och
              bara 10 % av den äldre befolkningen har löständer. Det här är
              för övrigt en alldeles tydlig klassfråga. Var tionde arbetare
              men bara var hundrade tjänsteman saknar egna tänder. Att sakna
              sina egna tänder är för övrigt allra vanligast i Norrland. Motsatsen,
              vanligast med egna tänder, är i Helsingforssområdet.
            </seg>
            <seg xml:id="i-8bde99238fd55e9f-0">
              Fru talman! Vi har här i dag ett förslag där utgångspunkten är
              att den offentliga finansieringen av tandvården i huvudsak ska
              ske inom ramen för den allmänna försäkringen och inte genom skattesystemet.
              Man föreslår i propositionen att skattefriheten slopas för förmån
              av inte offentligt finansierad tandvård i Sverige och av tandvård
              utomlands. Som en konsekvens av det här beslutet ska arbetsgivaren
              ha rätt att dra av sådana utgifter i näringsverksamheten.
            </seg>
            <seg xml:id="i-ce1efaedf7479e56-0">
              Fru talman! Regeringen föreslår vidare att avdragsrätten för
              ersättning som lämnas vid övertagande av ansvaret för pensionsutfästelser
              begränsas. Man ska bara kunna göra avdrag om övertagandet sker
              när en näringsverksamhet övergår till en ny arbetsgivare som då
              övertar ansvaret för pensionsutfästelserna.
            </seg>
            <seg xml:id="i-bdf132211c4266af-0">
              I propositionen finns också ett förslag om att reglerna för skattefrihet
              för förmån av lånedator skärps.
            </seg>
            <seg xml:id="i-2da5ba12d1619617-0">
              Propositionen innehåller även ett förtydligande av reglerna för
              beskattning av ersättning när man lämnar uppgifter som ligger
              till grund för att brott förebyggs eller att tillgångar tas i
              beslag. Uppgifterna som man lämnar får inte vara sprungna ur den
              anställning eller det uppdrag som man har inom området.
            </seg>
            <seg xml:id="i-cabe3eaec6f52a15-0">
              Även rätten att få tillbaka skatten för fordon som används utomlands
              upphör att gälla.
            </seg>
            <seg xml:id="i-7abe60e1768d907a-0">
              Vi föreslår att de fyra motionerna avslås.
            </seg>
            <seg xml:id="i-ba77e901fd4fe2dc-0">
              I och med den här rapsodiska inledningen, fru talman, lämnar
              jag över propositionen till kammaren för en stunds debatt.
            </seg>
          </u>
          <note type="speaker" xml:id="i-6b9ae88e4e8a64a5-0">
            Anf. 125 ULF SJÖSTEN (m):
          </note>
          <u who="ulf_sjosten_0510a5" xml:id="i-edb9dec6deff9245-2">
            <seg xml:id="i-28db297ca7b4dc5b-0">
              Fru talman! Vi har under en tid haft ett system med privat finansierad
              tandvård med bruttolöneavdrag i Sverige. Det är ett uttryck för
              att människor och arbetsgivare, offentliga som privata, söker
              nya lösningar för att vårda sin tandhälsa efter försämringarna
              i det tidigare offentliga försäkringssystemet.
            </seg>
            <seg xml:id="i-7b02578d69b6ea55-0">
              God tandhälsa ska uppmuntras. När barn och äldre nu prioriteras
              av det offentligfinansierade stödet har lösningen att söka tandvård
              mot bruttolöneavdrag blivit mycket uppskattad. Det har säkert
              inneburit att många har fått råd till en behandling som de annars
              hade fått avstå ifrån och därigenom bidragit till att förbättra
              folkhälsan.
            </seg>
            <seg xml:id="i-098b4423ef9121f4-0">
              Förslaget från regeringen syftar till att stoppa den ökande privatfinansierade
              tandvården vilket kommer att öka trycket på den offentligt finansierade
              tandvården. För låginkomsttagare kan det bli fråga om att avstå
              från en behandling som, med nuvarande regler, hade kunnat ske.
            </seg>
            <seg xml:id="i-37558bbd102065ad-0">
              Fru talman! Moderata samlingspartiet anser att möjligheten att
              göra bruttolöneavdrag för inte offentligt finansierad tandvård
              möjligen ska slopas men först när en tandvårdsförsäkring finns
              som kan tillgodose behovet av tandvård till ett rimligt pris.
            </seg>
            <seg xml:id="i-2258e4259534a444-0">
              Regeringen föreslår inga kompensatoriska åtgärder för att möta
              bortfallet av tandvård som arbetsgivare kan erbjuda mot ett bruttolöneavdrag
              varför vi anser att propositionen ska avslås i denna del.
            </seg>
            <seg xml:id="i-a1508e9ac92a4e7a-0">
              Fru talman! Jag står givetvis bakom de båda reservationer där
              Moderaterna finns med, men jag yrkar bifall till reservation 1.
            </seg>
          </u>
          <note type="speaker" xml:id="i-e1355fabcb4cfdae-0">
            Anf. 126 LARS GUSTAFSSON (kd):
          </note>
          <u who="lars_gustafsson_4200e4" xml:id="i-a01464ce8ea798b3-10">
            <seg xml:id="i-978238dc729c2f26-0">
              Fru talman! Som de flesta vet har den offentliga tandvården blivit
              dyr även för gemene man. En undersökning och lagning av ett par
              kariesdrabbade tänder kan tillsammans kosta 4 000 kr och mer därtill.
              Det är mycket pengar för en medelinkomsttagare som kanske har
              11 00012 000 kr över efter skatt varje månad, för att inte tala
              om för låginkomsttagare. Effekten blir förstås att svenskarna
              på flera håll har sämre tandhälsa än för ett antal år sedan. Tandvården
              nedprioriteras i hushållsekonomin, helt enkelt.
            </seg>
            <seg xml:id="i-bee8b9a9557907de-0">
              Det finns all anledning att se över tandvårdens kostnader även
              om det normalt sett inte ankommer på skatteutskottet att göra
              det. Genom beslutet att inte beskatta icke offentligt finansierad
              tandvård skapades möjlighet för anställda att tillsammans med
              sin arbetsgivare försöka ordna tandvård på annan väg än via den
              offentligt subventionerade. Genom skattesubventionerad, helt privat
              tandvård kunde många nå en högre tandhälsa till ett mer överkomligt
              pris. Teoretiskt sett kunde hela arbetstagarkollektivet få denna
              möjlighet.
            </seg>
            <seg xml:id="i-de61dc5d678b8900-0">
              Nu föreliggande förslag innebär att denna möjlighet stoppas,
              dock inte helt, vilket påtalas av vissa remissinstanser. Risker
              finns att man nu söker andra lösningar exempelvis försäkringar.
              Förslaget löser inte heller problemet med tandvård till rimliga
              kostnader för människor med låga inkomster.
            </seg>
            <seg xml:id="i-6caaad8ef770a67d-0">
              I nuvarande förslag till förbud finns ingen uppgift om med hur
              mycket nuvarande skattesubvention för icke offentligt finansierad
              tandvård minskar intäkterna till statskassan. Faktum är att varken
              den socialdemokratiska regeringen eller riksdagsgruppen kan berätta
              för oss vad staten tjänar på förbudet mot skattefrihet.
            </seg>
            <seg xml:id="i-1add551d4ffa2428-0">
              I betänkandet står att läsa: Ett skifte från skattepliktig lön
              till skattefri förmån lönar sig även för arbetsgivaren genom lägre
              arbetsgivaravgifter. Dessa konsekvenser var inte avsedda när reglerna
              infördes. Skattefriheten för förmån av inte offentligt finansierad
              tandvård berör numera inte ett fåtal.
            </seg>
            <seg xml:id="i-39b2970b842644c0-0">
              Låt mig upprepa det sista: Skattefriheten för förmån av inte
              offentligt finansierad tandvård berör numera inte ett fåtal.
            </seg>
            <seg xml:id="i-3c04ff0e44e3f1af-0">
              Skattefriheten för privatfinansierad tandvård gick tydligen att
              leva med så länge endast ett fåtal, en elit, kunde åtnjuta den.
            </seg>
            <seg xml:id="i-c401c7bb106b08b6-0">
              Först utsträcks billigare tandvård till en elit. När samma möjlighet
              öppnar sig för hela arbetstagarkollektivet krossas möjligheten
              av Socialdemokraterna, just för att arbetstagarna inte ska kunna
              få del av förmånen. Det är något märkligt.
            </seg>
            <seg xml:id="i-0395b3261c38b61d-0">
              Avdragsrätt för företagshälsovård och särskilt högkostnadsskydd
              för äldre över 65 år är andra delar som visar vilket lapptäcke
              av regler som finns på detta område. Det saknas ett helhetsgrepp.
            </seg>
            <seg xml:id="i-fe9a54f85441af7a-0">
              Sammantaget uppvisar propositionen och förslagen i utskottets
              betänkande så stora brister och inga förslag till hållbara lösningar
              att de bör avslås i detta stycke. Man bör återkomma med nya förslag
              som täcker detta bättre.
            </seg>
            <seg xml:id="i-cd8a47f5db5794d1-0">
              Fru talman! Kristdemokraterna har sedan flera år föreslagit en
              utredning som ser över hur ett högkostnadsskydd som täcker tandvården
              skulle kunna se ut. Vi anser likaså att förslag som föreläggs
              denna kammare bör vara genomtänkta och långsiktiga. Återkommande
              präglas regeringens propositioner av alltför mycket kortsiktighet
              och brister sprungna ur reflexmässiga reaktioner mot olika företeelser.
              Helst vill man föreslå förbud mot sådana.
            </seg>
          </u>
          <note xml:id="i-c22ec8eac8954306-0">
            Fru talman! Avslutningsvis vill jag önska både talmannen, ledamöterna
            och tjänstemännen en trevlig helg och yrka bifall till reservation
            nr 2.
          </note>
          <note type="speaker" xml:id="i-40e476ec0b7fc873-0">
            Anf. 127 ANDERS LARSSON (c):
          </note>
          <u who="maria_larsson_f0b7f8" xml:id="i-fd74ac142bf21585-1">
            <seg xml:id="i-b630daba5e986921-0">
              Fru talman! Tänder, pensioner och datorer inom vilket annat område
              än skatteområdet skulle man finna gemensamma anknytningar för
              så vitt skilda frågor. Visst ligger dessa områden oss varmt om
              hjärtat alla tre.
            </seg>
            <seg xml:id="i-43f09557f573528b-0">
              Skattefrihet eller ej är ofta ett huvudtema. Det är dock viktigt
              att denna fråga inte landar i en ytlig diskussion om procentsatser
              eller existens utan att frågan bedöms djupare. En beskattning
              måste alltid ha ett syfte, ett styrmål eller en resursskapande
              uppgift för allas vårt allmänna intresse.
            </seg>
            <seg xml:id="i-887de0b4d7abdf4b-0">
              Att avskaffa den skattebefriade tandvårdsförmånen beräknas enligt
              propositionen endast ge försumbara budgeteffekter. Effekterna
              i detta fall är en förstärkning. Med en något vidare syn skulle
              de effekterna rimligen och sannolikt gott och väl kunna kompensera
              den motsatta effekten av en tidigareläggning av gåvoskattefrihet
              mellan makar och sambor, som vi tidigare har debatterat i denna
              kammare.
            </seg>
            <seg xml:id="i-ea1e9ac30112b933-0">
              Inte desto mindre finns ytterligare en effekt som kan uppstå,
              nämligen ett sämre utfall av tandvård och förebyggande tandhälsa.
              Effekterna av detta eller över huvud taget effekterna av att kostnaden
              för tandvård under senare år har stigit kraftigt finns det, enligt
              vår uppfattning, ingen klar bild över. Tandhälsan och tandstatusen
              för den yngre generationen är god, och den grundläggs genom en
              väl utvecklad ungdomssatsning. Det är viktigt att bibehålla denna
              höga status, vilket det förslag som nu föreligger inte bidrar
              till.
            </seg>
            <seg xml:id="i-abedc5abce1140d0-0">
              I nuvarande system med tandvårdsförmån via anställning utesluts
              dock många då förmånen är en frivillig uppgörelse mellan arbetsgivare
              och arbetstagare. Med tanke på vikten av god tandhälsa och de
              allmänna finansieringsproblemen för vård är varje lösning som
              bidrar till bättre hälsa god. Det är dock inte tillfredsställande
              att inte alla ges möjlighet att åtnjuta detta.
            </seg>
            <seg xml:id="i-134c87530e0fd5d0-0">
              Vår gemensamma syn bygger på att grundläggande insatser inom
              vårdområdet ska komma alla till del oavsett inkomstnivå eller
              arbetsgivare. Centerpartiets syn är att förändringar av system,
              i detta fall förmånstandvård, inte ska vara hämmande utan så långt
              möjligt vara utvecklande och förbättrande. Med denna ansats som
              grund ger vi en idé om hur ett utvecklat system för tandvård borde
              kunna hanteras inom ramen för den obligatoriska företagshälsovården.
            </seg>
            <seg xml:id="i-0d46d625d88be2f2-0">
              Vi tror även att det finns en vinst för arbetsmarknadens parter
              i att föra en öppen och framåtsträvande diskussion i denna fråga.
              Riksdagen ska givetvis inte ange dagordningen för parterna. Men
              det är faktiskt fritt fram för alla och envar att finna inspiration
              ur riksdagens motionsflora och diskussioner i kammaren.
            </seg>
            <seg xml:id="i-ffc0cdadc979be8d-0">
              Skatteutskottet ställer sig avvisande till dessa idéer. Vi vill
              dock, som flera andra reservanter, påpeka möjligheten att utveckla
              tänkandet, se andra lösningar och ge regeringen i uppdrag att
              bedöma och belysa dessa.
            </seg>
            <seg xml:id="i-96d30dfde9f4680c-0">
              Vad gäller förmånen av personaldatorer delar vi uppfattningen
              att en övre gräns bör finnas för det värde som en personaldator
              bör rymmas inom. Syftet med personaldatorer är att skapa förutsättningar
              för många att nå datorkunskap. Detta uppnås rimligen inom den
              angivna beloppsgränsen.
            </seg>
            <seg xml:id="i-3b3c0e1018aa4164-0">
              Centerpartiet har dock en annan syn på avdrag relativt skatterabatt
              eller skattereduktion. Vår uppfattning är att skatterabatt ger
              ett bättre utfall ur jämlikhetssynpunkt för löntagare relativt
              nuvarande system. Vi välkomnar därför en kommande genomlysning
              och översyn av rådande regler där denna syn kan vägas in och bedömas.
            </seg>
            <seg xml:id="i-9d89a46fdfdf08b9-0">
              Fru talman! Avslutningsvis vill jag yrka bifall till reservation
              4. Jag ställer mig givetvis även bakom reservation nr 5.
            </seg>
          </u>
          <note type="speaker" xml:id="i-5d596728a5bed94b-0">
            Anf. 128 INGER NORDLANDER (s):
          </note>
          <u who="inger_nordlander_75abb3" xml:id="i-f85f8dddd38c16a8-0">
            <seg xml:id="i-b6fd4d8e3314dcd8-0">
              Fru talman! Vid presentationen hörde vi att betänkandet omfattar
              ett antal ärenden, och utskottet är enigt i tre av dem. Därför
              kommer jag att inrikta mig på de delar i betänkandet som behandlar
              slopandet av förmån av tandvård och begränsning av förmån av datorutrustning.
              För att det ska vara helt klart vill jag återge propositionstexten
              där det föreslås att skattefriheten för förmån av inte offentligt
              finansierad tandvård i Sverige och av tandvård utomlands slopas.
              I och med att denna skattefrihet slopas har arbetsgivaren också
              rätt att dra av sådana utgifter i sin näringsverksamhet.
            </seg>
            <seg xml:id="i-0b9331c42a80c1c0-0">
              Ibland sker förändringar av förmåner på grund av att de används
              på ett sätt som reglerna inte menade. Det kan man nu säga gäller
              skattefriheten för förmån av privat tandvård. I dag är det förmånligt
              för en arbetstagare att byta ut en del av sin obeskattade lön
              mot privat tandvård och därmed få lägre skatt. Denna skattefria
              förmån lönar sig även för arbetsgivaren genom lägre arbetsgivaravgifter.
              Detta skattebortfall som orsakas den offentliga sektorn måste
              då tas in på ett annat sätt.
            </seg>
            <seg xml:id="i-d297899f3dbf12bb-0">
              Det grundläggande i propositionen när det gäller ändrade skatteregler
              för förmån av privat tandvård kan enklast förklaras med att lön,
              förmån och annan ersättning som man får i arbetet ska tas upp
              som intäkt. Det är så att säga fundamentet i inkomstbeskattningslagen.
            </seg>
            <seg xml:id="i-068a1936bb7d3fbe-0">
              Men, fru talman, det är inte bara fördelar för den enskilde att
              erhålla de obeskattade förmånerna. Det medför också lägre pensionsgrundande
              inkomst och en lägre sjukpenningsgrundande inkomst. Det kan ju
              för den enskilda personen ses som lite obetydligt, men viktigt
              är att se den samlade effekten av den här typen av undantag från
              beskattning.
            </seg>
            <seg xml:id="i-00081e720b270532-0">
              Dessutom minskar arbetsgivaravgifterna eftersom den beskattningsbara
              lönesumman minskar. I en välfärdsstat med ett genomgripande välfärdssystem
              behövs varje skattekrona för att man ska kunna upprätthålla principen
              om breda skattebaser.
            </seg>
            <seg xml:id="i-d78d97b6747ec539-0">
              Kristdemokraterna anser också i sin motion att bruttolöneavdragsmodellen
              långsiktigt inte är hållbar, men eftersom ni samtidigt inte har
              något bättre försvarbart ekonomiskt förslag vill jag kort redogöra
              för vad Riksskatteverket och Finansdepartementet uppskattar de
              ekonomiska kostnaderna till.
            </seg>
            <seg xml:id="i-a07a8ea18104db5e-0">
              RSV uppskattar att ca 1 % av de anställda i dag erbjuds den här
              tandvårdsersättningen av sin arbetsgivare. Men det antalet ökar
              hela tiden. Finansdepartementet, som följer den här utvecklingen,
              uppskattar skattebortfallet för obeskattade förmåner till 1012
              miljarder. Då är skattefriheten för hemdatorer uppskattad till
              ungefär 6 miljarder per år. Den skattefria tandvården ligger i
              dag på ungefär 10 miljoner kronor per år. Men det är just här
              man befarar det ökande skattebortfallet.
            </seg>
            <seg xml:id="i-7a5943f738d6b8f8-0">
              Att upprätthålla och bevara breda skattebaser var ju grundtanken
              för 19901991 års skattereform. Den principen urholkas av olika
              slags skatteundantag. Ju fler undantag, desto mindre blir skatteunderlaget
              och desto högre skattesatser krävs för att finansiera den allmänna
              välfärden. Då talar jag om en välfärd som gäller alla i samhället.
            </seg>
            <seg xml:id="i-dc8cba21cf06b3a6-0">
              Beträffande de motioner som kommer från Kristdemokraterna, Moderaterna
              och Centerpartiet, som talar om framtida tandvårdsrättigheter,
              kan man väl säga att vi har stor erfarenhet av vad sådana reformer
              kräver i pengar. Ett högkostnadsskydd vid tandvård som alla får
              del av är beräknat att kosta 10 miljarder årligen. Som ett första
              steg har vi nu genomfört ett högkostnadsskydd för alla som har
              fyllt 65 år och fri tandvård för alla unga upp till 19 år. Det
              är så Socialdemokraterna stegvis vill gå vidare i det här reformarbetet.
              Det är ett mycket ansvarsfullt reformarbete.
            </seg>
            <seg xml:id="i-5f015d85dcbe89a7-0">
              Med tanke på den medkänsla som de borgerliga partiernas motioner
              visar beträffande att tandvårdskostnaderna har ökat kraftigt ser
              jag fram emot en stor enighet när Socialdemokraterna i framtiden
              lägger fram reformförslag på att göra tandvård ekonomiskt tillgänglig
              för alla. Men eftersom tandvårdsförsäkringen ingår i den allmänna
              försäkringen och inte går genom skattesystemet handhar inte skatteutskottet
              det här ärendet.
            </seg>
            <seg xml:id="i-bf08482106aed7b9-0">
              Fru talman! Avslutningsvis vill jag bara beröra den del av betänkandet
              som föreslår begränsning av skattefrihet för lånedatorer. Det
              innebär att ett värdetak på 10 000 kr införs för skattefrihet.
              Detta instämmer Centerpartiet i, men man vill se en annan ekonomisk
              konstruktion. Här kan jag bara säga att regeringen har för avsikt
              att genomföra en översyn av den nuvarande ordningen. Den översynen
              bör vi avvakta innan vi tar ställning till några tekniska förändringar
              i avdragssystemet.
            </seg>
          </u>
          <note xml:id="i-8674fe26a98ce033-0">
            Jag avslutar med att yrka bifall till förslaget i betänkandet
            och avslag på samtliga reservationer.
          </note>
          <note type="speaker" xml:id="i-da8a018eb1e36e13-0">
            Anf. 129 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-11">
            <seg xml:id="i-aa8f1b2c5bebc5a5-0">
              Fru talman! Först vill jag yrka bifall till reservation nr 3
              i detta betänkande. Jag hade förväxlat numret. Jag beklagar det.
            </seg>
            <seg xml:id="i-f5eebe909b6245f7-0">
              Inger Nordlander sade att det inte var så de nuvarande reglerna
              var menade. Då undrar jag: Hur var de nuvarande reglerna menade?
            </seg>
          </u>
          <note type="speaker" xml:id="i-1535e3f5bd88f487-0">
            Anf. 130 INGER NORDLANDER (s) replik:
          </note>
          <u who="inger_nordlander_75abb3" xml:id="i-f85f8dddd38c16a8-1">
            <seg xml:id="i-a47e7348238e3f6f-0">
              Fru talman! De nuvarande reglerna var inte menade att användas
              till tandvård. De regler som vi har ska gälla sådana saker som
              är knutna till den verksamhet som arbetsgivaren har.
            </seg>
          </u>
          <note type="speaker" xml:id="i-b3d742ef63f09fdd-0">
            Anf. 131 LARS GUSTAFSSON (kd) replik:
          </note>
          <u who="lars_gustafsson_4200e4" xml:id="i-a01464ce8ea798b3-12">
            <seg xml:id="i-8e763af70909c2a6-0">
              Fru talman! Icke subventionerad tandvård, okej.
            </seg>
            <seg xml:id="i-31be4381df2b802a-0">
              Nu vet vi att det är stora problem med tandvård för vissa grupper
              i Sverige som har svårt att ha råd med tandvård. Därför har det
              lagts fram förslag på att efter 65 år ska man få hjälp med detta
              genom ett högkostnadsskydd upp till en viss nivå. Vi vet också
              att kostnaden för att inkludera tandvården i systemet är ganska
              stor. Du nämnde 10 miljarder. Jag har hört andra siffror.
            </seg>
            <seg xml:id="i-1cf2f23b9c4ce926-0">
              Nåväl, det problem vi pratar om här utgör alltså 1 %, en kostnad
              på 10 miljoner kronor. För detta borde man väl ha kunnat hitta
              inte bara ett stoppförbud utan en lösning på ett korrekt sätt.
            </seg>
            <seg xml:id="i-d9565385aac85dde-0">
              Sedan är det väl inte riktigt sant som Inger Nordlander säger
              att Socialdemokraterna vill bygga välfärd. Vi har i dag 130 000
              privata sjukförsäkringar på grund av ett system som inte fungerar
              i sjukvården. Det hade vi aldrig haft om det hade varit så att
              det hade fungerat.
            </seg>
            <seg xml:id="i-eb1f487d93e7f8dc-0">
              Jag skulle bara vilja uppmana till att hitta system som är hållbara
              och som täcker in hela befolkningen så att vi slipper de här privata
              särlösningarna. Det är en särlösning att vissa grupper kan förhandla
              sig till detta. Det är ofta de som har det bättre ställt, medan
              andra grupper ställs utanför den här tandvårdsförmånen.
            </seg>
            <seg xml:id="i-c560116827432153-0">
              När man gör sådana här lapptäcken och inte hittar system som
              är mer generella och som kan gälla alla får vi de här problemen.
              Då sitter vi och diskuterar sådana här marginella företeelser
              som i värsta fall kan eskalera till någonting ännu värre. Jag
              skulle vilja uppmana till att i stället hitta långsiktiga lösningar
              för de problem vi har på olika sätt inom vårdområdet.
            </seg>
          </u>
          <note type="speaker" xml:id="i-2ee3a34969021efd-0">
            Anf. 132 INGER NORDLANDER (s) replik:
          </note>
          <u who="inger_nordlander_75abb3" xml:id="i-f85f8dddd38c16a8-2">
            <seg xml:id="i-7cafdb330a1610d7-0">
              Fru talman! Det jag upplevt som lite spännande när jag har lyssnat
              till debatten i dag är att det från den borgerliga sidan hela
              tiden är klagomål när det gäller skatter. De ska sänkas hela tiden.
              Samtidigt är det när vi börjar komma in på sådant som är åt andra
              hållet, när vi ska ha förmåner, inte tal om något annat. Då får
              det kosta.
            </seg>
            <seg xml:id="i-7371b9663db10531-0">
              Vi ser helt enkelt att det som sker nu är en nackdel. Om vi fortsätter
              med det system som vi nu vill ta bort kommer vi att minska inkomsterna
              till statens kassa som vi ska använda till den allmänna välfärden.
              Det här är en början. Det är bättre att stämma i bäcken än i ån.
            </seg>
          </u>
          <note type="speaker" xml:id="i-873c7e3dc367e17a-0">
            Anf. 133 ANNE-MARIE EKSTRÖM (fp):
          </note>
          <u who="anne-marie_ekstrom_1c190c" xml:id="i-1fe1b00cf4466a21-0">
            <seg xml:id="i-24e032a2069f0cb3-0">
              Fru talman! Det här ärendet är ett med mera-ärende, det vill
              säga det handlar om ett antal olika frågor. Det rör sig om allt
              från tandvårdsförmåner, datorer, pensioner till justeringar i
              fordonsskattelagen. Ärendena har inte så mycket gemensamt; möjligen
              finns det en gemensam nämnare mellan tandvård och datorer. Fast
              den är lite långsökt! I äldre datorer använde man hålkort. Tandläkaren
              tar kort på hålen i tänderna.
            </seg>
            <seg xml:id="i-794ca870a00f27ac-0">
              Fru talman! Folkpartiet har inte några reservationer i det här
              ärendet utan står bakom utskottets förslag. Jag vill bara ge några
              kommentarer till förslaget om slopande av skattebefrielse för
              vissa tandvårdsförmåner. En bra tandhälsa är viktig, men i dag
              har många människor inte råd att få sina tänder skötta på grund
              av en alltför hög kostnad inte ens i knallestaden Borås där så
              mycket annat är billigt. Detta är självklart inte tillfredsställande.
            </seg>
            <seg xml:id="i-f484051bf5d7006e-0">
              Visst har det varit bra för dem som har fått möjlighet genom
              de skatteregler som finns i dag att få sina tänder skötta till
              en rimlig kostnad. Men denna skattebefrielse gynnar bara en del
              personer. Förmodligen får de som bäst skulle behöva subventionerad
              tandvård inte denna subvention.
            </seg>
            <seg xml:id="i-e79464d84c9af421-0">
              Fru talman! Enligt Folkpartiet är det viktigt att alla ska kunna
              erhålla tandvård till en rimlig kostnad, inte bara de som har
              en välvillig arbetsgivare. Däremot har Folkpartiet förslag till
              en tandvård tillgänglig för alla i framtiden. Jag tänker inte
              gå närmare in på det nu, men grundprincipen är att vi vill ha
              en allmän tandvårdsförsäkring som är överskådlig och begriplig
              för alla. Kostnadsskillnaden för den enskilde mellan tandvård
              och annan vård får inte vara orimligt stor. På kort sikt måste
              de som har det sämst ekonomiskt ställt få möjlighet till tandvård.
              På längre sikt måste det till en försäkring som riktar in alla
              krafter på att främja förebyggande åtgärder i stället för att
              reparera.
            </seg>
            <seg xml:id="i-a829c160f88f239c-0">
              Jag vill som många andra önska talmannen, alla i skatteutskottet,
              all personal och alla ledamöter en riktigt god jul och ett gott
              nytt år.
            </seg>
          </u>
          <note type="speaker" xml:id="i-bb9165287d6034ad-0">
            Anf. 134 MARIE ENGSTRÖM (v):
          </note>
          <u who="marie_engstrom_74bdd7" xml:id="i-e226f3deef4a728d-1">
            <seg xml:id="i-52eeb79dfadd9864-0">
              Fru talman! En god tandhälsa är naturligtvis en av de viktigaste
              välfärdsfrågorna. Det är jag den första att skriva under på.
            </seg>
            <seg xml:id="i-f99124f11c0f2fb4-0">
              Vad vi diskuterar i dag handlar mycket om principer eftersom
              debatten sker inom ramen för skatteutskottets område. Offentlig
              finansiering av tandvården ska inte ske genom skattesystemet.
              Det ska naturligtvis ske inom ramen för det allmänna försäkringssystemet.
              Det tycker jag är viktigt att slå fast. Likaväl ska förmåner som
              erhålls under den tiden man är anställd någonstans behandlas enligt
              inkomstbeskattningens grundprinciper. Det är viktigt att slå fast.
            </seg>
            <seg xml:id="i-81b1946693b57017-0">
              De förändringar som görs har tillkommit bland annat på grund
              av en dom i Regeringsrätten. Det har blivit mer och mer utbrett
              att man i praktiken har avstått från ersättning från försäkringskassan.
              Det har i vissa fall gjort att den typen av hantering har accelererat
              och inneburit allt större skattebortfall för staten. Vänsterpartiet
              står alltså bakom betänkandet i denna del. Vi står för den delen
              bakom betänkandet i alla delar.
            </seg>
            <seg xml:id="i-dcd0d3911c81c37d-0">
              När det gäller begränsningar av skattefrihet för lånedator, hemdator,
              tycker vi att det är bra att det nu sätts ett tak. Vi får väl
              fundera lite grann. Reformen sjösattes 1998, och den har fört
              mycket gott med sig. Vi ligger långt framme. Sverige är ett IT-land,
              och många har tillgång till hemdatorer.
            </seg>
            <seg xml:id="i-0db4bc8c080da60e-0">
              Men det är också viktigt att ta till sig av de utvärderingar
              som görs av reformen. Har den uppnått sitt syfte? Ja, det kan
              vi nog säga. Hur ska vi gå vidare? Ska vi fortsätta att ha den
              typen av bruttolöneavdrag för hemdatorer? Det är viktiga frågor,
              och det är viktiga karameller att suga på. Vi får se vad framtiden
              har att utvisa. Det är väl lite grann i den andan betänkandet
              är skrivet.
            </seg>
          </u>
          <note xml:id="i-58b52adb50fd0ac9-0">
            Fru talman! Jag yrkar bifall till förslaget i betänkandet.
          </note>
          <note type="speaker" xml:id="i-4bc6389cac418407-0">
            Anf. 135 BARBRO FELTZING (mp):
          </note>
          <u who="barbro_feltzing_fe5637" xml:id="i-e14760b6f05b68a9-4">
            <seg xml:id="i-56968e5eba322949-0">
              Fru talman! Jag vill börja med att yrka bifall till förslaget
              i betänkandet. Det är en del av uppgörelsen i budgeten mellan
              Socialdemokraterna, Vänsterpartiet och Miljöpartiet.
            </seg>
            <seg xml:id="i-401165ef71a65056-0">
              Jag har, liksom övriga partier, blivit uppvaktad av representanter
              för tandläkare som anser att många kommer att få en sämre tandvård
              på grund av att de inte har råd att gå till tandläkaren eftersom
              det inte finns ett högkostnadsskydd för åldersgruppen 2065 år.
            </seg>
            <seg xml:id="i-9e69159e5977e48a-0">
              Vi i Miljöpartiet har under många år sedan jag kom in i riksdagen
              föreslagit att alla ska få förmånen av ett högkostnadsskydd och
              att tänderna ska räknas in i kroppen i övrigt i försäkringshänseende.
              Nu är det många som tycker så, och det kan väl hända att det blir
              verklighet så småningom. Men just den frågan ligger naturligtvis
              inte i skatteutskottet. Jag kan i mångt och mycket hålla med om
              att förmånstandvård kan vara en bra sak, speciellt i perspektivet
              av en bättre tandhälsa, men samtidigt inser jag att det kan vara
              en del i att hålla ned lönerna bland annat i offentlig sektor.
              Som har påpekats förut påverkar det den pensionsgrundande inkomsten
              och sjukförsäkringarna.
            </seg>
            <seg xml:id="i-5e5fa3c1c19bf9aa-0">
              Jag tar detta helt kort. Jag vill också önska en god och vilsam
              jul till fru talman, tjänstemän, kanslipersonal och alla kollegerna
              och herr ordförande i skatteutskottet. Det har varit trevligt
              att få vara med i skatteutskottet.
            </seg>
          </u>
          <note xml:id="i-766a615389c645c1-6">
            Föredrogs
          </note>
          <note xml:id="i-58221a88a3e8280b-6">
            Överläggningen var härmed avslutad.
          </note>
          <note xml:id="i-0e89310cdca20b1f-0">
            14 § Kontroll av postförsändelser
          </note>
          <note xml:id="i-766a615389c645c1-7">
            Föredrogs
          </note>
          <note xml:id="i-34df54c0c54d830d-0">
            Andre vice talmannen konstaterade att ingen talare var anmäld.
          </note>
          <note xml:id="i-72f6337fb4673a4c-0">
            15 § Näringsliv
          </note>
          <note type="speaker" xml:id="i-e780a840644caa25-0">
            Anf. 136 ANNE-MARIE PÅLSSON (m):
          </note>
          <u who="anne-marie_palsson_92a25a" xml:id="i-725ca6c53646d2d2-6">
            <seg xml:id="i-38d831d3cd015d9c-0">
              Fru talman! Målet för politikområdet näringspolitik är att främja
              en hållbar ekonomisk tillväxt och en ökad sysselsättning genom
              fler och växande företag. Så står det ordagrant i betänkandet
              som riksdagen har att ta ställning till.
            </seg>
            <seg xml:id="i-d8040146adcc403e-0">
              Det är bra att en formulering som denna har kommit på pränt.
              Näringslivets organisationer har visserligen länge betonat vikten
              av ett gott näringslivsklimat och tillväxt, och på senare tid
              har också organisationer som företräder arbetstagarna LO, SACO
              och TCO fått upp ögonen för dessa problem och tagit initiativ
              till egna arbeten. Sist av alla har det socialdemokratiska partiet
              vaknat och nu inbjudit till en tillväxtkongress nästa år. Detta
              gör att det finns ett visst hopp om förändring.
            </seg>
            <seg xml:id="i-f59a0f158cc6414d-0">
              Vi moderater välkomnar detta initiativ med tillfredsställelse,
              och vi konstaterar att sent ska syndaren vakna. Vi har i åratal
              krävt en bättre politik på detta område förgäves. Regeringen har
              visserligen sagt sig vilja åstadkomma en förskräcklig massa saker,
              men ingenting har gjorts annat än att stolta paroller har kommit
              på pränt. Möjligen kan man peka på att omfattande organisatoriska
              förändringar har genomförts för att visa dådkraft bakom orden.
            </seg>
            <seg xml:id="i-92a0699c21f21cc5-0">
              För de enskilda företagarna betyder det att de svårigheter och
              det motstånd som de möter i sitt arbete är precis lika stora i
              dag som de var tidigare.
            </seg>
            <seg xml:id="i-215fe3eef70c1388-0">
              Inte sällan möts vår kritik av regeringen med att vi överdriver
              kritiken och att näringslivsklimatet i Sverige inte alls är så
              dåligt som vi påstår i själva verket är det så att vi i internationella
              jämförelser placerar oss ganska väl.
            </seg>
            <seg xml:id="i-c9c5e509cecb2db0-0">
              Det är riktigt att man inte kan förlita sig på enskilda rangordningar
              eller enskilda studier, oavsett om dessa stöder ens egen tes eller
              ej. Vad som är centralt och viktigt och som har betydelse är om
              det svenska näringslivsklimatet är så bra att det ger den tillväxt
              och de företag som vi vill ha för att skapa välfärd. Om så är
              fallet blir svaret på den frågan nej. Med risk för att vara tjatig,
              räcker det att konstatera att Sverige har fallit från tredje plats
              till sjuttonde plats i den internationella välfärdsligan på 30
              år. Det imponerar knappast. Kanske var det detta som föranledde
              det statsbärande partiet att slutligen ta initiativet till en
              tillväxtkongress.
            </seg>
            <seg xml:id="i-deea926539abd9e0-0">
              Det är lätt att peka på sådant som hindrar och försvårar företagsamhet.
              Det är mycket svårare att föreslå vad som ska göras för att tillväxt
              ska skapas. Detta beror på att det som vi tidigare trodde på har
              visat sig inte riktigt stämma. Den bild av tillväxt som präglade
              det politiska samtalet och förvisso också läroböckerna håller
              inte längre. I stället famlar vi lite grann i blindo och vet inte
              vad vi ska ta oss till.
            </seg>
            <seg xml:id="i-aa205686781b1127-0">
              Så som man tidigare funderade var det mer arbetskraft, mer människor
              och teknisk förändring som skapade tillväxt ett tekniskt och bra
              perspektiv. Det gynnade politikerna, för på så sätt trodde man
              att man skulle kunna planera fram en tillväxt. Det kunde man kanske
              i det gamla industrisamhället. Det var ju byggt på principer om
              standardisering människan som en liten kugge i hjulet som lätt
              kunde bytas ut mot en annan kugge toppstyrning och harmonisering.
            </seg>
            <seg xml:id="i-518d9eae49a44f14-0">
              Men det gamla industrisamhället håller inte längre. Det har bytts
              ut, precis som jordbrukarsamhället har bytts ut. Industrisamhället
              håller på att ersättas av ett tjänstesamhälle, ett informationssamhälle.
              Det betyder inte att vi inte längre kommer att producera industriprodukter,
              utan det betyder bara att allt färre kommer att bli beroende av
              just den typen av produktion.
            </seg>
            <seg xml:id="i-7c1c7cc62ca44468-0">
              I stället tror de flesta bedömare att sysselsättning, välfärd
              och tillväxt kommer att genereras av de små och medelstora företagen.
              Särskilt intressanta är de företag som producerar tjänster. Några
              av dessa finns kanske redan, och befinner sig i någon form av
              embryoliknande tillvaro, men de flesta har fortfarande inte etablerats.
            </seg>
            <seg xml:id="i-3a6deeae59449e64-0">
              Tror vi att tillväxt skapas av de mindre och medelstora företagen
              måste dessa ges goda förutsättningar. Så är inte fallet i dag.
              Småföretag beskattas hårdare än stora företag. Personer som driver
              fåmansbolag omfattas inte av samma trygghetssystem som anställda.
              Personer som driver fåmansbolag eller företag i andra associationsformer
              tar mycket större risker än de som placerar sitt kapital i noterade
              företag och väljer att vara anställda.
            </seg>
            <seg xml:id="i-ba79b228e0fc248e-0">
              Tror vi att tillväxt skapas genom kunskap måste kunskap belönas.
              I åtskilliga studier har man pekat på att den så kallade utbildningspremien
              är låg, det vill säga att det lönar sig lite att utbilda sig.
              Lägger vi till detta också den diskriminerande behandling som
              högutbildade får via transfereringssystemet blir situationen än
              mer ofördelaktig för denna grupp.
            </seg>
            <seg xml:id="i-bb4154cd39b9ea99-0">
              Kunskap ska inte bara uppmuntras, utan möjlighet att utbilda
              sig måste också finnas. Även här firar det planekonomiska tänkandet
              stora triumfer. Fler tekniker och fler naturvetare anbefalls från
              högsta ort. Man skapar också utbildningsplatser på dessa områden.
              Men studenter vill inte läsa teknik och naturvetenskap. Studenter
              vill läsa juridik och ekonomi etcetera. Men här skapas inga nya
              platser. Här blir i stället köerna allt längre.
            </seg>
            <seg xml:id="i-a92d6cf0d6ac0989-0">
              Just den här inställningen är ganska intressant. Enligt en ny
              studie från Invest in Sweden Agency är det inte brist på teknologi
              som är Sveriges problem utan brist på affärskompetens att ta till
              vara idéerna. Skulle vi låta studenterna råda mer över utbildningssystemet
              kanske vi också fick den kompetens som vi behöver för tillväxt.
            </seg>
            <seg xml:id="i-118fead6250b8621-0">
              Tror vi att tillväxt skapas i tjänstesektorn måste denna sektor
              också ges goda förutsättningar. Men tjänster beskattas extremt
              högt i Sverige långt mycket högre än kapital. Det gör tjänsterna
              dyra att producera och naturligtvis också dyra att köpa. Föga
              förvånande har tjänstesektorn ganska svårt att växa sig stark.
            </seg>
            <seg xml:id="i-dc50e60f6af090de-0">
              Till detta kan vi också lägga att en rad områden på tjänstesidan
              som betraktas som framtidsområden sjukvård och utbildning i dag
              utsätts för en monopolliknande situation. Staten och kommunerna
              har full kontroll över utbudet, antingen om dessa tjänster ska
              produceras i offentlig regi eller privat. Stat och kommun bestämmer
              också vem som ska leverera dessa tjänster och på vilka villkor.
            </seg>
            <seg xml:id="i-0e94bbbc69fbc450-0">
              Medvetenheten om den förändring som inte bara den svenska ekonomin
              utan all annan ekonomi genomgår måste prägla ett förändringsarbete.
              Jag skulle vilja påstå att dessa frågeställningar inte är särskilt
              väl företrädda i regeringens proposition. Den andas i stället
              ett synsätt som präglas av more of the same .
            </seg>
            <seg xml:id="i-e3e98cce9122465b-0">
              I den moderata reservationen pekar vi på en rad angelägna reformer
              som rör många olika delar av näringslivet. Det är regelverket,
              skatterna, arbetsmarknaden och utbildningssituationen. Vi föreslår
              också åtgärder som ökar kapitalbildningen och sparandet. Förutom
              att en ökad kapitalbildning stärker den enskilde och gör den enskilde
              mindre beroende av staten och de offentliga systemen ökar det
              också möjligheterna för de mindre och medelstora företagen att
              rekrytera kapital för att kunna växa i sin verksamhet.
            </seg>
            <seg xml:id="i-996cc64a6dfc03f4-0">
              Vi föreslår dessa åtgärder för att vi tror att de kommer att
              göra det lättare att starta företag och låta befintliga företag
              växa och utvecklas. Vi är övertygade om att det är bra för välfärden.
            </seg>
            <seg xml:id="i-e97d0782943227a9-0">
              Fru talman! Tillväxt kan inte planeras fram. Tillväxt kan än
              mindre kommenderas fram. Tillväxt är ett kvitto på att de förutsättningar
              som gives företagare och företag är tillräckligt bra för att enskilda
              individer ska vilja underkasta sig det arbete och den risk som
              drivande av företag innebär. Det är genom att skapa ett sådant
              klimat som vi kan hoppas att bryta den utveckling som Sverige
              så länge följt. Sverige har lyckats med denna bedrift tidigare.
              Vi kan lyckas igen. Men det förutsätter att det är företagets
              och företagarens situation som står i fokus för förändringarna
              inte statens, inte fackets och inte heller det socialdemokratiska
              partiets.
            </seg>
            <seg xml:id="i-40c9a35cf77724ba-0">
              Fru talman! För tids vinnande nöjer jag mig med att yrka bifall
              till reservation 1, men jag ställer mig naturligtvis bakom samtliga
              moderata reservationer.
            </seg>
          </u>
          <note type="speaker" xml:id="i-a242af0e232273c4-0">
            Anf. 137 EVA FLYBORG (fp):
          </note>
          <u who="eva_flyborg_565768" next="cont" xml:id="i-44e407467113b66e-0">
            <seg xml:id="i-d1f63cb3c3c759ab-0">
              Fru talman! Duktiga och framgångsrika företagare är den absolut
              viktigaste förutsättningen för välstånd. Utan ett livskraftigt
              näringsliv och ett bra företagsklimat är det omöjligt att skapa
              tillräckliga resurser för en fungerande sjukvård, en bra skola
              och en värdig äldreomsorg. Det måste därför, fru talman, bli enklare
              att starta och driva företag i Sverige.
            </seg>
            <seg xml:id="i-eb51ef8de0b1b86f-0">
              Statens roll i näringspolitiken ska vara att sätta ramar för
              och övervaka spelreglerna på marknaden, ansvara för samhällsplanering
              och infrastruktur och skapa förutsättningar för en långsiktig
              tillväxt. När staten agerar såväl domare som spelare på marknaden
              snedvrids dock konkurrensen. Detta är ett allvarligt problem.
              Negativa attityder till småföretagande har också under lång tid
              påverkat företagsstrukturen i Sverige. Villkoren för företagande
              har anpassats till storföretagen, vilket i förlängningen lett
              till en bristande mångfald av medelstora, växande företag något
              som finns i många andra länder.
            </seg>
            <seg xml:id="i-022a964e9744d054-0">
              Av Sveriges cirka en halv miljon företag är den överväldigande
              majoriteten enmansföretag, och bara 3 % har fler än 20 anställda.
              Sverige har färre små och medelstora företag i förhållande till
              sin befolkning än något annat jämförbart land. Den svenska näringslivsstrukturen
              domineras av ett litet antal gamla och stora företag. Bland de
              50 största företagen har inget startats efter år 1970, och över
              hälften startades före första världskriget.
            </seg>
            <seg xml:id="i-b5e213fbf5add0e2-0">
              Framväxten av nya företag inom tjänste- och servicesektorerna
              har dessutom effektivt hindrats genom den offentliga sektorns
              monopol. Särskilt kvinnors företagande hindras av det politiska
              motståndet mot privata alternativ inom de yrken där kvinnor av
              tradition har erfarenhet och kompetens. För att främja kvinnors
              företagande måste de offentliga monopolen brytas upp.
            </seg>
            <seg xml:id="i-79b88c8086be2b92-0">
              Fru talman! Nyföretagandet i Sverige är svagt och ligger på en
              alldeles för låg nivå. Enligt statistik från Patent- och registreringsverket
              som är grunden för nyföretagarbarometern, som sammanställs av
              Stiftelsen Jobs and Society har det skett en kraftig nedgång i
              nyföretagandet under de senaste åren. Det totala nyföretagandet
              har fallit med 25 % sedan 1993. Siffrorna för de åtta första månaderna
              i år pekar på en fortsatt fallande trend.
            </seg>
            <seg xml:id="i-9602c963a47503ba-0">
              Hur allvarlig situationen är när det gäller nyföretagande framkom
              i en internationell undersökning av företagsklimatet, den så kallade
              Global Entrepreneurship Monitor 2002, som presenterades förra
              hösten. I den analyserades internationellt entreprenörskap och
              dess betydelse för tillväxt och välstånd. Analyserna har genomförts
              sedan 1998.
            </seg>
            <seg xml:id="i-8a67fb8be07c0b1c-0">
              För Sveriges del redovisades bland annat följande uppgifter.
              Sverige ligger på 31:a plats av 37 medverkande länder när det
              gäller entreprenörskap. Sverige tillhör de länder där entreprenörskapet
              har minskat mest mellan åren 2000 och 2002. Få företag ungefär
              3 % startas i Sverige av den anledningen att man ser framtida
              vinstmöjligheter, jämfört med till exempel USA, där siffran är
              10 %, och vårt grannland Norge med mer än dubbelt så mycket som
              Sverige, nämligen 7 %. Per 100 invånare startas två och ett halvt
              nytt företag av kvinnor i Sverige, medan genomsnittet för de andra
              länderna är dubbelt så högt. Detta är i sanning alarmerande siffror!
            </seg>
            <seg xml:id="i-606054ebb4a4207d-0">
              Här tas nu tempen på Sverige när det gäller inställningen till
              entreprenörskap, själva centrum för den magiska plats där välståndet
              i vårt land faktiskt bildas. Och, fru talman, det är kallt, mycket
              kallt. Hade det varit en människa som hade visat en så låg temperatur
              hade hon varit saligen avsomnad för länge sedan, precis som den
              socialdemokratiska näringspolitiken. Frid över dess minne.
            </seg>
            <seg xml:id="i-ce206d02668f4e76-0">
              En ny rapport för år 2003 beräknas komma i januari 2004, och
              jag ser redan nu fram emot den debatten.
            </seg>
            <seg xml:id="i-202f6da344f3b390-0">
              Fru talman! Regeringen har nu startat så kallade tillväxtsamtal
              med olika aktörer. Utfallet från dem går inte att bedöma. Jag
              vill bara påminna om liknande tidigare ansatser. Den så kallade
              Bennet-Johnsson-gruppen presenterade i maj 2002 en lång rad åtgärder
              under samlingsnamnet Framtid för svensk industri . 20 % av de
              åtgärderna har genomförts över huvud taget. I förra årets budgetproposition
              aviserade regeringen en offensiv innovationsstrategi. I årets
              budgetproposition upprepas att regeringen har initierat ett arbete
              med att ta fram en innovationsstrategi. Av Bennet-Johnsson-gruppens
              förslag har, som vi hörde, 20 % realiserats. Ett och ett halvt
              år efter presentationen hörs ingenting. Det är nu hög tid för
              regeringen att gå från ord till handling. Med andra ord: Jag tror
              det när jag ser det.
            </seg>
            <seg xml:id="i-c0830d5b26a2eb04-0">
              En kraftig ökning i nyföretagandet måste nu komma till stånd.
              Företagen måste ges en möjlighet att växa. Sverige behöver en
              god företagarpolitik, vilken omfattar en mängd förändringar inom
              områdena skatter, arbetsmarknad, konkurrens, regelförenkling med
              mera. Det grundläggande är att i hela samhället förändra attityderna
              till företagande och entreprenörskap. Varför är det i Sverige
              finare att vinna miljoner på Bingolotto än att tjäna ihop till
              dem själv? Det måste skapas ett gott företagsklimat så att fler
              kvinnor och män vill och vågar starta och driva företag och anställa
              medarbetare.
            </seg>
            <seg xml:id="i-ff216e4aafd51fa7-0">
              Fru talman! Det finns betydande brister i det sätt på vilket
              regeringen har bedrivit regelförenklingsarbetet. Grundorsaken
              är att regeringen bedriver arbetet mycket motvilligt och utan
              en gnutta entusiasm. Det är anmärkningsvärt mot bakgrund av riksdagens
              beslut förra hösten om en intensifiering av regelförenklingsarbetet.
              Riksdagens beslut omfattade många saker:
            </seg>
            <seg xml:id="i-b568237b7d540bee-0">
              På en punkt kan vi konstatera att regeringen har följt riksdagens
              uppmaning. Regeringen har, i enlighet med vad riksdagen har begärt,
              faktiskt lämnat in en anmälan till OECD för en genomgång av regelreformeringsarbetet
              i Sverige.
            </seg>
            <seg xml:id="i-279c7b35625b7e88-0">
              Fru talman! Det borde vara tvärtom, så att det var en sak som
              vi kunde lyfta fram och säga att regeringen inte hade gjort, men
              här tvingas jag tyvärr göra precis raka motsatsen. Regeringen
              säger själv i sin skrivelse att arbetet till stor del handlar
              om perspektiv- och attitydförändringar såväl vid framtagandet
              av nya regler som vid omprövningen av de befintliga regelverken,
              men det största hindret för en sådan förändring är ju regeringens
              eget perspektiv och egen attityd!
            </seg>
            <seg xml:id="i-c278e0fa06ba0452-0">
              Det är inte företagen som ska förklara varför en viss regel måste
              försvinna, utan det är staten, regeringen, som ska visa varför
              en viss regel måste finnas kvar. Det finns inget i regeringens
              skrivelse som tyder på att regelförenklingsarbetet kommer att
              bedrivas med större kraft framöver, tyvärr.
            </seg>
            <seg xml:id="i-bbbfce3d4a121c73-0">
              Fru talman! Det kanske inte är allmänt känt, men kostnaden för
              ett svenskt företag att administrera alla dessa lagar och regler
              är nästan 200 000 kr per företag enligt en OECD-beräkning. Totalt
              blir kostnaden för företagen i Sverige 50 miljarder kronor per
              år. 50 miljarder kronor per år, fru talman! Det är en kostnad
              som de svenska företagen absolut inte borde belastas med.
            </seg>
            <seg xml:id="i-a0b2dba16c8e1790-0">
              Enligt en kartläggning som Statskontoret gjorde för ett par år
              sedan finns det i Sverige 75 myndigheter som samlar in uppgifter
              från företag. Uppgifterna lämnades in på 1 150 olika blankettyper.
              Antalet blanketter som skickades in var 73 miljoner för några
              år sedan, och de lär knappast ha minskat i antal. Är det någon
              som är förvånad över att det inte är så attraktivt att vara företagare?
            </seg>
            <seg xml:id="i-fa29a9bdec68d1d3-0">
              Fru talman! Hasse och Tage sjöng en visa som sade Släpp fångarna
              loss, det är vår. Det kanske vore något för utskottsmajoriteten
              att fundera på över julledigheten.
            </seg>
            <seg xml:id="i-045c4d62313a30e9-0">
              Nej, regelförenklingsarbetet behöver färre handlingsplaner och
              mycket mer handling. Men för att arbetet ska kunna drivas med
              kraft krävs också att konkreta mål sätts upp och att de följs
              upp, att kvantitativa mått för regelförenklingsarbetet skapas
              och att principer och fokus blir tydligare. Vi vill att företagens
              administrativa börda ska minska med en fjärdedel fram till år
              2010 och att ett delmål ska vara att regelbördan ska minska med
              10 % under innevarande mandatperiod.
            </seg>
            <seg xml:id="i-e10e36587bc2b228-0">
              Fru talman! Den liberala visionen om tron på individen i ett
              skapande samhälle går stick i stäv med de socialdemokratiska dogmerna
              och statistikpolitiken. Men att inte våga pröva nya banor, att
              krampaktigt hålla fast vid gamla lösningar, är det enda säkra
              sätet att misslyckas.
            </seg>
            <seg xml:id="i-dbd06bcbb83ee823-0">
              För att illustrera detta vill jag låna några strofer ur nationalskalden
              Esaias Tegnérs diktning. Den här dikten framfördes för övrigt
              av den mycket framstående svenska finansministern, friherre Johan
              August Gripenstedt, vid kampen om ståndsriksdagens upplösning:
            </seg>
            <seg xml:id="i-d7a088d5e4face53-0">
              Fru talman! Med detta och med en önskan om en god jul till talmännen,
              alla tjänstgörande och mina kolleger i utskottet vill jag yrka
              bifall till reservation 2.
            </seg>
          </u>
          <note xml:id="i-766a615389c645c1-8">
            Föredrogs
          </note>
          <note xml:id="i-41ec57e7012729b7-0">
            Ajournering
          </note>
          <note xml:id="i-f656a93aa1298c21-0">
            Kammaren beslutade kl. 15.48 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="eva_flyborg_565768" prev="cont" xml:id="i-94c4508cd43f9c17-0">
            <seg xml:id="i-1624ae7b7433fc3d-0">
              Återupptagna förhandlingar
            </seg>
            <seg xml:id="i-0a43c51fee5076a3-0">
              Fru talman! Jag yrkar bifall till reservationerna 1 och 2 som
              är gemensamma för de fyra borgerliga partierna. De visar på en
              väg att ändra företagsklimatet i Sverige och vända tillbakagång
              till tillväxt, något som är helt nödvändigt för att vi ska få
              tillbaka den välfärd som vi tidigare har haft.
            </seg>
            <seg xml:id="i-e697b65ab87c73d3-0">
              Regeringens mål för utgiftsområde 24 Näringsliv är, enligt budgetpropositionen
              för 2004, att främja en hållbar ekonomisk tillväxt och främja
              en ökad sysselsättning genom fler och växande företag. Jag fortsätter
              att läsa ur budgetpropositionen: Det är grundläggande för att
              främja tillväxt att vi får fler företag och att de företag vi
              har växer. Tillväxten är i sig en förutsättning för att värna
              om och utveckla arbetstillfällen och välfärd.
            </seg>
            <seg xml:id="i-5e4b25968f6985ba-0">
              Jag läser vidare: I budgetpropositionen för 2003 redogjorde regeringen
              för en ambition som innebar att antalet nystartade företag liksom
              antalet personer som var företagare skulle öka. Näringspolitiken
              är inriktad på att uppnå dessa mål. Den sviktande konjunkturen
              motiverar en skarpare planering för att uppnå de målen.
            </seg>
            <seg xml:id="i-0361193cbf1a155f-0">
              Denna regeringens målsättning kan vi kristdemokrater säga ja
              till. Men när regeringen några rader längre fram under rubriken
              Måluppfyllelse skriver att utvecklingen går i positiv riktning
              i förhållande till målen för näringslivspolitiken börjar man undra
              hur det är ställt med omdömet.
            </seg>
            <seg xml:id="i-c0719a950eb2b7c0-0">
              Allt tal om behovet av tillväxt tolkar vi som en ärlig oro för
              den verklighet vi nu ser. Men det är med tillväxtprat och oro
              som med gungstolen. Det ger oss något att göra, men det för oss
              ingenstans detta i en tid när behoven av tillväxt skriker efter
              handlingskraft. Regeringen måste låta oron skapa kreativitet och
              handling för att stoppa näringslivets tillbakagång.
            </seg>
            <seg xml:id="i-94dcc1fdcc2d4b65-0">
              Alldeles för många företag i Sverige håller på att dö kvävningsdöden.
              Allt färre människor tycker att det är mödan värt att starta företag,
              och allt färre tycker att det är mödan värt att låta sitt företag
              växa. Detta är en utveckling som går rakt i motsatt riktning mot
              vad regeringen säger sig vilja se och som man säger är en förutsättning
              för att värna vår välfärd.
            </seg>
            <seg xml:id="i-4e0e550ce27d2aa5-0">
              Att regeringen plötsligt intresserar sig för hur välstånd skapas
              och inte bara för hur det fördelas är positivt, och vi välkomnar
              regeringens nya intresse.
            </seg>
            <seg xml:id="i-a615d34d1c8df262-0">
              Göran Persson sade i sin senaste regeringsförklaring att tillväxt
              inte kommer av sig själv, utan det påverkas av skatter, villkor
              och regler. Han underströk också att Sverige inte kunde ha skatter
              som markant avviker från konkurrentländernas i vår närhet. När
              ska Pagrotsky och Ringholm förstå detta och skrida till handling?
              Tiden rinner ifrån oss.
            </seg>
            <seg xml:id="i-3eaa847e64a91049-0">
              De flesta startar företag för att förverkliga sina idéer och
              för chansen att tjäna pengar. Innan Socialdemokraterna erkänner
              dessa drivkrafter blir det inte mycket resultat av allt prat om
              tillväxt. Önskan att tjäna pengar som leder till att man startar
              företag eller låter det företag som man redan har växa måste Socialdemokraterna
              börja att bejaka. Eller är det bara när folk utifrån dessa drifter
              köper lotter, spelar på trav och besöker statens kasinon som regeringspartiet
              kan bejaka detta?
            </seg>
            <seg xml:id="i-c08b66471ec82f29-0">
              I dag verkar det som att det är denna sjuka attityd och inställning
              som förhindrar statsråden Pagrotsky, Ringholm och Persson att
              gå från ord till handling. Regeringen betraktar fortfarande entreprenörer
              och företagare som potentiella fifflare, inte som grunden och
              förutsättningen för framtidens välstånd.
            </seg>
            <seg xml:id="i-550a0fde1c7c21f4-0">
              En företagare som det går bra för och som tjänar pengar ses inte
              av många socialdemokrater som en förebild värd att uppskatta.
              Om Sverige hade behandlat 1800-talets entreprenörer på samma sätt
              som man behandlar 2000-talets entreprenörer hade vi inte haft
              någon välfärd att oroa oss över.
            </seg>
            <seg xml:id="i-59a9225a31d8e78c-0">
              Pagrotsky har gett det socialdemokratiska fotfolket det som han
              tror att de vill ha, hårda bud och höga skatter för direktörer
              och företagare. Fler och fler bland fotfolket börjar smärtsamt
              att upptäcka att de får betala för detta med arbetslöshet och
              sämre välfärd.
            </seg>
            <seg xml:id="i-6d9e1d102a21304e-0">
              Det behövs regelförenklingar, men talet om att förbättra företagsklimatet
              har inte blivit mer än prat. Listan över de reformer och förenklingar
              som behövs tycks inte lämna inkorgen på Näringsdepartementet.
              Införandet i våras av en tredje sjuklönevecka visar snarare på
              destruktiv handlingskraft. Snart är det inte några som längre
              hör vad regeringen säger om betydelsen av tillväxt.
            </seg>
            <seg xml:id="i-c7802ce4d6b59573-0">
              Företagen har en enorm potential för tillväxt. Små och medelstora
              företag ger i dag arbete åt över två miljoner människor i Sverige.
              Med de förändringar av regler, skatter och attityder som Kristdemokraterna
              föreslår i sin motion skulle dessa företag kunna nyanställa ca
              375 000 nya medarbetare, enligt vad de själva har uppgivit i en
              Temoundersökning som gjordes för några månader sedan då 800 företag
              med 149 anställda tillfrågades.
            </seg>
            <seg xml:id="i-515edd2efdb0f489-0">
              Det hjälper inte om Pagrotsky säger att detta bara är gnäll.
              Det som företagarna tycker är fel påverkar deras sätt att agera
              och förhindrar tillväxt. Sverige går då miste om 375 000 nya arbetstillfällen
              i just dessa företag. Det är precis detta allvarliga som håller
              på att hända därför att regeringen inte agerar. En sådan vilsen
              regering måste bytas ut.
            </seg>
            <seg xml:id="i-e0552790066a8ce2-0">
              Dessutom bör nämnas att de senaste 50 åren har endast tre storföretag
              byggts upp i vårt land kring en svensk innovation. Av dessa tre
              har de två största, Ikea och Tetrapak, flytt landet för att undgå
              konfiskation. Är det underligt att regeringen misslyckas med tillväxten?
            </seg>
            <seg xml:id="i-762611643be5a0a8-0">
              Det behövs mer nyföretagande, men bara 4 % i Sverige väljer att
              bli företagare jämfört med världens 37 rikaste länder där snittet
              är 7 %. Med sina 4 % kommer Sverige på 31:a plats bland dessa
              länder. Är det då underligt att vi halkar efter?
            </seg>
            <seg xml:id="i-e412d9f7e1c70443-0">
              De här dystra siffrorna visar på att vi i Sverige har problem
              med attityder, regler och skatter och att så jämförelsevis få
              tycker att det är mödan värt att satsa på att starta företag.
              När skatten på aktier i Sverige bolagsskatt, utdelningsskatt,
              reavinst- och förmögenhetsskatt sammanvägt är nästan dubbelt så
              hög som EU-snittet, är det inte underligt att svenskt näringsliv
              mer och mer övertas av utländska ägare.
            </seg>
            <seg xml:id="i-32e6c67c06c78ea2-0">
              En annan konsekvens är att 500 miljarder kronor i dag har flytt
              landet, enligt Riksskatteverkets beräkningar. Kapitalet har i
              stället investerats i länder med rimligare skatter. Avkastningen
              av det här stora kapitalet kommer heller inte Sverige till del.
              Den internationella konkurrensen ökar, och då slås svenska företag
              ut om vi inte har villkor i paritet med våra konkurrenter i framför
              allt EU.
            </seg>
            <seg xml:id="i-693d506ca7d681b5-0">
              Kommer ni i ihåg vad Göran Persson sade i regeringsförklaringen?
              Han sade att tillväxten inte kommer av sig själv utan påverkas
              av skatter, villkor och regler. Tror regeringen på vad man själv
              säger?
            </seg>
            <seg xml:id="i-7c78bbfdaeaf4a59-0">
              På förmögenhetsskatten går staten back med massor av miljarder
              när företag och kapital flyr landet. Ändå låter regeringen skatten
              vara kvar. Med 3:12-reglerna stryper staten stora intäkter i utbyte
              mot mindre intäkter. Ändå får reglerna vara kvar med små justeringar
              som vi nyss beslutade om.
            </seg>
            <seg xml:id="i-02bb7527d5c85aa4-0">
              Arvs- och gåvoskatten dränerar bolag på kapital och hindrar tillväxt.
              Även här stryper regeringen stora intäkter i utbyte mot mindre
              intäkter. Ändå får skatten vara kvar.
            </seg>
            <seg xml:id="i-21cc67853453ff35-0">
              Bolagsskatten gör däremot ingen skada, men den vill regeringen
              sänka. Man kan undra om det är Vänsterpartiet som bestämmer på
              Näringsdepartementet. Man skulle kunna tro det utifrån alla tokigheter
              som får bestå.
            </seg>
            <seg xml:id="i-9736186c337747ec-0">
              När regeringen nyligen träffade näringslivet för ett tillväxtsamtal
              anade man att regeringen inte riktigt förstod att enklare regler,
              lägre skatter och rimligare villkor kan få några positiva tillväxteffekter
              som mer än väl finansierar sig själva. Annars skulle man inte
              behöva kräva av näringslivet att andra avgifter och skatter samtidigt
              måste få höjas för att finansiera sänkning och justering av befintliga
              skatter och regler. Mer tydligt kan inte regeringens oförmåga
              att inse realiteten demonstreras.
            </seg>
            <seg xml:id="i-23088c8a038cee39-0">
              Regeringen försöker vilseleda svenska folket genom att ta fram
              rapporter som ska visa på att allt är bra vad gäller företagsklimatet
              i Sverige. I Näringsklimatet i Sverige 2003 , som Nutek och ITPS
              tagit fram, har man gjort en undersökning av enbart fyra av de
              största företagens situation, och den visar att Sverige har ett
              bra företagsklimat. Var det någon som blev förvånad? Man har alltså
              inte intresserat sig för de övriga företagen där 75 % av svenskarna
              arbetar. Det är just på dessa små och medelstora företag som problemen
              finns, men det vill tydligen inte regeringen se.
            </seg>
            <seg xml:id="i-290ba04bc4a73dd3-0">
              En annan rapport som regeringen tagit fram, Benchmarking av näringspolitiken
              2003 Sverige i ett internationellt perspektiv , är också en skönmålning
              av svensk näringslivspolitik. Rent vilseledande fakta presenteras
              för att ge sken av att Sverige är bättre än det i verkligheten
              är. Verkligheten visar att näringsklimatet i Sverige skapar nyföretagaraktiviteter
              som placerar Sverige på tredje plats nedifrån bland OECD-länderna
              vad gäller andel människor som för närvarande är involverade i
              ett nystartat företag.
            </seg>
            <seg xml:id="i-cf2500895f706409-0">
              Ett annat allvarligt hot mot vår välfärd är att 180 000 företag
              står inför ägarskifte eller nedläggning när fyrtiotalisterna bland
              företagarna nu börjar gå i pension. Man uppskattar att 45 000
              av dessa kommer att läggas ned direkt utifrån en undersökning
              som företagarna har gjort. Till detta kommer att lika många kommer
              att läggas ned för att man inte har råd med ägarskifte. 90 000
              av de 180 000 företagen försvinner alltså inom några år. Ingenting
              har regeringen hittills gjort för att undvika den här katastrofala
              utvecklingen. Det är kombinationen arvs- och gåvoskatter och 3:12-reglerna
              som orsakar att 50 % av dessa fyrtiotalistföretag kommer att försvinna.
            </seg>
            <seg xml:id="i-8b8e72751ad3807f-0">
              Fru talman! Kommer Pagrotsky att bara titta på och fortsätta
              att tycka att svenska företagare bara gnäller? Jag varnar näringsministern,
              för det gnället kommer snart att övergå i ett dödsskrik, inte
              bara från 90 000 företagare utan från många hundra tusen som förlorar
              jobben i samband med dessa företags död.
            </seg>
            <seg xml:id="i-be5d31db3fd279f9-0">
              Fru talman! Det är en olycka för Sverige att vi just nu har en
              så handlingsförlamad regering.
            </seg>
          </u>
          <note xml:id="i-829df5e86defba7a-0">
            Förhandlingarna återupptogs kl. 16.00.
          </note>
          <note xml:id="i-c26417203a9c9a78-0">
            16 § Beslut om ärende som slutdebatterats den 16 december
          </note>
          <note xml:id="i-529c7f522023dd5b-0">
            Punkt 3
          </note>
          <note xml:id="i-2d08f4ea1ff68cf4-0">
            Övriga punkter
          </note>
          <note xml:id="i-f4488da148ce2c95-0">
            17 § Beslut om ärenden som slutdebatterats vid dagens sammanträde
          </note>
          <note xml:id="i-92261689f37a9cf6-0">
            Punkterna 1 och 2
          </note>
          <note xml:id="i-529c7f522023dd5b-1">
            Punkt 3
          </note>
          <note xml:id="i-39e65e563baba8ec-0">
            Punkterna 13
          </note>
          <note xml:id="i-b9083ab845bd4f32-0">
            Punkt 4
          </note>
          <note xml:id="i-58e21c912cf77d04-0">
            Punkt 1
          </note>
          <note xml:id="i-9261b4e3c2c61a4c-0">
            Punkterna 24
          </note>
          <note xml:id="i-58e21c912cf77d04-1">
            Punkt 1
          </note>
          <note xml:id="i-89fb317ba5cef1bc-0">
            Punkt 2
          </note>
          <note xml:id="i-89fb317ba5cef1bc-1">
            Punkt 2
          </note>
          <note xml:id="i-529c7f522023dd5b-2">
            Punkt 3
          </note>
          <note xml:id="i-228fb6aff6b19669-0">
            Punkt 6
          </note>
          <note xml:id="i-2d08f4ea1ff68cf4-1">
            Övriga punkter
          </note>
          <note xml:id="i-58e21c912cf77d04-2">
            Punkt 1
          </note>
          <note xml:id="i-89fb317ba5cef1bc-2">
            Punkt 2
          </note>
          <note xml:id="i-39d9258c711b0504-0">
            Punkterna 35
          </note>
          <note xml:id="i-b36f35012f89e7a8-0">
            Meddelande om inställd votering
          </note>
          <note xml:id="i-05ab57850bbe1427-0">
            Andre vice talmannen meddelade att voteringen torsdagen den 18
            december kl. 9.00 skulle utgå. Voteringen efter debattens slut
            skulle äga rum enligt tidigare planering.
          </note>
          <note xml:id="i-c5c2df5bedd5f417-0">
            18 § (forts. från 15 §) Näringsliv (forts. NU1)
          </note>
          <note xml:id="i-fcb9b7c75e08a565-0">
            Anf. 138 LARS LINDÉN (kd):
          </note>
          <note type="speaker" xml:id="i-681fb0f35e81b61a-0">
            Anf. 139 HÅKAN LARSSON (c):
          </note>
          <u who="hakan_larsson_d5f45d" next="cont" xml:id="i-bade338dfa872365-0"/>
          <note xml:id="i-eaf67b92420cc4aa-0">
            Fru talman! Först vill jag yrka bifall till reservationerna 1
            och 2.
          </note>
          <u who="hakan_larsson_d5f45d" prev="cont" xml:id="i-937439c0ed841435-0">
            <seg xml:id="i-479b209139910383-0">
              Förra året uttalade majoriteten i den här kammaren att regelförenklingsarbetet
              måste påskyndas. Bland annat krävde riksdagen en genomgång av
              hela regelverket som berör företagande under den nuvarande mandatperioden
              med ambitionen att effektivare kunna minska det byråkratiska krångel
              som företagare möter ett krångel som är både dyrt och ibland blir
              ett oöverstigligt hinder för tillväxt och utveckling.
            </seg>
            <seg xml:id="i-09ed1ed2e20b0581-0">
              Tyvärr tror jag inte att våra småföretagare ännu har märkt särskilt
              mycket av det här riksdagsbeslutet. Även om en del åtgärder har
              vidtagits som framgår av betänkandet, och det är bra upplever
              småföretagarna fortfarande regelbördan som lika tung som tidigare.
              En orsak till att så lite konkret händer är nog att entusiasmen
              för att ta itu med det här arbetet verkar vara ganska begränsad
              i Regeringskansliet. Det behövs konkreta åtgärder. Det räcker
              inte med utredningar, konsekvensanalyser och seminarier. Förenklingar
              av befintliga regler är den stora utmaningen, som det mycket riktigt
              står i betänkandet.
            </seg>
            <seg xml:id="i-970b2b6a7e2a4e40-0">
              Att hanteringen av regelverk och blanketter är tidskrävande och
              dyr är det ingen tvekan om. Kostnaderna är störst för de minsta
              företagen och beräknas uppgå till ungefär 30 000 kr per anställd.
              Totalt beräknas företagens kostnader för att administrera lagar,
              regler och föreskrifter uppgå till över 50 miljarder kronor en
              väldigt stor summa. Samhällsekonomiskt är kostnaderna förmodligen
              ännu mycket större, eftersom regelverket när det upplevs som krångligt
              och avskräckande blir ett hinder både för att befintliga företag
              ska utvecklas och våga nyanställa och för att potentiella entreprenörer
              ska våga ta steget att starta ett företag.
            </seg>
            <seg xml:id="i-fe03b2c50e468ba7-0">
              Visst behöver vi ett tydligt regelverk, men kan byråkratin minskas
              och reglerna förenklas frigörs resurser som i stället kan användas
              för att stärka företagen och för att fler ska kunna få jobb.
            </seg>
            <seg xml:id="i-c22b76e555a8a58b-0">
              När regelverket växer över huvudet på entreprenörerna får det
              en direkt tillväxtdämpande effekt. Därför är målet, som jag tycker
              att vi ska sträva efter, att antalet regler och blanketter för
              småföretag ska minskas med minst en fjärdedel de närmaste åren.
              Det borde inte vara ett oöverstigligt högt mål.
            </seg>
            <seg xml:id="i-c33e4d50a7ee84fa-0">
              De stora företagen har förhållandevis goda förutsättningar i
              Sverige. Men andelen företag med mer än 250 anställda utgör bara
              0,2 % av samtliga företag i landet. Den stora majoriteten av företag
              är små och har få eller inga anställda. Det är de som framför
              allt sliter med byråkratin, men det är också där som växtkraften
              finns.
            </seg>
            <seg xml:id="i-346b119f7418dde9-0">
              Ett bra näringsklimat är av avgörande betydelse för att små företag
              ska kunna växa och nya ska kunna etableras. Ska vi få upp nyföretagandet
              i Sverige, måste det bli enklare att omsätta en affärsidé i konkret
              företagande. Då handlar det naturligtvis inte bara om regelverket.
              Det handlar också om att göra det enklare att få fram riskkapital
              exempelvis, och då i hela landet.
            </seg>
            <seg xml:id="i-0135a1b87586fe86-0">
              Många företagare kan i dag vittna om hur svårt det är att över
              huvud taget få låna pengar om man verkar i glesbygd exempelvis.
              Även många kvinnor och invandrare som har ambitioner att starta
              företag kan berätta om dessa svårigheter. Staten har naturligtvis
              ett väldigt stort ansvar att förändra den här situationen och
              se till att man får krediter och får låna pengar. Jag vill i det
              sammanhanget särskilt understryka vikten av att de lokala kreditgarantiföreningar
              som för närvarande bildas runtom i landet stöttas och ges stöd
              för att utvecklas. De kan bli ett väldigt viktigt redskap framöver.
            </seg>
            <seg xml:id="i-96a0de6daa1c5856-0">
              I Sverige finns tre gånger fler manliga företagare än kvinnliga
              företagare. Det innebär att det finns en stor outnyttjad entreprenörspotential.
              Jag tror inte ett ögonblick att kvinnor skulle vara mindre företagsamma
              än män om de fick samma och någorlunda rimliga förutsättningar.
              Näringslivet självt har självfallet ett stort ansvar för att öka
              ansträngningarna för att åstadkomma en bättre jämställdhet inom
              företagarvärlden. Men det är också viktigt med riktade insatser.
              Därför vill vi från Centerpartiets sida i vår motion satsa extra
              på affärsrådgivning och resurscentrum för kvinnor som driver eller
              vill starta företag.
            </seg>
            <seg xml:id="i-1a0bbbdcab91d7f7-0">
              Målsättningen bör vara att åtminstone 40 % av landets nystartade
              företag år 2006 drivs av kvinnor.
            </seg>
            <seg xml:id="i-a55b97ced4b68d58-0">
              Även bland de nya svenskarna, invandrarna, finns det problem.
              Här startas, glädjande nog, många företag. Ungefär 20 % av samtliga
              företag som startas i Sverige har invandrade personer som entreprenörer.
              Men invandrarföretagare möter inte sällan extra stora problem
              när de vill starta eller expandera, inte minst när de vill låna
              pengar. Det behövs alltså särskilda satsningar också för att ge
              de nya svenskarna bättre möjligheter att arbeta på samma villkor
              som de infödda.
            </seg>
            <seg xml:id="i-a3f77eeabdd72ee1-0">
              Alltför länge har småföretagare diskriminerats när det gäller
              trygghetssystemen. Lagstiftningen verkar ibland bygga på uppfattningen
              att företagare inte blir sjuka och inte blir föräldrar. Men sådan
              är ju inte verkligheten som tur är. Det är därför hög tid att
              inleda ett arbete med att ge företagare likvärdiga regler i socialförsäkringarna
              i förhållande till anställda.
            </seg>
            <seg xml:id="i-172f31d158eb24fa-0">
              Företagandet är av avgörande betydelse för att hela Sverige ska
              leva och utvecklas. Förutom själva företagsklimatet är en väl
              fungerande infrastruktur i form av vägar, järnvägar, flyg och
              bredband av stor och avgörande betydelse. Det handlar också om
              att förbättra samverkan mellan högskola, näringsliv och omgivande
              samhälle. Det gäller att stimulera innovationer och ta vara på
              och kommersialisera de uppfinningar och upptäckter som görs på
              ett bättre sätt än i dag.
            </seg>
            <seg xml:id="i-f17f7a1f6ec243a6-0">
              Staten har ett ansvar för hela Sverige, hela landet. Tyvärr kan
              vi konstatera att olika statliga organ drar sig tillbaka från
              delar av landet. Sektorstänkande och koncentration är oroväckande
              stora inslag i den utveckling vi ser. Det här påverkar naturligtvis
              också företagsklimatet runtom i landet.
            </seg>
            <seg xml:id="i-e2ffee7cb0e34922-0">
              Ett konkret, om än litet, exempel på vad denna utveckling kan
              innebära är att Tullverket nu i veckan meddelat att man inom ett
              år kommer att lägga ned tullstationen i Gäddede i norra Jämtland.
              Det är för övrigt en fråga som vi har diskuterat tidigare i den
              här kammaren.
            </seg>
            <seg xml:id="i-7f72e411a376f3dd-0">
              Från Tullverkets sida har man sagt att nedläggningen inte ska
              drabba de många småföretag som arbetar på båda sidor av gränsen
              i Frostviken. Men man har inte talat om hur detta ska ske. Därför
              är oron väldigt stor just nu för att den här avvecklingen kommer
              att innebära att dessa företag som jobbar i en gemensam bygd,
              det är bara det att det går en riksgräns där ska tvingas till
              Storlien och Tärnaby. Det är en omväg på 5060 mil. Då vet vi att
              det här arbetet inte kan fortsätta.
            </seg>
            <seg xml:id="i-18d2210065ea1b17-0">
              Man måste tala om i förväg vad man ska ersätta någonting man
              lägger ned med och inte bara lägga ned och säga: Vi hoppas att
              vi löser det här under det kommande året.
            </seg>
            <seg xml:id="i-8d43aadfce2ba7d4-0">
              Fru talman! Fler företagare och fler företag runtom i hela Sverige
              är en förutsättning för att vi ska kunna bygga vidare på välfärden
              och utveckla välfärdssamhället. Utan ett gott företagsklimat kan
              inte denna förutsättning uppfyllas. Så varför inte sätta i gång
              att genomföra en sådan politik nu?
            </seg>
          </u>
          <note type="speaker" xml:id="i-c2a3b73f5a93fc87-0">
            Anf. 140 MARIE GRANLUND (s):
          </note>
          <u who="marie_granlund_9aaadf" xml:id="i-7550ad4d503db4a7-0">
            <seg xml:id="i-561126f70d55a663-0">
              Fru talman! Det finns en ideologisk klyfta i Sverige i dag som
              handlar om tillståndet i vårt land. De krafter som kommer att
              vinna den här kampen om bilden av Sverige kommer också att få
              makten att formulera visionen om hur Sverige ska förändras. Striden
              om bilden av Sverige är en strid om samhällets framtid. Vi socialdemokrater
              tänker inte förlora den kampen om verklighetsbeskrivningen.
            </seg>
            <seg xml:id="i-f38c24e048dfd0b1-0">
              Man kan undra varför de borgerliga aldrig kan vara stolta över
              vårt land. Varför kan man aldrig vara det? Varför måste man hela
              tiden svartmåla hur det ser ut i Sverige?
            </seg>
            <seg xml:id="i-3cb0e145bc1b5b84-0">
              Sverige är ju faktiskt ett rikt land med stora möjligheter. Medvetna
              satsningar på kunskap och de många människornas kreativitet och
              arbetslust har gjort Sverige till en ledande forsknings- och IT-nation
              med hög sysselsättning och många framgångsrika företag. Välfärden
              är väl utbyggd och den gemensamma ekonomin är stark.
            </seg>
            <seg xml:id="i-0b786513c6d20d57-0">
              Självklart får vi inte slå oss till ro med detta. I den alltmer
              hårdnande internationella konkurrensen måste vi hela tiden vässa
              våra vapen. Näringspolitiken är här en viktig faktor för att främja
              tillväxt och sysselsättning, men jag vill betona att det bara
              är en del. Det handlar också om väl fungerande infrastruktur.
              Det handlar om forskning och utveckling. Det handlar om arbetsmarknadspolitik.
              Det handlar om en väl fungerande lönebildning.
            </seg>
            <seg xml:id="i-d563547eeb67b08e-0">
              Den svenska samhällsmodellen, med satsning på både utbildning
              och social utjämning, har bidragit till att Sverige har växt sig
              starkt. Regionala högskolor har inneburit att människor får närhet
              till utbildning. Generösa skatteregler har gjort det möjligt för
              det stora flertalet att ha en dator, vilket förutom att öka vårt
              kunnande också har stärkt Sverige som IT-nation. En framstående
              hälso- och sjukvård som fördelas efter behov har inneburit en
              trygghet hos människorna på samma sätt som den gjort Sverige ledande
              inom medicinteknik. Arbetsmiljöregler har inneburit att människorna
              har skyddats från många faror men också att Sverige har blivit
              världsledande på hörselskydd. Starka miljöregler har inneburit
              framstående företag inom miljöteknik.
            </seg>
            <seg xml:id="i-8a00275b7108ee28-0">
              Så är det självfallet. Det hela hänger ihop. Tillväxten ger sysselsättning
              och välfärd om den fördelas rätt. Och om vi tar vara på de många
              människornas kunnande och engagemang får vi också en ökad tillväxt.
              Om människor känner sig trygga innebär det minskad rädsla för
              förändringar. En bra arbetslöshetsförsäkring gör människor mindre
              rädda om det värsta skulle inträffa. Arbetsmarknadsutbildningar
              har gjort det möjligt för människor att omskola sig. Det har lett
              till att vi har vågat driva på en omstrukturering av näringslivet
              när de gamla förutsättningarna inte längre har funnits. Vi har
              nog världens mest teknikvänliga fackföreningsrörelse.
            </seg>
            <seg xml:id="i-5780ac649edadb9a-0">
              Fru talman! Det svenska näringsklimatet står sig väldigt väl
              om man jämför med andra länder i vår omvärld. Vi har starka basnäringar
              som papper, trä, stål och verkstadsproduktion. Men vi har också
              nya områden som mobila IT-tjänster, bioteknik, medicin och underhållning.
              En av de största tillgångarna i det svenska näringsklimatet är
              den svenska arbetskraftens höga utbildningsnivå. Kunskapslyft
              och kommunal vuxenutbildning har varit viktiga redskap. Utbyggnad
              av högskolan har också varit viktigt. Vi går nu vidare genom att
              införa en allmän förskola för fyra- och femåringar.
            </seg>
            <seg xml:id="i-202bc37b3c3f9de6-0">
              Ett flertal undersökningar visar också att näringsklimatet är
              bra i Sverige. Jag ska ta några exempel. Den europeiska kommissionens
              senaste uppföljning av Lissabonstrategin visar att Sverige är
              det land som har flest topplaceringar i de olika jämförelserna.
              Sverige framhålls av EU-kommissionen som ett föredöme. Man säger
              särskilt att Sverige är ett föregångsland när det gäller ekonomiska
              reformer, sysselsättning, miljö samt forskning och innovation.
            </seg>
            <seg xml:id="i-a70fa1b4f9b9e19e-0">
              Enligt World Economic Forums Global Competitiveness Report hamnar
              Sverige 2003 på tredje plats. Det är inte precis en organisation
              som man brukar beskylla för att tillhöra socialdemokratins stödtrupper,
              men vi hamnar alltså på tredje plats när det gäller företags konkurrenskraft,
              det vill säga hur sofistikerade företagen är och hur gynnsamt
              företagsklimatet är. Det är en förbättring. Förra året var vi
              på en sjätteplats. Numera är vi på en tredjeplats.
            </seg>
            <seg xml:id="i-1712370291a6a9df-0">
              Fru talman! Det gäller att hela tiden fortsätta utveckla och
              stärka Sveriges position i en alltmer konkurrensutsatt värld.
              Ska vi kunna behålla vårt försprång behövs mer av samarbete och
              förnuft. Detta är inte minst viktigt då vi nu befinner oss i en
              internationell lågkonjunktur där Sverige som ett litet, öppet
              och exportberoende land självklart påverkas.
            </seg>
            <seg xml:id="i-46c1c8ac6981fcdd-0">
              Men vi ska som sagt inte konkurrera med låga löner och dålig
              arbetsmiljö, utan vi ska konkurrera med kunskap och kompetens.
              Just nu pågår samtal mellan regeringen och arbetsmarknadens parter.
              Det skulle vara av oerhörd vikt om man kan enas kring en strategi
              för att stärka Sverige. Vi måste komma bort från den kvartalskapitalism
              som länge rått i vårt land och som bara har som utgångspunkt att
              man ska tjäna snabba pengar. Vi måste komma bort från utflyttningshot
              och i stället finna ett konstruktivt samarbete mellan arbetsgivare,
              arbetstagare och fackföreningar. Det var så vi växte oss starka
              en gång, och det är så vi ska göra nu också.
            </seg>
            <seg xml:id="i-da70aec34b2a4ccf-0">
              Vi måste få fler nya företag och framför allt fler nya småföretag.
              Här kan självfallet samhället bidra på många olika sätt. Det handlar
              om teknikspridning. Det handlar om kompetensutveckling och innovationsfrämjande
              åtgärder. Andra viktiga faktorer är sunda konkurrensvillkor, minskad
              regelbörda och god tillgång till kapital, information och rådgivning
              samt också bra myndighetsservice.
            </seg>
            <seg xml:id="i-6ab0b0e3b34165c9-0">
              Jag ska här redovisa några av de åtgärder som genomförs och kommer
              att genomföras.
            </seg>
            <seg xml:id="i-aa44d0f14e0e03ef-0">
              En ny innovationsstrategi håller på att utarbetas. Den privata
              riskkapitalmarknaden präglas av våldsamma svängningar, och det
              behövs mer långsiktighet och stabilitet. Därför kommer staten
              att ta ansvar för att stärka försörjningen av så kallat såddkapital
              genom att dela Industrifonden.
            </seg>
            <seg xml:id="i-5e861ad4803eed6f-0">
              Samverkan mellan näringslivet, högskolan och samhället ska utvecklas
              på både nationell och regional nivå.
            </seg>
            <seg xml:id="i-e1c2e75e66b0560b-0">
              Under perioden 20022004 avsätts 42 miljoner för att underlätta
              för kvinnor och invandrare att starta och driva företag. Stödet
              till kooperativt företagande ökar också. Förra året startades
              ett nationellt entreprenörskapsprogram med särskild inriktning
              mot ungdomar. Vinnova får ytterligare 100 miljoner kronor för
              tillämpad industriforskning inom IT och telekom.
            </seg>
            <seg xml:id="i-8d1fa22572d1a8cc-0">
              Vi gör en satsning på miljödriven näringslivsutveckling och miljöteknikexport.
              Miljötekniksektorn är ett av framtidens tillväxtområden med en
              snabbt växande världsmarknad, och Sverige ligger långt fram i
              den utvecklingen. Svenska miljöteknikföretag exporterade varor
              och tjänster för nästan 15 miljarder kronor under förra året och
              hade en tillväxt på 8,4 %. Det här är en stor möjlighet för Sverige
              och de svenska företagen.
            </seg>
            <seg xml:id="i-bb0c4a771074cc2e-0">
              3:12-reglerna som har diskuterats tidigare i dag kommer att reformeras.
              Det händer en hel del på de här områdena.
            </seg>
            <seg xml:id="i-e0e4e3468aa40494-0">
              Fru talman! En annan viktig sak är regelförenklingsarbetet. Det
              har gjorts stora framsteg under senare år, och arbetet pågår också
              kontinuerligt. Arbetet med att förenkla befintliga regler prioriteras,
              och granskningen av de nya fortsätter. Världsbanken placerade
              i rapporten Doing business 2004 Sverige i toppgruppen bestående
              av de tio bästa länderna för företag vad gäller just regelverket.
              Man har då jämfört 130 länder.
            </seg>
            <seg xml:id="i-416da3b8206f65cd-0">
              Endast 7 % av företagen i Sverige anser att den administrativa
              bördan är det huvudsakliga hindret för företagandet, och detta
              kan jämföras med EU, där snittet är 10 %. När företagen ska anställa
              i Sverige är det endast två myndigheter som ska kontaktas: arbetsförmedlingen
              och skattemyndigheten. Genomsnittet för 19 europeiska länder är
              3,3 myndighetskontakter.
            </seg>
            <seg xml:id="i-e93e1238c46c78da-0">
              Vi har kommit en bra bit på vägen. Nu gäller det att öka farten
              och hålla linjen så klar som möjligt. Arbetet med att minska den
              administrativa regelbördan för de små företagen har ett brett
              upplägg som innehåller förenklingar och internationella och nationella
              regler, färre och enklare blanketter och uppgifter från företag,
              bättre service och tillgänglighet hos myndigheterna, effektivare
              administration inom och mellan myndigheter och, så långt kreativiteten
              räcker, IT-lösningar som förenklar tillvaron för de små företagen.
              ITPS håller på att ta fram en ny metod för att också mäta regelbördan.
              Men det är viktigt att veta att en del regler faktiskt måste finnas.
              Avvägningen mellan syftet med regeln och nyttan av en förenkling
              måste hela tiden göras. Man måste kunna skydda människor, djur
              och natur.
            </seg>
            <seg xml:id="i-990ff62bff2b07e9-0">
              Regelförenklingsarbetet pågår också på andra håll. I våras beslutade
              riksdagen att mildra sanktionsbestämmelserna i miljöbalken. Miljöbalkskommittén
              har också fått i uppdrag att se över möjligheterna att effektivisera
              och förenkla miljöprövningen utan att hälso- och miljöskyddskraven
              åsidosätts. Som sagt händer det väldigt mycket även på detta område,
              men det hindrar inte att vi hela tiden måste gå vidare.
            </seg>
            <seg xml:id="i-a0bfd9ca365a5077-0">
              Fru talman! De nyss uppräknade satsningarna är ett axplock av
              alla de åtgärder som genomförs just nu. Detta tillsammans med
              den övriga ekonomiska politiken skapar goda förutsättningar för
              tillväxt och rättvisa.
            </seg>
            <seg xml:id="i-626329286500da2b-0">
              Fru talman! Med detta vill jag yrka bifall till förslaget i betänkandet
              och avslag på reservationerna.
            </seg>
          </u>
          <note type="speaker" xml:id="i-ea9b4d0dbd41ef3c-0">
            Anf. 141 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-7">
            <seg xml:id="i-b3fea2e43f205406-0">
              Fru talman! Ni är inte stolta över Sverige. Ja, det var ungefär
              så som Marie Granlund startade sitt anförande. Det är klart att
              vi är stolta över Sverige. Det är ju därför vi står här. Vi tror
              att Sverige kan bättre. Vi vill att Sverige ska kunna bättre.
            </seg>
            <seg xml:id="i-290d56c662be70a0-0">
              Vi är inte nöjda med att Sverige inte längre är ett av de rikaste
              länderna i världen. Vi tycker att rutschkanan utför är genant.
              Vi vill bättre. Hade vi inte velat bättre utan hade varit nöjda
              så hade vi gjort någonting helt annat.
            </seg>
            <seg xml:id="i-9aed6a9c4884a929-0">
              Här sades mycket om olika saker. Låt mig kommentera några stycken.
            </seg>
            <seg xml:id="i-0de422f5620e5891-0">
              Forskning och utbildning vi är duktiga på detta. Vi är världsbäst
              på detta. Vår arbetskraft är kunnig. Men det är något egendomligt
              med det. Visst, vi satsar mycket på kunskap, vi satsar mycket
              på utbildning och vi satsar mycket på forskning. Men vi kan inte
              omsätta detta till företagsamhet. I den mån det blir patent så
              säljs de utomlands och exploateras någon annanstans, men vi klarar
              det inte i Sverige. Så uppenbarligen är vi bra på forskning men
              inte bra på företagsamhet.
            </seg>
            <seg xml:id="i-1bb6ba6f84da6230-0">
              Vi är bra på teknik ja, visst är vi bra på teknik. Det var precis
              det som Invest in Sweden Agency påpekade. Vi har så mycket teknik
              att vi inte kan ta vara på den. Men det vi är dåliga på är entreprenörskap
              och företagsamhet.
            </seg>
            <seg xml:id="i-0e83a257ed12b515-0">
              Vi är bra på basnäringarna, sades det. Ja, visst är vi bra på
              basnäringarna. Men det räcker inte, lika lite som det för hundra
              år sedan räckte att vara bra på jordbruk. Vi måste skapa möjligheter
              för den nya ekonomin att växa fram. Vad gör man för detta?
            </seg>
            <seg xml:id="i-3044eaf465adb80a-0">
              Är näringslivets klimat bra eller ej? Ja, här får vi referera
              till ett antal studier där man menar att vi ligger i topp i Sverige.
              Men som jag sade i mitt inledningsanförande: Det spelar ingen
              roll om vi ligger i topp eller i botten. Det är inte tillräckligt
              bra. Det kan vi enas om. Det är inte tillräckligt bra för att
              vi ska få en sådan tillväxt som skapar välfärd. Hade det varit
              tillräckligt bra så hade ju inte Socialdemokraterna kallat till
              en tillväxtkonferens.
            </seg>
            <seg xml:id="i-d40849f7d99c74dc-0">
              Nej, fru talman, det räcker inte, det som sägs att man gör. Man
              borde göra långt mycket mera. Gå från ord till handling, tack!
            </seg>
          </u>
          <note type="speaker" xml:id="i-647cd29ce37565a2-0">
            Anf. 142 MARIE GRANLUND (s) replik:
          </note>
          <u who="marie_granlund_9aaadf" xml:id="i-7550ad4d503db4a7-1">
            <seg xml:id="i-136a5504105cafe5-0">
              Fru talman! Det är riktigt att vi som sagt måste vässa våra vapen
              och gå vidare. Det är jätteviktigt i den alltmer hårdnande konkurrensen,
              och det är en skyldighet vi har mot våra medborgare och våra företag
              att hela tiden se över det och gå vidare.
            </seg>
            <seg xml:id="i-8759a7b4cc458bbd-0">
              Men att ägna hela anföranden åt att svartmåla Sverige tycker
              jag är anmärkningsvärt. Jag tror att de borgerliga i Sverige är
              väldigt unika. I andra länder, oavsett politisk färg, försöker
              man sluta upp kring sitt näringsliv och sitt land för att man
              är stolt över det. Sedan kan man ha olika åsikter i vissa specifika
              sakfrågor, men man gör inte den här totala svartmålningen.
            </seg>
            <seg xml:id="i-93f62d771bc39099-0">
              Jag tror att det här handlar om något helt annat. Man är ganska
              överens med oss om att det är ganska bra i Sverige. Vi ska självklart
              gå vidare, men det är ganska bra. Men ni vill ha något helt annat.
              Ni vill ha ett systemskifte som gör att klyftorna mellan människorna
              ska öka, och så gömmer ni er bakom att detta skulle främja näringslivet.
              Det är ju precis vad det handlar om. Det är för jämlikt i Sverige,
              tycker ni moderater, och det är det ni vill ändra på. Men kom
              inte och säg att detta kommer att bidra till ett starkare näringsliv,
              för det gör det inte.
            </seg>
            <seg xml:id="i-637413fb416af788-0">
              Jag skulle vilja ställa en fråga till Anne-Marie Pålsson. I den
              nya, föränderliga värld som vi har: Hur kommer försämrade arbetsrättsregler
              och försämrade arbetsmarknadslagar att gynna den flexibilitet
              och den förändring som vi faktiskt måste uppmuntra på arbetsmarknaden?
              Människor kommer ju att bli rädda och inte våga söka nya lösningar.
            </seg>
          </u>
          <note type="speaker" xml:id="i-b7d0296874abac5b-0">
            Anf. 143 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-8">
            <seg xml:id="i-fe08d6e5adcc446b-0">
              Fru talman! Jag vill betona att vi inte svartmålar Sverige. Däremot
              kritiserar vi regeringen, och det tänker vi fortsätta att göra.
            </seg>
            <seg xml:id="i-0f4b6a9dd3962eaa-0">
              Innan jag svarar på den sista frågan vill jag säga några ord
              om kvartalskapitalismen, det vill säga att man bara ser ett kvartal
              framåt vad gäller hur börskursen står. Det där är ett beteende
              som bland annat uppmuntras av den ägarbild vi har i Sverige. Den
              ägarbild vi har i Sverige och i företagen är i allt väsentligt
              ett resultat av den politik som förts i Sverige, där man inte
              har gjort annat än att man har hårdbeskattat enskilt och direkt
              ägande och i stället styrt över kapitalet till de stora stiftelserna
              och till fonderna som har ett mycket begränsat intresse av att
              vara goda ägare. Det är mycket enkelt att förklara varför de har
              ett begränsat intresse. Det är helt enkelt det att de inte har
              någon egen vinning av att ha det. De goda långsiktiga ägarna är
              många gånger de privata individerna som ser: Det är mina pengar
              som ska gå åt till kortsiktigt tänkande, och det ställer jag inte
              upp på. Ikea, Hennes &amp; Mauritz och Tetra Pak är lysande exempel
              på hur enskilt direkt ägande skapar långsiktiga företag.
            </seg>
            <seg xml:id="i-ba1aac7347693220-0">
              Hur kan en försämrad arbetsmarknadsrätt göra någonting gott?
              Det är väl så att vi lever i en öppen värld. Vi kan inte längre
              ha regelverk som enbart är anpassade till Sverige eftersom gränserna
              är vidöppna. Därför måste vi anpassa oss.
            </seg>
            <seg xml:id="i-62a537da24201334-0">
              Jag tillhör inte dem som tycker att vi ska lämna ut människor
              i system som är omänskliga och av sådan karaktär att de hårt exploaterar
              människor. Men om jag står inför valet att individer erbjuds jobb,
              låt vara till något lägre lön, och passivitet och beroende av
              offentliga bidrag som politikerna styr över då föredrar jag jobb.
            </seg>
          </u>
          <note type="speaker" xml:id="i-c09f38467d072f05-0">
            Anf. 144 MARIE GRANLUND (s) replik:
          </note>
          <u who="marie_granlund_9aaadf" next="cont" xml:id="i-6df5e3f4bb48298c-0">
            <seg xml:id="i-51881997b5bd78df-0">
              Herr talman! Det är som sagt ganska bra i Sverige.
            </seg>
            <seg xml:id="i-f0683551990acd20-0">
              Vi vill också ha fler aktiva ägare inom näringslivet. Absolut!
              Jag kan nämna att i USA, ett land som Moderaterna ofta hyllar,
              finns färre aktiva ägare och fler institutioner än i Sverige.
              Det är alltså inget unikt för Sverige. Men vi skulle gärna vilja
              se fler aktiva ägare. Vi skulle också vilja se fler ägare som
              drev sina företag på samma sätt som staten gör, som nu ser över
              bonusprogram, incitamentsprogram och annat för att få ordning
              och reda i den sektorn. Det skulle jag verkligen vilja se att
              också det privata näringslivet tog tag i.
            </seg>
            <seg xml:id="i-d9e0bb6c2e5a32b0-0">
              Jag är ganska övertygad om att arbetsrättsregler, kollektivavtal
              och medbestämmande är några av våra främsta exportsuccéer. De
              är några av de främsta tillväxtfaktorer vi har. Vilken företagare
              som helst som arbetat i Italien, Frankrike eller något annat land
              kan berätta hur svårt det är att driva företag med ständiga strejker,
              ständiga konflikter och inget samförstånd.
            </seg>
            <seg xml:id="i-a79b7981416cfdc8-0">
              Det är just samförstånd vi behöver i Sverige, och jag skulle
              gärna vilja att Moderaterna slutade svartmåla och i stället hittade
              konstruktiva idéer. De saknas många gånger.
            </seg>
          </u>
          <note xml:id="i-e77e1cdd4a3227dc-0">
            Anf. 145 LARS LINDÉN (kd) replik:
          </note>
          <u who="marie_granlund_9aaadf" prev="cont" xml:id="i-461138ba53da13c4-0">
            <seg xml:id="i-e9f1e6c74f69880c-0">
              Herr talman! Jag förstår att Marie Granlund helst skulle vilja
              att vi från oppositionens sida höll hyllningstal till regeringen
              när vi debatterar, men nu är det inte vår uppgift. I stället försöker
              vi se det som är negativt och destruktivt i den politik som förs
              och sedan lyfta fram det.
            </seg>
            <seg xml:id="i-ad991fb272426191-0">
              Det bästa sättet att få oss att sluta svartmåla är att du talar
              om för regeringen att den ändrar sig på vissa punkter. Också du
              måste väl vara bekymrad över mycket inom näringslivet. Om allt
              vore bra skulle väl regeringsförklaringen inte vara fylld av rop
              om tillväxt. Det är ju tillväxten som sackat efter och skapat
              problem. Därför lyfter vi fram problemen, och vi kan inte göra
              annat än svartmåla när vi tycker att situationen är dyster.
            </seg>
            <seg xml:id="i-2332d8ad63c8c9e7-0">
              Då är det nästan värre när ni tar fram de rapporter som jag nämnde
              tidigare där man försöker måla allt i ljusa färger, vilket är
              helt vilseledande. Man har undersökt de 400 största företagen
              och påstår sedan att näringlivsklimatet i Sverige är gott. Vem
              hade trott att de skulle klaga? Dem har ju regeringen verkligen
              gynnat under alla år.
            </seg>
            <seg xml:id="i-10ca7553c33949cb-0">
              Vore det inte nyttigare om ni också tog fram rapporter som var
              ärligare och sedan utifrån verkligheten försökte förändra klimatet
              i Sverige? Arvs- och gåvoskattreglerna, liksom 3:12-reglerna,
              gör att när 40-talisterna snart går i pension kommer hälften av
              företagen de facto inte att finnas kvar. Möjligen köper utländska
              kapitalister upp dem. Det är, som vi ser det, inte en positiv
              utveckling.
            </seg>
          </u>
          <note type="speaker" xml:id="i-0e5858d13bc2d466-0">
            Anf. 146 MARIE GRANLUND (s) replik:
          </note>
          <u who="marie_granlund_9aaadf" next="cont" xml:id="i-6df5e3f4bb48298c-1">
            <seg xml:id="i-b0a22fd79c89a47d-0">
              Herr talman! Vi har en tillväxtkongress inom det socialdemokratiska
              partiet beroende på att vi måste öka tillväxten. Det är helt riktigt.
              Allt är inte tiptop. Den internationella konkurrensen och globaliseringen
              ökar hela tiden, och de naturliga gränserna finns inte längre.
              Det är viktigt att blicka framåt för att se hur vi ska gå vidare.
              Hur ska vi få ökad tillväxt som vi kan fördela rättvist till sjukvård,
              skola, barnomsorg och äldreomsorg? Det är mycket viktigt.
            </seg>
            <seg xml:id="i-41605c33519e1919-0">
              Däremot håller jag inte med om att allt i Sverige skulle vara
              åt skogen. Det gör jag definitivt inte. Undersökning efter undersökning
              visar också detta, och det är märkligt att man inte kan ta det
              till sig. Skulle World Economic Forum ljuga? Varför skulle de
              göra det? De kan ju knappast beskyllas för att vara en stödtrupp
              till socialdemokratin.
            </seg>
            <seg xml:id="i-a9240b1c0061beb8-0">
              Jag skulle vilja fråga Lars Lindén varför ni aldrig kan se det
              som är positivt för att sedan försöka göra någonting åt det som
              är dåligt. I stället säger ni att allt är dåligt. Varför gör ni
              på det sättet?
            </seg>
          </u>
          <note xml:id="i-af55c339d29d4f24-0">
            Anf. 147 LARS LINDÉN (kd) replik:
          </note>
          <u who="marie_granlund_9aaadf" prev="cont" xml:id="i-461138ba53da13c4-1">
            <seg xml:id="i-3ba11aa34bc714f1-0">
              Herr talman! Det är klart att vi ser det som är positivt. Mycket
              är, som du säger, positivt. Men om vi ska förbättra saker och
              ting är det inte konstruktivt i debatten. Vi vill göra saker ännu
              bättre, och då måste vi ta fram det som inte fungerar.
            </seg>
            <seg xml:id="i-3d6cb52a9e57457a-0">
              Att ni har tillväxtsamtal är bra. Problemet i er rörelse tror
              jag nämligen är att attityden bland fotfolket mot företagande
              är helt sned. Så länge ni inte kan få dem med er vågar ni inte
              ta steg i rätt riktning, eftersom ni är rädda för att de då inte
              röstar på er. Det är det stora problemet.
            </seg>
            <seg xml:id="i-097c5d963d7d0b15-0">
              Jag har varit företagare i 30 år i Timrå, som är en röd kommun,
              och jag tror aldrig att någon gett mig uppmuntran. Sedan tog borgerligheten,
              faktiskt tillsammans med Vänstern, över makten under fyra år.
              På dessa fyra år ändrade vi företagsklimatet så att vi steg från
              242:a till 115:e plats i de mätningar som görs. Och detta genomförde
              vi utan stora pengar.
            </seg>
            <seg xml:id="i-95742017b162707c-0">
              Genom att ändra på attityderna tyckte företagarna plötsligt att
              det var roligt att jobba i Timrå. Det har ni misslyckats med i
              Timrå under hundra år, medan vi bara genom att ändra på attityderna
              klarade det på fyra år. När ska ni få ordning på attityderna i
              partiet? Jag tror att flera av er som sitter i riksdag och regering
              begriper det här, men ni får inte folket med er och vågar därför
              inte ta de steg som behövs.
            </seg>
          </u>
          <note type="speaker" xml:id="i-fa863aa950a3d004-0">
            Anf. 148 MARIE GRANLUND (s) replik:
          </note>
          <u who="marie_granlund_9aaadf" xml:id="i-7550ad4d503db4a7-2">
            <seg xml:id="i-35fd382fd5e16334-0">
              Herr talman! Det var första gången jag hörde Lars Lindén säga
              att regeringen över huvud taget begriper något. Det tar jag tacksamt
              emot.
            </seg>
            <seg xml:id="i-ae1d90806e6a69d3-0">
              Jag tror visst att vi behöver ändra attityder, och vi jobbar
              också mycket med det. Jag vill dock inte hålla med om att det
              skulle vara på det sätt bland våra gräsrötter som Lars Lindén
              påstår. Men självklart måste vi jobba med attityder. Det är för
              oss som för alla andra partier viktigt med fler företag, men det
              är också viktigt med fler anställda människor. Detta går hand
              i hand.
            </seg>
            <seg xml:id="i-baf264c949e8bc72-0">
              Vi har, som sagt, en tillväxtkongress. Självklart hoppas vi att
              där ska fattas många kloka beslut som vi sedan kan komma med till
              kammaren. Under tiden fortsätter ni att svartmåla och gnälla utan
              att visa på några konstruktiva lösningar annat än att vi ska sänka
              skatterna och ta bort alla regler. Sänk skatterna och ta bort
              alla regler har vi hört sägas år efter år. Däremot har vi inte
              hört några särskilt konstruktiva förslag.
            </seg>
            <seg xml:id="i-34f3e633883d541c-0">
              Det sägs att tillväxten är dålig och behöver bli bättre. Den
              behöver bli bättre absolut. Men om man ser på den genomsnittliga
              tillväxten 19942002 är det årliga snittet för Sverige 3,1 %, EU
              2,4 %, EMU-länderna 2,2 %, OECD-länderna 2,7 % och USA 3,3 %.
              Det talar sitt tydliga språk. Jag tror att det skulle vara bra
              om de borgerliga ledamöterna kunde agera på samma sätt som borgerliga
              ledamöter i andra länder och vara stolta över sitt land och slåss
              för det.
            </seg>
          </u>
          <note type="speaker" xml:id="i-051c6887c2b4105d-0">
            Anf. 149 EVA FLYBORG (fp) replik:
          </note>
          <u who="eva_flyborg_565768" xml:id="i-b81ebe9d73ab6d52-0">
            <seg xml:id="i-e729e23823709494-0">
              Herr talman! Om man ska tro Marie Granlund är allt väl i Sverige.
              Så är det ju inte. Vi kan väl enas om att allt inte är svart eller
              vitt, utan det finns gråtoner i allt.
            </seg>
            <seg xml:id="i-c1eaea3c309a5a7d-0">
              Jag skulle vilja anknyta till det som Anne-Marie Pålsson sade
              tidigare om att vi i Sverige är duktiga på att utbilda oss och
              duktiga på att forska inte minst inom klinisk prövning men det
              blir ingenting av det hela. Om det leder till patent säljs dessa
              för det mesta utomlands, vilket inte ger jobb i Sverige.
            </seg>
            <seg xml:id="i-57159a89350500c2-0">
              Jag roar mig ibland med att läsa tidningen Forskning &amp; Framsteg.
              Där fanns en intressant artikel med rubriken Den svenska paradoxen,
              som handlade om just detta. Ett antal nationalekonomer med flera
              uttalar sig och är mycket bekymrade över att vi inte får fram
              jobben i Sverige; det genererar inte välståndet här. Detta måste
              man från regeringsmaktens och majoritetens sida ta till sig. Här
              måste vi bli bättre. Det finns ett antal saker som måste göras,
              men det kan vi diskutera i andra sammanhang och behöver alltså
              inte ta upp det nu.
            </seg>
            <seg xml:id="i-66d1af9224146805-0">
              Med risk för att bli utmålad som ännu en dysterkvist vårt jobb
              är ju att opponera skulle jag vilja fråga hur Marie Granlund vill
              kommentera det faktum att det svenska nyföretagandet minskar.
              Vad innebär det för Sverige? Vad innebär det för välfärden, skolan,
              omsorgen och vården att nyföretagandet minskat med 25 % sedan
              1993? Vad innebär det att undersökningar visar att Sverige ligger
              på 31:a plats, av 37 möjliga, i fråga om entreprenörskap och utvecklandet
              av nya företag?
            </seg>
            <seg xml:id="i-507b2882d7296630-0">
              Det handlar till exempel om det som sägs i den artikel jag nämnde,
              nämligen att vi inte förmår förverkliga och konkretisera goda
              forskningsresultat och bra idéer och uppfinningar. Vad innebär
              det för Sverige? Och är det rimligt att Sveriges företagare betalar
              50 miljarder per år för att hantera lagar, regler och förordningar?
            </seg>
          </u>
          <note type="speaker" xml:id="i-4982582b3aa1c44e-0">
            Anf. 150 MARIE GRANLUND (s) replik:
          </note>
          <u who="marie_granlund_9aaadf" xml:id="i-7550ad4d503db4a7-3">
            <seg xml:id="i-9718b3c3700af781-0">
              Herr talman! Jag hade varit väldigt oroad om det var sant att
              nyföretagandet hade fallit med 25 %. Men det är inte på det sättet.
              Jag tycker att vi ska använda oss av den statistik som är den
              officiella statistik som Sverige använder.
            </seg>
            <seg xml:id="i-31b0ebf5e05d50c1-0">
              Där har nyföretagandet legat stabilt sedan 1994. 19911994 låg
              det på 21 000, eller något liknande. Men sedan 1994 har det legat
              på ungefär 36 000, 37 000 varje år. Det har också gått upp nu
              senaste året. Året dessförinnan gick det ned. Det berodde självklart
              på lågkonjunkturen, och det var flera länder som drabbades.
            </seg>
            <seg xml:id="i-d4c4f9a1b6cedbb7-0">
              Jag skulle vilja ställa en fråga till Eva Flyborg. Har kapitalisterna
              fel? Sverige är ett av de länder som tar emot mest utländska direktinvesteringar.
              Det måste ändå tyda på att Sverige är ett intressant land att
              investera i. Har kapitalisterna helt fel? Ni brukar i andra fall
              tycka att de ska vara ganska rationella.
            </seg>
            <seg xml:id="i-4172c4479cca3348-0">
              Den undersökning Folkpartiet tar upp i sin reservation, GEM-undersökningen,
              är en undersökning om innovatörskap. I den undersökningen har
              både Sverige och USA kommit ganska långt ned. De som toppar är
              Korea, Thailand och Argentina. Där finns ett väldigt stort nyföretagande
              av det enkla skälet att det inte finns några andra alternativ
              om man inte vill svälta. Så är det i många av de rika utvecklingsländerna
              som är på väg fram. Det är ingenting unikt.
            </seg>
            <seg xml:id="i-57cbafa33eaf432c-0">
              Det finns väldigt många andra undersökningar som pekar på att
              Sverige har väldigt bra förhållanden. Men självklart ska vi hela
              tiden gå vidare och förbättra.
            </seg>
          </u>
          <note type="speaker" xml:id="i-5e36cce5568f2bb2-0">
            Anf. 151 EVA FLYBORG (fp) replik:
          </note>
          <u who="eva_flyborg_565768" xml:id="i-b81ebe9d73ab6d52-1">
            <seg xml:id="i-0d21ba420ffb485d-0">
              Herr talman! Om vi tar detta med utlandsägda och svenska företag
              är det väldigt intressant. Där har vi en pågående debatt. Vi har
              skatteregler som gör att svenska företag blir relativt billigare
              att köpa för utlandsbaserade ägare än för svenska ägare. Är det
              rätt system? Är det rätt väg att gå? Absolut inte. Vi varnar för
              en sådan utveckling.
            </seg>
            <seg xml:id="i-bd518f9c2b0aa779-0">
              Dotterbolagsekonomi är väldigt farligt. Det visar sig i undersökning
              efter undersökning att om man har huvudkontoret i ett annat land
              är det relativt sett mycket enklare att lägga ned produktionen
              i det andra landet man befinner sig i än där huvudkontoret finns
              och där man har huvuddelen av sina anställda. Det känner vi till.
              Därför vill jag varna för en sådan utveckling.
            </seg>
            <seg xml:id="i-6f38a78bc08fd008-0">
              Herr talman! Marie Granlund sade tidigare i sitt anförande att
              vi har starka basnäringar i Sverige. Ja, det har vi, och dem ska
              vi vara väldigt rädda om. Men jag tycker att det är mycket underligt
              att regeringen stänger av de företagens livsnerv. Det behövs en
              stabil och billig tillförsel av el.
            </seg>
            <seg xml:id="i-1573951238e86a35-0">
              Det är inte bara den svenska basnäringen som protesterar mot
              regeringens politik i det här fallet när det handlar om att stänga
              av rena, väl fungerande svenska kärnkraftverk. Företagen protesterar,
              facken protesterar och en tydlig majoritet upp till 75 % och kanske
              just nu till och med 80 % av svenska folket protesterar.
            </seg>
            <seg xml:id="i-ec42c2eac89c66de-0">
              När ska regeringen reagera på det? Varför kan man inte inse att
              tillförseln av el god kvalitet, säker tillförsel och relativt
              billig el är en förutsättning för att den svenska basindustrin
              inte bara ska överleva utan också kunna stå sig mot konkurrenter
              från andra länder? Det tycker jag att man måste fungera på.
            </seg>
            <seg xml:id="i-45da9cbe7948d1f7-0">
              Sedan kan vi hålla på att hänvisa till olika undersökningar som
              visar olika saker. Men en sak kan vi ändå vara överens om. Med
              statistik kan man visa det mesta. Står man med ena foten på en
              platta som är väldigt het och har den andra i en frysbox är det
              genomsnittligt ganska skönt. Det innebär i varje fall inte att
              någon har det bra i svenskt näringsliv.
            </seg>
          </u>
          <note type="speaker" xml:id="i-f68d70e20f2abc7c-0">
            Anf. 152 MARIE GRANLUND (s) replik:
          </note>
          <u who="marie_granlund_9aaadf" xml:id="i-7550ad4d503db4a7-4">
            <seg xml:id="i-da3a0d7c6882591f-0">
              Herr talman! Först till Barsebäck och energipolitiken. Vi är
              helt överens om att basindustrin är viktig och att en väldigt
              viktig sak för basindustrin är energitillförseln. Självklart är
              det på det sättet. Det har varit och är väldigt bra förutsättningar
              för vår industri om man jämför med många andra länder.
            </seg>
            <seg xml:id="i-7936127a4e2adf5f-0">
              Vi kommer nu att vidta en del åtgärder för att minska utsläpp
              och annat. Det kommer omvärlden att tvingas göra i östra Europa
              framöver. Det kommer att vara ett litet glapp här där vi går före.
              Men vi är tvungna att göra det för miljöns skull.
            </seg>
            <seg xml:id="i-e00b235a4ee1657c-0">
              Det är en skrämselpropaganda att säga att vi skulle strypa någon
              energitillförsel. Det har ingenting med sanningen att göra. Vi
              har stängt en reaktor. En annan reaktor har varit stängd ganska
              lång tid. Barsebäcksreaktorn togs i bruk förra veckan. Inte har
              energipriserna gått ned, inte med en millimeter. Det är kanske
              inte vad det handlar om.
            </seg>
            <seg xml:id="i-6c45fefa0a63a1bd-0">
              Det gäller att ha en långsiktig och hållbar energilösning. Då
              kan man inte bara säga att allting ska förbli som det är i dag.
              Kärnkraftverk har ett bäst-före-datum. De kan användas tills de
              blir för dyra och för farliga. Då är det vår uppgift att göra
              något. Det borde egentligen också vara Eva Flyborgs, Folkpartiets
              och tidigare Linje 2:s uppgift att se vad det finns för alternativ.
              Hur går vi vidare?
            </seg>
            <seg xml:id="i-ab6a2dc492f80036-0">
              Om vi inte gör det kommer svensk basindustri att bli drabbad.
              Det svensk basindustri borde vara mest rädd för vad gäller energitillförseln
              är Folkpartiet och dess kärnkraftskramare.
            </seg>
          </u>
          <note type="speaker" xml:id="i-9ea65e75990855b9-0">
            Anf. 153 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-25b0ebffd69e6e8b-0">
            <seg xml:id="i-72a6b1eb4edc9a66-0">
              Herr talman! Jag tänker inte svartmåla, och jag tror inte att
              jag har gjort det heller. Också jag tycker att det finns väldigt
              mycket att vara stolt över i Sverige. Jag hoppas att vi ska kunna
              vara det också i framtiden.
            </seg>
            <seg xml:id="i-6dbc4a1dfd7d4c57-0">
              Det står ganska klart att de svenska storföretagen har bra förutsättningar
              och ett bra näringslivsklimat jämfört med i omvärlden. Men det
              är ganska annorlunda jämfört med hur de mindre företagen och småföretagen
              har det.
            </seg>
            <seg xml:id="i-3f829ea26ad0e54f-0">
              Jag tänkte fråga Marie Granlund: Kommer det ut någonting konkret
              från alla tillväxtsamtal och den kommande tillväxtkongressen från
              Socialdemokraternas sida som innebär en ny syn på de mindre företagen?
            </seg>
            <seg xml:id="i-25a16a4c59c74212-0">
              Det är helt uppenbart att många småföretag tvekar inför nyanställningar
              och framstidssatsningar. De har problem vid generationsskiften.
              Det blir ofta enklast att sälja ut företagen till utländska intressen
              när man kommer till generationsskiften. Det är en väldigt allvarlig
              utveckling om den får fortsätta.
            </seg>
            <seg xml:id="i-14c7a77211102191-0">
              Min fråga är alltså: Kommer Socialdemokraterna att förändra sin
              syn på de små företagen? Det har hittills varit en ganska så kylig
              inställning. Däremot har man ofta gynnat storföretagen.
            </seg>
          </u>
          <note type="speaker" xml:id="i-ceb401a63ac7b482-0">
            Anf. 154 MARIE GRANLUND (s) replik:
          </note>
          <u who="marie_granlund_9aaadf" xml:id="i-7550ad4d503db4a7-5">
            <seg xml:id="i-ee9bbc8daff7325c-0">
              Herr talman! Jag hoppas mycket på de tillväxtsamtal som just
              nu pågår. Vad som kommer ut av det är det ingen som vet i dag.
              Man sitter just nu och diskuterar. Men självklart hoppas vi på
              att det blir någonting bra och att man kan få en samsyn om saker
              och ting. Det hade vi tidigare i Sverige. Sedan blev det konfrontation,
              konfrontation och konfrontation. De som förlorar på det är företagen
              och deras anställda. Vi hoppas nu alla väldigt mycket på att det
              blir något bra av det.
            </seg>
            <seg xml:id="i-264b85d3e2d14f37-0">
              Vad gäller vår tillväxtkongress kan man bara var stolt över att
              alla andra partier diskuterar våra partikongresser och bli väldigt
              glad för den reklamen. Jag hoppas verkligen att vår tillväxtkongress
              kommer att bidra till att attityderna till småföretag blir ännu
              bättre.
            </seg>
            <seg xml:id="i-9d2386d535c86024-0">
              Jag hoppas också att det kommer att bidra till en allmän medvetenhet
              om att offentlig sektor och näringsliv förutsätter varandra. Det
              ena är omöjligt utan det andra. Det är att ge och ta. Jag hoppas
              att det blir konkreta saker av vår tillväxtkongress.
            </seg>
          </u>
          <note type="speaker" xml:id="i-055c64f5e55ab159-0">
            Anf. 155 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-25b0ebffd69e6e8b-1">
            <seg xml:id="i-5b45b2ed9044f154-0">
              Herr talman! Självfallet förutsätter ett gott näringslivslimat
              ett väldigt nära samspel med den offentliga sektorn. Det var därför
              jag tidigare tog upp de oroande tendenserna till sektorstänkande
              och centralisering inom till exempel hela den statliga förvaltningen.
              Det skapar vidgade klyftor i Sverige regionalt och även för företagen.
            </seg>
            <seg xml:id="i-0d7afec54d2e5ca2-0">
              En konkret fråga som vore intressant att få utredd är detta med
              kapitaltillgången. Det är ett jättestort problem för många företag,
              och då särskilt i en del mer glesbefolkade delar av Sverige. Det
              finns nu långt gångna planer på att inrätta de kreditgarantiföreningar
              som jag talat om där företag själva tar ett stort ansvar. Men
              de behöver ett stort stöd från samhällets sida för att komma i
              gång och få fram det nödvändiga kapitalet.
            </seg>
            <seg xml:id="i-82a25e2e86d3720d-0">
              Hur ser du, Marie Granlund, på att samhället mer aktivt än hittills
              stöttar kreditgarantiföreningarna? De fick klartecken från Finansinspektionen
              nyligen.
            </seg>
          </u>
          <note type="speaker" xml:id="i-4324eed61a957fb4-0">
            Anf. 156 MARIE GRANLUND (s) replik:
          </note>
          <u who="marie_granlund_9aaadf" xml:id="i-7550ad4d503db4a7-6">
            <seg xml:id="i-da58ea890232d033-0">
              Herr talman! Vi är väldigt positiva till det. Jag kan inte säga
              var de ligger i processen just nu. Vi är positiva till kreditgarantiförsäkringarna.
            </seg>
            <seg xml:id="i-8efe3995259728f5-0">
              Vad gäller kapitalbildningen i övrigt ser man nu över Industrinfondens
              verksamhet, som jag sade i mitt anförande. Man har för avsikt
              att dela den i två. En del ska arbeta som i dag, och en ska vara
              mer inriktad på företagen i det allra tidigaste skedet, det vill
              säga såddkapital. Det tror vi väldigt mycket på.
            </seg>
            <seg xml:id="i-c0e54d91abe36bf0-0">
              Att det tar tid beror på att Industrifonden är en stiftelse.
              Det är inte så lätt att omdana sådana som bekant. Det behövs mer
              riskvilligt kapital och framför allt i de tidiga skedena och också
              på fler ställen runtom i landet utanför storstäderna. De är vi
              väl medvetna om och arbetar också för.
            </seg>
          </u>
          <note type="speaker" xml:id="i-317b0b9b6228c7a5-0">
            Anf. 157 LENNART BEIJER (v):
          </note>
          <u who="lennart_beijer_74097d" xml:id="i-8ce8a4b76a81a68c-0">
            <seg xml:id="i-7c8dcf33c749862c-0">
              Herr talman! Man måste nog säga att det är ett sant nöje att
              få lyssna på Marie Granlunds effektiva sönderslagande av de borgerliga
              partiernas svartmålningsargument. Alla utom Centern, får jag väl
              erkänna, agerar på ett sätt som att det nästan inom några veckor,
              någon månad, är totalt slut med de svenska företagen och framför
              allt de små företagen.
            </seg>
            <seg xml:id="i-a53475c07e4cd754-0">
              Jag håller med om att det inte är någon bra diskussion när man
              överdriver så pass i stället för att gå in på de punkter som behöver
              åtgärdas. Det är klart att det finns en mängd saker kan göras
              bättre. Det finns dåliga saker som vi måste ändra på.
            </seg>
            <seg xml:id="i-42a82811a18cca92-0">
              Jag skulle vilja inrikta mig på de delar där jag tror att det
              skulle behövas ytterligare satsningar för öka tillväxten i Sverige.
              Jag anser att det behövs en mycket effektivare och aktivare statlig
              näringspolitik. Av hävd är vi lite försiktiga med sådant i Sverige,
              och vi får väl ofta på oss från några borgerliga partier att staten
              inte ska pyssla med näringspolitik. Men det visar sig ändå från
              fall till fall att det faktiskt behövs.
            </seg>
            <seg xml:id="i-7f78d3e634c73519-0">
              Ett sådant tillfälle är när det behövs såddkapital. Vi är alla
              överens om att det behövs någon som går in när företag ska etableras
              och komma i gång. Vi vet att staten då är den enda kraft som kan
              vidta de åtgärderna. Vi har ändå fått en positiv utveckling såtillvida
              att vi kommer att ha en helt annan sorts volym på såddkapitalet
              framdeles. Det är en väldigt viktig strategisk del.
            </seg>
            <seg xml:id="i-5cdac98ba64b507a-0">
              En annan kan vara forskningen. Där har vi också varit lite bortskämda
              i Sverige. Vi har haft och levt mycket på våra stora företag,
              ABB, Ericsson, med flera. De har satsat miljarder i sin forskning.
              Det har naturligtvis hela landet haft nytta av.
            </seg>
            <seg xml:id="i-c2a6f15f95f3ed64-0">
              Nu inträffar detta att båda dessa företag och flera andra minskar
              sina forskningsinsatser drastiskt. Vi får nog inte vänta alltför
              länge för att fylla igen de luckorna. Det är viktigt att vi ser
              till att den tillämpade forskningen hålls på en fortsatt hög nivå.
            </seg>
            <seg xml:id="i-a0dd2b4d2265bd59-0">
              Här blir man ibland lite avundsjuk på andra länder, kanske Finland
              och kanske USA. USA är märkligt. Det framställs ofta som ett land
              där människor tar egna initiativ och där staten inte lägger sig
              i och nya företag och verksamheter kommer till därför att det
              är så bra företagsklimat på olika sätt.
            </seg>
            <seg xml:id="i-97706d8e5b0ba4c7-0">
              Det är naturligtvis också en anledning. Men USA vet vad statlig
              näringspolitik är. De pekar med hela handen. De ser till att saker
              och ting blir genomförda. De ser naturligtvis också till att det
              finns resurser. Det kan vi inte konkurrera med i Sverige. Vi måste
              se till att vi håller vår höga nivå också i framtiden. Här tror
              jag att vi bli tvungna att gå in än tuffare i framtiden.
            </seg>
            <seg xml:id="i-5bfcf8b0af507338-0">
              Ett tidigare beslut för något år sedan om att vi skulle minska
              antalet industriforskningsinstitut håller på att verkställas.
              Bara för någon dag sedan var jag och såg på Skogsindustriernas
              forskningsinstitut som har slagits ihop med Packforsks institut.
              När jag gick där slog det mig att kanske människor i allmänhet
              och till och med vi i riksdagen aldrig tänker på hur viktig verksamhet
              som här utförs.
            </seg>
            <seg xml:id="i-455c69d8d03add59-0">
              Här tar man i det tysta fram nya papperskvaliteter och designar
              produkter. Man har naturligtvis en god samverkan med industrin.
              Det är dessa produkter som efter 10, 15 års forskningsinsatser
              kommer ut som goda svenska produkter på marknaden. Det är en mycket
              viktig verksamhet som vi inte får missa därför att vi skulle vara
              rädda för att lägga oss i från statens sida.
            </seg>
            <seg xml:id="i-ba4486a16245faed-0">
              Det är viktigt att Vinnova får ökade resurser. Det får de i år,
              och det är mycket positivt. Men när man läser i betänkandet ser
              man att Folkpartiet minsann har en helt annan syn på detta. De
              har råd att stryka bort 100 miljoner från Vinnova. Det skulle
              naturligtvis vara mycket spännande att få höra på vilket sätt
              Folkpartiet tänker satsa på den tillämpade forskningen i framtiden.
            </seg>
            <seg xml:id="i-f0df23fda3f02755-0">
              Regelförenklingsarbetet diskuterar vi ganska ofta. I handlingarna
              läser man mycket tydligt att det är väldigt mycket på gång. Det
              är väldigt många åtgärder på gång. Man kommer också väldigt tydligt
              fram till att det inte är så enkelt som vi tror att bara skriva
              att vi nu ska minska regelmassan med så och så många procent.
              Jag tror att regeringen är inne på rätt väg. Vi kommer åtminstone
              att se till att den fortsätter på den vägen.
            </seg>
            <seg xml:id="i-087e60379a40b1e9-0">
              Jag kom in lite sent i kammaren när Anne-Marie Pålsson höll sitt
              inledande anförande. Jag slogs helt plötsligt av vad jag tyckte
              verkade som en rätt stor ödmjukhet inför svårigheterna med tillväxt,
              traditionell industri kontra tjänstesektorn, och så vidare. Det
              var mycket intressant. Men jag tyckte Anne-Marie Pålsson rätt
              snabbt kom in i de gamla vanliga moderata gängorna.
            </seg>
            <seg xml:id="i-78f4f1377d41dd6b-0">
              I den moderata motionen finns en del intressanta saker. Bland
              annat står det på något ställe att det är allvarligt att ägande
              och huvudkontor ofta flyttar utomlands. Den diskussionen har vi
              haft tidigare. Man kan naturligtvis oroa sig för den utvecklingen.
              Bland annat verkar det som att det är lättare att lägga ned företag
              i Sverige. Vi har också sett exempel på hur man genom bidrag kan
              få företag att flytta till andra länder.
            </seg>
            <seg xml:id="i-4d7bef9ff8604362-0">
              Men vi har också varje år tagit ställning till moderata förslag
              som vill sälja ut statliga företag. Jag vill fråga Anne-Marie
              Pålsson: Var tror ni att ägande och huvudkontor kommer att hamna
              om svenska staten säljer ut Vattenfall, Telia Sonera, Vin &amp; Sprit?
            </seg>
            <seg xml:id="i-a5b27727aff208e8-0">
              I den kristdemokratiska motionen för man fram etikens betydelse
              för en fungerande marknad. Jag tycker att det är viktiga ståndpunkter.
              Jag antar att kd har haft Skandiaskandalen för ögonen. Det är
              orimliga bonussystem, miljonbonusar som placeras i skatteparadis,
              och så vidare. Anser Kristdemokraterna att det är dags att föra
              in de regler som staten använder också i det privata näringslivet?
            </seg>
            <seg xml:id="i-fa5181ae9ee426a8-0">
              Herr talman! Över huvud taget visar också verkligheten att det
              viktiga för ett lands utveckling, också vad gäller småföretag
              och företagsklimatet, är hur den totala ekonomin fungerar. Jag
              vill påstå att de officiella undersökningar som i varje fall vi
              synar väldigt noga visar på att Sverige i det här fallet ligger
              väldigt väl till.
            </seg>
            <seg xml:id="i-70e6d25b6f4dcfd6-0">
              Det är onödigt att kritisera det svenska företagsklimatet på
              de punkterna. Låt oss däremot ta tag i de frågor där Sverige som
              stat kan göra ännu bättre och större satsningar. Jag yrkar därmed
              bifall till utskottets förslag i betänkandet.
            </seg>
          </u>
          <note type="speaker" xml:id="i-614ab7d1069a8bbc-0">
            Anf. 158 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-9">
            <seg xml:id="i-71d6ee1d246bf102-0">
              Herr talman! Att diskutera företagspolitik med Vänstern är som
              att sjunga med tondöva. När det gäller herr Beijer undrar jag
              om det till och med inte är så att herr Beijer är döv helt och
              hållet. Han hör ju inte vad vi säger.
            </seg>
            <seg xml:id="i-43b9de522ed7a8eb-0">
              Jag har inte kritiserat Sverige och svartmålat Sverige. Vi har
              sagt att företagsamheten är bra. Men det räcker inte. Vi måste
              ha mer, mer, mer och mer för att Sverige ska växa bättre. På den
              punkten håller Marie Granlund med oss. Det är vad vi säger.
            </seg>
            <seg xml:id="i-3ad9bf36d8308763-0">
              Därtill är vi kreativa nog att ge förslag på hur man ska göra
              för att det ska bli bättre. Men de förslagen innehåller inte sådant
              som att staten ska styra och ställa, att det är staten som ska
              förse företagen med kapital och att det är staten som ska vara
              någon form av garant för det hela. För det vet vi hur det går.
              Det finns inte ett land i världen som har styrts med den politik
              som Lennart Beijer företräder som har varit framgångsrikt ekonomiskt.
              Det har tvärtom varit en ekonomisk katastrof i samtliga de fallen.
              Det förordar vi inte alls. Vi föredrar andra typer av åtgärder.
            </seg>
            <seg xml:id="i-7cf8452fec1a6c09-0">
              Min egen syn grundar sig egentligen på ett intressant tänkande
              som lanserades för 20 år sedan av ett amerikanskt forskarpar,
              paret Toffler, som pratade om de här systemskiftena som äger rum.
              De ser framför sig en övergång från industrisamhälle till tjänstesamhälle
              och informationssamhälle. Slutsatsen av detta är att förändringen
              är oundviklig, och det ser vi i dag. Det är oundvikligt. Industrisamhället
              räcker inte. Vi måste göra den här övergången. De konstaterar
              också att de som snabbast inser att vi måste göra den här övergången
              klarar sig bäst och de som sist inser det klarar sig sämst.
            </seg>
            <seg xml:id="i-9af1c7537b7722f6-0">
              Det är detta synsätt vi måste bära med oss när vi pratar om hur
              vi ska få Sverige att växa. Det handlar inte om att förbättra
              villkoren för de stora företagen, för bassektorn och så vidare.
              Det handlar om att förbättra villkoren för de små och medelstora
              företagen, för tjänsteföretagen, för de företag som är baserade
              på kunskap och för de företag som ännu inte har sett dagens ljus.
            </seg>
          </u>
          <note type="speaker" xml:id="i-1e5181e9ff5d88d7-0">
            Anf. 159 LENNART BEIJER (v) replik:
          </note>
          <u who="lennart_beijer_74097d" xml:id="i-8ce8a4b76a81a68c-1">
            <seg xml:id="i-75fae9e97cb37d74-0">
              Herr talman! Anne-Marie Pålsson, jag vill nog påstå att du med
              flera svartmålade svenskt företagsklimat och Sverige ganska tydligt.
              Jag har också förstått att det du menar är framför allt att vi
              inte hänger med i utvecklingen och att vi inte inser att det gamla
              industrisamhället har gjort sitt.
            </seg>
            <seg xml:id="i-976d630ee77995cd-0">
              Men även där vill jag sätta upp ett varningens finger. Alla de
              här nya tjänsterna och teknikutvecklingen bygger väldigt mycket
              på att vi har vår starka svenska, låt oss kalla det, basindustri
              som avnämare, som köpare, som utvecklar system och så vidare.
              Men den nya tjänstesektorn är naturligtvis viktig. Sådana branscher
              som musik, som man kan tycka inte har så stor betydelse för ett
              industriland som Sverige, blir ju allt viktigare, och alltfler
              börjar förstå det. Vi måste naturligtvis se till att de får möjligheter.
            </seg>
            <seg xml:id="i-020ea58e4514a9de-0">
              Det är just därför som vi tycker att en diskussion om hur vi
              ska få bättre möjligheter i Sverige är viktig. Men låt oss inte
              säga att andra länder är så mycket bättre. Detta är antagligen
              ett gemensamt problem både i Europa och i USA.
            </seg>
            <seg xml:id="i-3f9c216b12aa02de-0">
              Innan min repliktid är slut skulle jag återigen vilja fråga Anne-Marie
              Pålsson var hon tror att sådana statliga företag som Vattenfall
              och Vin &amp; Sprit hamnar med sina kontor och sitt ägande om de skulle
              säljas ut.
            </seg>
          </u>
          <note type="speaker" xml:id="i-15c01edbdfc9e7a8-0">
            Anf. 160 ANNE-MARIE PÅLSSON (m) replik:
          </note>
          <u who="anne-marie_palsson_92a25a" xml:id="i-725ca6c53646d2d2-10">
            <seg xml:id="i-c31403bd34e6fe3c-0">
              Herr talman! Jag har svaret här. Jag tänkte att jag skulle komma
              med det sist av allt, men jag kan ta det först i stället. Ja,
              var hamnar de någonstans? Det beror på skatterna. Vid de utförsäljningar
              som har gjorts tidigare har faktiskt beskattningen både för företagen,
              för ägarna och för ledningen varit ganska viktig. I de fall där
              huvudkontoret har hamnat utomlands har det berott på att skattetrycket
              där har varit fördelaktigare för de här kategorierna. Så enkelt
              är det med den saken.
            </seg>
            <seg xml:id="i-a117854940c783eb-0">
              Jag vill alls icke förändra villkoren för någon basindustri.
              Jag vill inte försämra villkoren för den stora industrin heller.
              Vad jag däremot är ute efter är att skapa lika goda villkor för
              de små och medelstora företagen som för de stora företagen. Gjorde
              vi det, tror jag att de här företagen skulle börja växa, och det
              skulle bli fler av dem. Men så länge som vi håller fast vid idén
              om att de små och medelstora företagen ska bli behandlade på det
              här viset attitydmässig, skattemässigt, regelmässigt och beroende
              på en rad andra omständigheter blir de inte tillräckligt många
              för att Sverige ska bli en välfärdsnation av det slag som vi vill
              att det ska bli.
            </seg>
          </u>
          <note type="speaker" xml:id="i-4e3f211e99ac38e6-0">
            Anf. 161 LENNART BEIJER (v) replik:
          </note>
          <u who="lennart_beijer_74097d" xml:id="i-8ce8a4b76a81a68c-2">
            <seg xml:id="i-38be50c617ce790b-0">
              Herr talman! Jag håller med Anne-Marie Pålsson om att vi ska
              ha lika goda villkor för små företag som för de stora företagen.
              Det håller vi på att arbeta med. Jag tror inte att Anne-Marie
              har missat de olika förslag som Vänsterpartiet driver på skatteområdet,
              och även på andra områden. Jag tror att vi är ganska drivande
              där.
            </seg>
            <seg xml:id="i-249dcc2cfe56fa92-0">
              Sedan säger Anne-Marie Pålsson, vilket man nästan undrar om det
              är redigt sant, att det beror på skatterna. Jaha! Flera av de
              bolag som är tänkta köpare av Vin &amp; Sprit är inte nöjda med låg
              skatt, utan de vill ha noll skatt. Men andra ord skulle svenska
              Vin &amp; Sprit kunna hamna på Bermuda eller andra skatteparadis.
              Då undrar man, vilket Anne-Marie inte kan svara på nu, om det
              verkligen är en bra politik. Är det en politik som Moderaterna
              skulle kunna förorda?
            </seg>
          </u>
          <note type="speaker" xml:id="i-be4d04ee75bb7d90-0">
            Anf. 162 EVA FLYBORG (fp) replik:
          </note>
          <u who="eva_flyborg_565768" xml:id="i-b81ebe9d73ab6d52-2">
            <seg xml:id="i-a96652890b5a0247-0">
              Herr talman! Ibland är det uppochnedvända världen. Det är trots
              allt inte vi i oppositionen som styr landet. Det är inte vi som
              driver igenom vår politik i ett Sverige där arbetslösheten ökar,
              ungdomsarbetslösheten snart är rekordhög och den offentliga omsorgen
              blir sämre. Det är inte oppositionens politik som genomförs. Det
              är er politik, Lennart Beijer.
            </seg>
            <seg xml:id="i-ef1634b10c5dbdb3-0">
              Jag ska svara på frågan. Det är inte alla som gör det. Jag tror
              inte att jag fick svar av Marie Granlund på en enda fråga i föregående
              replikskifte. Men jag ska svara på Lennart Beijers fråga.
            </seg>
            <seg xml:id="i-30ec37d07a09a544-0">
              När det gäller Vinnova har vi sagt nej till ökningen på 100 miljoner
              kronor. Forskningen sker ju på många andra håll och inte bara
              där. Lennart Beijer brukar ta upp den intressanta träforskning
              som sker, och så även i dag. Båda våra partier är positiva till
              den. Det är bara ett exempel där forskning sker på annat håll.
            </seg>
            <seg xml:id="i-3592787fa08a3cd8-0">
              Jag har verkligen inte känt mig speciellt aggressiv i den här
              debatten i dag, utan jag har känt mig mycket mer filosofisk och
              öppen för en rejäl debatt även om majoriteten valde att gå på
              konfrontation i stället, vilket är lite synd. Jag skulle vilja
              fråga en sak. Oavsett vilken undersökning vi lutar oss mot så
              har inte nyföretagandet ökat i Sverige. Det måste alla kunna ställa
              upp på och vara överens om. Sedan tycker vi att det har minskat
              drastiskt. Regeringspartiet, och kanske även Vänstern, tycker
              att det ligger kvar, men det har inte ökat. Vad innebär det för
              Sverige?
            </seg>
            <seg xml:id="i-a3d76c2ad9973b38-0">
              Att vi hamnar långt ned om det är 31:a plats eller vilken det
              nu är av 37 möjliga spelar ingen roll på den här entreprenörsskalan
              när det gäller villigheten att starta och driva företag, vad betyder
              det för Sverige? Är det rimligt att svenska företag ska betala
              50 miljarder kronor per år för att hantera lagar, regler och förordningar?
              Borde inte de pengarna kunna användas på ett annat och bättre
              sätt?
            </seg>
            <seg xml:id="i-8a7a1516ee9856b9-0">
              Jag vill inte svartmåla, men de här sakerna är väl ändå något
              som man kan resonera omkring?
            </seg>
          </u>
          <note type="speaker" xml:id="i-ba98c3c18c0f7a9e-0">
            Anf. 163 LENNART BEIJER (v) replik:
          </note>
          <u who="lennart_beijer_74097d" xml:id="i-8ce8a4b76a81a68c-3">
            <seg xml:id="i-de6bd980a3794cf6-0">
              Herr talman! Ja, man kan resonera om bland annat de här sakerna.
              Det är helt riktigt. Jag tycker nog att Eva Flyborg borde utveckla
              ännu mer varför hon anser att det statliga organ vi har för forskningen
              i landet behöver hundra miljoner kronor mindre. Jag för min del
              anser nog att det behöver ganska många hundra miljoner kronor
              mer om vi ska kunna ta vara på de möjligheter vi har som forskarland
              och hålla oss kvar på den nivå där vi har legat tidigare.
            </seg>
            <seg xml:id="i-ffc4503090b0116b-0">
              Vem anser Eva Flyborg ska täppa igen svackan efter ABB och Ericsson?
              Det är sådana saker vi måste tänka på innan vi står där och våra
              forskarresurser har skingrats och vi märker att avknoppningen
              och antalet nya företag minskar.
            </seg>
            <seg xml:id="i-38463f89471f2098-0">
              Jag kan tänka mig att just när det gäller entreprenörskap ligger
              inte Sverige så jättehögt. Det finns andra länder som man också
              blir förvånad över att de inte ligger så högt. Här måste man då
              underlätta för nysatsande människor att få fram sina idéer och
              utveckla dem. Det är viktigt.
            </seg>
            <seg xml:id="i-1eba23d23e3ecaa4-0">
              När det gäller att regelmassan skulle kosta 50 miljarder om året
              tror jag nog att jag vill ha ett bättre underlag för det. Det
              ju inte regelmassan som småföretagare tänker på varje morgon när
              de vaknar, utan det är detta med arbetsgivarinträdet vid sjukdom,
              om konkurrensen är någotsånär vettig och helt andra frågor än
              de som vi här i riksdagen normalt brukar prata om i samband med
              regelförenklingar.
            </seg>
          </u>
          <note type="speaker" xml:id="i-3f15662a8afda37b-0">
            Anf. 164 EVA FLYBORG (fp) replik:
          </note>
          <u who="eva_flyborg_565768" xml:id="i-b81ebe9d73ab6d52-3">
            <seg xml:id="i-4c53a4e61e78f7a8-0">
              Herr talman! Lennart Beijer återvänder till forskningspengarna.
              Jag visade förut en väldigt intressant artikel, och samtliga partier
              har egentligen i olika former berört detta: Problemet är att forskningsresultaten
              i Sverige i mycket mindre utsträckning omvandlas till konkreta
              jobb. Även om man har en konkret idé som till och med blir ett
              patent så småningom omvandlas det tyvärr inte till jobb, tillväxt
              och välstånd i Sverige, utan det köps upp av andra länder och
              andra företag. Det är det stora problemet. Hur kommer det sig?
              Det måste vi titta noggrannare på, tror jag.
            </seg>
            <seg xml:id="i-c15dfaf1d6431363-0">
              Att vi har lågt företagande tror jag också beror på brist på
              incitament, att kunna tjäna pengar på sitt företagande. Regeringen
              har under ganska många år varit ganska välvilligt inställd till
              stora företag som kan generera pengar, men den enskilde företagaren
              har ofta kommit i andra hand och har inte kunnat tjäna pengar
              på det.
            </seg>
            <seg xml:id="i-1f886ebbd4b9ad80-0">
              Det ska också vara fint att vara företagare. Den allmänna inställningen
              i samhället ska vara att det inte är bättre att vinna en miljon
              kronor på Bingolotto än att tjäna dem själv med egen insats och
              eget slit.
            </seg>
            <seg xml:id="i-79398c9db3a12b65-0">
              Jag tror också att det finns ett inslag i regelmassan som gör
              att man inte vill bli företagare, att man inte vill driva företag
              i Sverige. Man ligger säkert inte vaken och tänker på regelmassan,
              men de undersökningar som har gjorts visar att den är en hämsko
              för företagarna. Man är inte företagare för att vara byråkrat.
              Man är företagare för att man vill förverkliga en idé, en livsstil
              eller på något annat sätt förverkliga sig själv eller för att
              tjäna pengar, och det måste vara okej.
            </seg>
            <seg xml:id="i-e8da2e8883329615-0">
              Vi har många andra saker att prata om. Den sista jag vill nämna
              är energin till basnäringarna. Vi har talat om detta i olika debatter,
              men hur tror Lennart Beijer att det påverkar när man stryper tillförseln
              av säker och god el till de svenska basnäringarna?
            </seg>
          </u>
          <note type="speaker" xml:id="i-43dc3b4f1067a9f2-0">
            Anf. 165 LENNART BEIJER (v) replik:
          </note>
          <u who="lennart_beijer_74097d" xml:id="i-8ce8a4b76a81a68c-4">
            <seg xml:id="i-4d9a21be803a6f82-0">
              Herr talman! Jag tycker nog att det ska vara fint att vara företagare,
              men jag anser att det också ska vara fint att vara arbetare och
              tjänsteman i det här landet. Alla dessa tre grupper gör ett viktigt
              arbete som vi måste stötta på olika sätt. Därför blir jag naturligtvis
              orolig när man ibland verkar mena att detta att det ska vara fint
              att vara företagare och att det ska vara lätt att starta företag
              ska uppnås genom att vi ska försämra rättigheter och möjligheter
              för alla övriga människor att känna identitet med sitt företag,
              att utvecklas i arbetet och att ha rättigheter i samhället. Att
              ha rättigheter i samhället bygger mycket på att man har rättigheter
              på sitt företag.
            </seg>
            <seg xml:id="i-48f1c02a140ea662-0">
              Nu ska jag inte beskylla Eva Flyborg alltför hårt, men nog finns
              det personer här i kammaren som ofta förespråkar både lägre skatter
              och försämrad arbetsrätt och som tycker att detta är viktigt för
              att få fram ett företagande.
            </seg>
            <seg xml:id="i-372ea846005c7221-0">
              Det är i och för sig trevligt att Eva tar upp detta med energin.
              Men det som påstås är en stor överdrift, och industrin vet också
              om det. Man är nog ganska säker på att man med nuvarande majoriteter
              får den el man behöver och att man dessutom får den till konkurrenskraftiga
              priser.
            </seg>
            <seg xml:id="i-6e45b12a3b029a19-0">
              Jag fick en officiell utredning om elpriserna i Europa så sent
              som i går eller i förrgår. Den överraskade mig så till vida att
              både hushåll och industri i Sverige har mycket lägre elpriser
              än övriga Europa. Industrins elpriser ligger i botten fortfarande.
              Jag trodde att det hade jämnat ut sig mycket mer. Hushållen ligger
              däremot inte högst, men de har kommit upp i mitten någonstans
              i jämförelse med övriga Europa. Energipolitiken fungerar, Eva
              Flyborg!
            </seg>
          </u>
          <note type="speaker" xml:id="i-b1228f1041c1f5be-0">
            Anf. 166 INGEGERD SAARINEN (mp):
          </note>
          <u who="ingegerd_saarinen_63015e" xml:id="i-90f5ca65e420a965-0">
            <seg xml:id="i-5194be53e37b8ef5-0">
              Herr talman! Det är viktigt för jobben och viktigt för utvecklingen
              i Sverige att företagen har goda villkor och att företagen utvecklas
              så att de kan ge jobb helst roliga, intressanta och utvecklande
              jobb. Goda företag är en viktig grund för samhällets utveckling.
              Då måste de förstås ha goda och rimliga villkor.
            </seg>
            <seg xml:id="i-8755ad3ac30f215b-0">
              En del av de villkor som de bör ha handlar om god infrastruktur.
              När vi i utskottet har besökt företag har vi ofta fått höra att
              man har ett stort behov av goda tågförbindelser för sina frakter.
            </seg>
            <seg xml:id="i-3e13048b978d51dd-0">
              Man behöver ha rätt kunskaper och utbildning runtom i samhället,
              så att man får tag i rätt folk som kan göra ett kvalificerat arbete
              i företagen. Man behöver ha möjlighet att få tag i kapital när
              man ska utvidga sin verksamhet. Det är, som vi alla vet, ett problem
              efter förändringen av förmånsrättsreglerna. Det har blivit ett
              mycket större problem än det var tidigare. Det var även tidigare
              ett problem, men det har förvärrats. Det behövs något slags kompensatoriska
              åtgärder för att företagen inte ska råka särskilt illa ut på grund
              av detta. Vi måste göra något med ganska mycket pengar för att
              kompensera företagarna för dessa försämrade regler som har införts
              av riksdagen. Jag hoppas att man är i full gång med att vidta
              sådana kompensatoriska åtgärder nu.
            </seg>
            <seg xml:id="i-cc2c32efcc6300d5-0">
              Något som ligger utanför detta men som är positivt är naturligtvis
              framväxten av kreditgarantiföreningarna. Det är positivt inte
              bara för att det underlättar företagens kapitalanskaffning utan
              även för att det underlättar deras kontakter med varandra så att
              de får ett gott samarbete. Det kan rent av skapa klusterbildningar,
              som vi ju nu vet att det är väldigt bra att företag har.
            </seg>
            <seg xml:id="i-23aff83587a105f4-0">
              Ett litet bekymmer när det gäller kapital och även företagsrådgivning
              är, förutom det som jag har nämnt, att många som sörjer för den
              sortens verksamhet tycks falla mer eller mindre mellan stolarna
              nu när budgeten läggs fram. Jag är bekymrad för flera som gör
              ett bra jobb mot företagen i Sverige. Deras verksamhet äventyras.
              Det är viktigt att göra något åt detta.
            </seg>
            <seg xml:id="i-5e8e348d90762607-0">
              I december 2002 tillkännagav riksdagen för regeringen att någonting
              måste göras åt företagarnas regelbörda. Regeringen arbetar nu
              med det. Jag tycker att det såvitt jag kan se är ett ganska ambitiöst
              arbete. Jag tycker inte att det finns anledning att nu göra ett
              tillkännagivande till. De ambitioner man har ser rätt bra ut.
              Till exempel har departement och berörda myndigheter alla avkrävts
              åtgärdsplaner för att förenkla och förbättra regelsystemet. De
              ska alla rapportera hösten 2004 hur detta går.
            </seg>
            <seg xml:id="i-af9e6591e6bc2d34-0">
              Många av de saker som vi har krävt håller på att åtgärdas. Vi
              har ju i tillkännagivandet krävt att hela regelverket ska gås
              igenom, och det verkar som om man har ambitionen att klara det.
              Det är väldigt bra om det är möjligt.
            </seg>
            <seg xml:id="i-f6525fcadb66daec-0">
              Bra regelverk har med väldigt mycket att göra. Det handlar till
              exempel om ett bra regelverk så att man styr företagen mot en
              hållbar utveckling, en bra miljö och bra sociala villkor. Vi ska
              vara noggranna med att se till att sådana regler blir bra och
              att de fungerar. Från statens sida måste vi se till att ett ansvarsfullt
              företagande lönar sig, att det belönas av reglerna och att reglerna
              gör det nödvändigt med ett ansvarsfullt och miljömässigt företagande.
            </seg>
            <seg xml:id="i-22bc143a63666980-0">
              Det som Världsbanken sade om att Sverige faktiskt ligger på delad
              tredjeplats när det gäller att ha enkla regler för att starta
              företag tyckte jag var uppmuntrande och kul. Sådant får man inte
              blunda för mitt i alla problem med regler som vi vet att vi har.
              Några ljuspunkter finns det även på detta område.
            </seg>
            <seg xml:id="i-3ecf37de394a0759-0">
              Vi vet också att det är lönsamt för företag att vara miljömässigt
              bra och att vara bra i fråga om mångfald. Vi vet att det är bra
              för företag att ha en bra könsfördelning och att ha mångfald och
              se till att olika grupper av människor och olika nationaliteter
              finns bland de anställda. Det ger goda företag.
            </seg>
            <seg xml:id="i-b106fb7c8e135ada-0">
              Jag kan hålla med om det som sades om industriforskningsinstituten.
              Det är viktigt. Det handlar om förändringstrycket på företagen.
              Och det är allvarligt om de får dåliga villkor och inte kan verka.
              Att det är lönsamt med miljömässigt bra företag, det vet vi. Det
              har Nutek visat i utredningar för inte alls länge sedan.
            </seg>
            <seg xml:id="i-caed46a3c51ab337-0">
              Nyligen kunde vi läsa i en rapport från Exportrådet att Sveriges
              miljöteknikexport uppgick till 15 miljarder 2002. Det året ökade
              Sverige miljöteknikexporten med 8 %, samtidigt som vår totala
              export i alla sektorer inte ökade alls. Framtidsutsikterna för
              miljöteknik är alltså goda.
            </seg>
            <seg xml:id="i-a988f89220294d92-0">
              Bara i Polen behöver man göra investeringar på runt 80 miljarder
              kronor bara för att klara EU:s nuvarande krav. Men behovet och
              potentialen för detta är mycket större än så.
            </seg>
            <seg xml:id="i-b3d0ebd80d094000-0">
              Exportrådets uppgifter omfattar bara en del av den miljödrivna
              marknaden. Det handlar om lösningar på de problem som lyftes fram
              i 1970-talets miljödebatt miljöteknik inom luftrening, vatten-
              och avloppsrening, avfallshantering och återvinning. Det är gamla
              problem med i vissa fall storskaliga lösningar.
            </seg>
            <seg xml:id="i-45ea84c7673079fc-0">
              Den tidigare miljöministern Anna Lindh bidrog till att föra in
              nya tankar i 1990-talets miljödebatt, bland annat behovet av att
              få ut mer nytta ur naturresurser och de energi- och miljötjänster
              som vi använder, också kallat ekoeffektivisering. Det behövs om
              vi ska klara omställningen till ett uthålligt samhälle.
            </seg>
            <seg xml:id="i-626d497725b28ad8-0">
              Ett exempel är det företag som nyligen vann årets nationella
              miljöinnovationstävling, Kalix- och Kistaföretaget Cuptronic som
              använder ett sinnrikt sätt för att spara upp till 80 % av kopparn
              vid tillverkning av mönsterkort.
            </seg>
            <seg xml:id="i-b7aa5a6d73d1d2ad-0">
              Det finns många i Sverige som arbetar med bättre miljölösningar
              företag, forskare, myndigheter, kunder och andra. Genom att samverka
              bättre skulle vi kunna få ut mycket mer av detta arbete. Därför
              satsar vi i årets budget på en nationell kraftsamling och på ett
              centrum för miljödriven näringslivsutveckling och miljöteknikexport.
              På så sätt kan vi få en mer genuint hållbar tillväxt med fler
              nya företag, fler växande företag och fler starka regioner och
              samtidigt mindre miljöbelastning. Jag tycker att detta är väldigt
              positivt, och jag tror att det kommer att ha en mycket bra inverkan.
            </seg>
            <seg xml:id="i-0d45d321822ced68-0">
              Sedan blev jag lite bekymrad när jag lyssnade på debatten. Lennart
              Beijer sade till exempel att staten är den enda som kan se till
              att få fram såddkapital. Jag menar att det är viktigt att staten
              ser till att det finns såddkapital. Men det är ett bekymmer att
              det behövs. Det visar på ett strukturproblem, eller hur?
            </seg>
          </u>
          <note type="speaker" xml:id="i-08d2b436f00a9536-0">
            Anf. 167 LENNART BEIJER (v) replik:
          </note>
          <u who="lennart_beijer_74097d" xml:id="i-8ce8a4b76a81a68c-5">
            <seg xml:id="i-25b94abe573b03a4-0">
              Herr talman! Det var en snabb vändning som Ingegerd Saarinen
              gjorde. Vad jag menade var att det har visat sig att när det gäller
              att satsa på nya idéer och nya produkter, innan de blir kommersiellt
              intressanta, måste vi ha någon aktör som törs gå in och ta denna
              chans. Det har genom åren gjorts av Nutek och andra. Men på senare
              år har det varit alldeles för lite resurser för att klara av dessa
              satsningar. Jag tycker att det visar att det inte är så många
              andra som är intresserade. Det är klart att vi kan sänka skatterna
              för människor i allmänhet och för kapitalisterna i synnerhet.
              Då får de pengar över för att göra satsningar. Men jag tror inte
              att de skulle satsa på dessa osäkra produkter i alla fall. Vi
              behöver alltså staten som på något sätt ser till att nya idéer
              och produkter har en chans att utvecklas.
            </seg>
          </u>
          <note type="speaker" xml:id="i-f5635a477a1e6de4-0">
            Anf. 168 INGEGERD SAARINEN (mp) replik:
          </note>
          <u who="ingegerd_saarinen_63015e" xml:id="i-90f5ca65e420a965-1">
            <seg xml:id="i-8cd9b11e0ef47184-0">
              Herr talman! Jag tror faktiskt att om det fanns bra spelregler
              skulle människor vara beredda att satsa på nya produkter och nya
              idéer. Det handlar helt och hållet om vilka spelregler som man
              har. Det är därför som jag menar att det är ett bekymmer att vi
              inte har sådana spelregler eftersom vi då skulle kunna ha en mycket
              bättre marknad för utveckling av företag på alla områden, inte
              minst på miljöområdet.
            </seg>
          </u>
          <note type="speaker" xml:id="i-19191a552f51ca5c-0">
            Anf. 169 LENNART BEIJER (v) replik:
          </note>
          <u who="lennart_beijer_74097d" xml:id="i-8ce8a4b76a81a68c-6">
            <seg xml:id="i-8d7f14c3195959e9-0">
              Herr talman! Ingegerd Saarinen talar om bättre spelregler. Jag
              tror ändå att de människor som har pengar över för att kunna satsa
              på osäkra nya idéer och produkter tänker efter väldigt noga innan
              de gör dessa satsningar.
            </seg>
            <seg xml:id="i-67a36c108225e68e-0">
              Sedan finns det en del människor som Ingegerd och jag som är
              beredda att satsa ändå. Men vi har inte så mycket pengar att det
              räcker för att klara dessa produkters framtid. Därför tror jag
              att, oavsett hur spelreglerna ser ut, när det gäller osäkra bitar
              i fråga om tjänster och produkter måste staten ändå ha möjlighet
              att gå in på ett ordentligt sätt.
            </seg>
          </u>
          <note type="speaker" xml:id="i-412422449ded706c-0">
            Anf. 170 INGEGERD SAARINEN (mp) replik:
          </note>
          <u who="ingegerd_saarinen_63015e" xml:id="i-90f5ca65e420a965-2">
            <seg xml:id="i-2a268bd1437836c6-0">
              Herr talman! Jag tror att det är viktigt att staten kan komplettera
              detta och se till att det fungerar. Men som jag talade om i mitt
              anförande är till exempel miljöteknikmarknaden en snabbt växande
              marknad. Det kanske är den marknad som växer mest av alla. Och
              vilka vill inte gärna ta del av den? Det handlar om att vi ska
              ge rimliga villkor och bra spelregler. Då vill man nog väldigt
              gärna vara med och både göra något bra och kanske tjäna pengar
              på det.
            </seg>
          </u>
          <note type="speaker" xml:id="i-d5b99d8ca35fabce-0">
            Anf. 171 JAN ERTSBORN (fp):
          </note>
          <u who="jan_ertsborn_fe5963" xml:id="i-c4dfbb77dfd5358d-0">
            <seg xml:id="i-47b5adf770ea94a9-0">
              Herr talman! Jag vill använda några minuter för att tala om regelförenklingsarbetet.
              Jag vill först till Socialdemokraterna säga: Visst sker det saker
              och ting. Det finns en Simplexgrupp, och det skedde förändringar
              beträffande miljöbalkens sanktionssystem. Men tyvärr vidtas det
              fortfarande nya lagstiftningsåtgärder som komplicerar bilden.
              Jag ska ge ett exempel lite senare.
            </seg>
            <seg xml:id="i-2d26c4cc6e380b10-0">
              Jag förstår att vi behöver handlingsplaner och kvantitativa mål
              för regelförändringsarbetet. Men vi behöver kanske också se det
              lite konkret. Och jag har funderat över en sak som vi i riksdagen
              och departementen kanske tillsammans kan göra något åt. Det gäller
              de olika indelningarna av företag som vi har i vår lagstiftning.
              Vi har företagsformer enskild firma, handelsbolag, kommanditbolag,
              ekonomiska föreningar och aktiebolag som i sin tur är indelade
              i privata och publika. Men vi har sedan i annan lagstiftning en
              otrolig mängd grupperingar av dessa företag. Vi har många lagregler
              som bygger på hur många anställda som man har i företaget. Ibland
              är det över 10 anställda eller under 10, ibland är det 25, ibland
              är det 100 och ibland 200 anställda. Vi har regler som bygger
              på omsättningen i företagen när det gäller till exempel betalning
              av mervärdesskatt och deklarerande av detta i antingen deklarationerna
              eller i särskilda skattedeklarationer varje månad. Vi har regler
              i aktiebolagslagen som bygger på tillgångarnas värde enligt balansräkningen,
              till exempel när det gäller frågan om auktoriserad revisor.
            </seg>
            <seg xml:id="i-346a92e5e79a2637-0">
              Jag tycker att vi har alldeles för många sådana här grupperingar
              och indelningar. Där borde vi kunna göra någonting ganska enkelt
              tillsammans. Men just nu ser vi i stället att man planerar för
              ytterligare en företagsform. Om det sedan blir aktiebolag med
              begränsad vinstutdelning eller icke vinstutdelande aktiebolag
              vet vi kanske inte riktigt. Jag menar att detta är alldeles fel
              väg. Låt oss begränsa antalet företagsformer och indelningar i
              olika grupper, för då kommer vi att göra mycket bra förändringar.
            </seg>
            <seg xml:id="i-74364b74029ff67d-0">
              Med risk för att bli beskylld för att vara en gnällig oppositionspolitiker
              måste jag få framföra följande det är, tycker jag, en skyldighet
              för oss i oppositionen. Det gäller den lagstiftning som Socialdemokraterna,
              Vänsterpartiet och Miljöpartiet röstade igenom förra hösten och
              som handlar om att redovisa sjukfrånvaron i årsredovisningarna.
            </seg>
            <seg xml:id="i-1f97c0dbac9e0a27-0">
              Möjligen kommer ni ihåg att det handlade om att skriva in den
              totala sjukfrånvaron sjukfrånvaron hos kvinnor respektive män.
              Vidare gällde det olika åldersintervaller och om det var korttidssjukdom
              eller långtidssjukdom. Det här ska finnas med i företagens årsredovisningar
              som kommer i början av nästa år.
            </seg>
            <seg xml:id="i-47b669c13d064140-0">
              Vi har något i vårt land som heter Bokföringsnämnden och som
              består av experter på bokföring och redovisning. De har tittat
              på frågan och egentligen haft i uppgift att utfärda en rekommendation
              till företagen om hur man ska skriva in sådant här i årsredovisningen.
            </seg>
            <seg xml:id="i-8196f4e56a3ac654-0">
              I september har Bokföringsnämnden meddelat Finansdepartementet
              och Justitiedepartementet att man inte ser att man kan ge ut någon
              rekommendation. Man kommer inte att följa vad som har angivits
              i samband med lagstiftningsarbetet. Antingen blir det för dyrt
              för bolagen eller också överensstämmer det inte med de uttalanden
              som gjorts i förarbetena om hur tidsredovisningen ska anges.
            </seg>
            <seg xml:id="i-84fbcf6bc67d195c-0">
              Nu är det alltså upp till varje företagare och dennes revisor
              att försöka skriva in detta i årsredovisningarna. Ni förstår säkert
              att det här blir ett mycket stort arbete för många mindre företagare.
              Vi kommer inte att ha någon som helst nytta av de här siffrorna,
              för vi kommer inte att kunna jämföra det ena bolagets redovisning
              med det andra bolagets redovisning.
            </seg>
            <seg xml:id="i-16d2c7e048084059-0">
              Detta är exempel på en lagstiftning som vi skulle ha underlåtit
              att fatta beslut om här i riksdagen.
            </seg>
          </u>
          <note type="speaker" xml:id="i-3a8dd62b52861fc4-0">
            Anf. 172 HANS BACKMAN (fp):
          </note>
          <u who="hans_backman_6decfb" xml:id="i-428082dde3c4441c-0">
            <seg xml:id="i-9ac3f9529ff1cf5c-0">
              Herr talman! Näringsdepartementet visar i en ny stor studie att
              det är för få nya företag som startar i Sverige. Detta är en av
              orsakerna till att ungdomsarbetslösheten i landet når rekordnivåer.
            </seg>
            <seg xml:id="i-12c5ae62a5b80ac1-0">
              Jag säger inte detta för att svartmåla, utan jag säger det därför
              att jag vet att vi har väldigt många ungdomar i Sverige som med
              rätta förutsättningarna och rätta villkoren kan åstadkomma mycket,
              som kan göra många bra saker.
            </seg>
            <seg xml:id="i-28f3c54c2a94f1b1-0">
              Om många av dagens unga får arbete inom den privata sektorn kan
              ju också landets kommuner genom större skatteintäkter få mer resurser
              till att anställa fler inom utbildning, vård och omsorg.
            </seg>
            <seg xml:id="i-8f25572f6de614aa-0">
              I mitt hemlän, i Gävleborgs län, är situationen oroande. Befolkningen
              minskar. Många av dem som flyttar är ungdomar. En av huvudorsakerna
              till att de lämnar länet är just den höga arbetslösheten där.
              Situationen i Gävleborgs län är samtidigt exempel på hur det ser
              ut i stora delar av Sverige. I genomsnitt är det 15,1 % av befolkningen
              i länet som är öppet arbetslös eller som deltar i något program.
              Det finns kommuner där hela 20 % av de unga i åldern 1824 år är
              arbetslösa. I år minskar dessutom antalet nyanmälda lediga platser
              stadigt till arbetsförmedlingen i länets största kommun, Gävle
              kommun. Detta beror bland annat på att det har varit stora nedskärningar
              vid många stora företag.
            </seg>
            <seg xml:id="i-22e017b5f1113a02-0">
              Arbetsmarknaden spås bli svagare under de närmaste åren trots
              att konjunkturen vänder uppåt. Det beror bland annat på att stora
              företag inom industrin kan öka sin produktion, samtidigt som antalet
              arbetstimmar och därmed antalet anställda är oförändrat. ABB säger
              sig kunna fördubbla sin tillverkning av industrirobotar utan att
              öka sin personal.
            </seg>
            <seg xml:id="i-b24d9c0786ca59d5-0">
              De problem med ungdomsarbetslösheten som vi har i Gävleborgs
              län finns i varierande, och växande, grad i stora delar av Sverige,
              inte minst här i Helsingfors. Enligt AMS fortsätter dessutom den
              totala arbetslösheten att öka. Jämfört med motsvarande vecka förra
              året är nu 56 318 personer fler arbetslösa i Sverige.
            </seg>
            <seg xml:id="i-259fb7a5e01789e2-0">
              Vi behöver få bättre förutsättningar för dem som vill starta
              nya företag så att problemen kan lösas. Beslut behöver fattas
              bland annat här för att de små och medelstora företag som nu finns
              ska kunna växa.
            </seg>
            <seg xml:id="i-ea5f1ed4e78a32d8-0">
              Sverige är ändock ett land som alltför mycket består av anställda.
              I en rapport från Invest in Sweden sägs det att storföretagstänkandet
              präglar Sveriges ekonomi. Det gäller då lagstiftning, löneförhandlingar
              och institutioner. Under den svenska ekonomins storhetsår gick
              den fackliga politiken tyvärr mycket ut på att slå ut småföretag
              som inte orkade betala högre löner och på att gynna storföretagen
              genom att föra över arbetskraft till dem. Det tänkandet har nu
              fått långtgående konsekvenser. Det är ju dålig fart på nyföretagandet
              i Sverige jämfört med hur det är i andra länder. Enligt Temo är
              det i dag bara en av fem svenskar som anser att företagarklimatet
              är bra.
            </seg>
            <seg xml:id="i-4181aeea9a00fb15-0">
              Nutek har via SCB gjort en enkät om hur unga under 30 år ser
              på företagande. Enkäten visar att två tredjedelar föredrar att
              vara anställda. En tredjedel är positiv till företagande, och
              det är bra. Tyvärr är det ytterst få av denna tredjedel som kommer
              till skott och startar nya företag.
            </seg>
            <seg xml:id="i-1469d836ab7a90b5-0">
              Gunnar Eliasson på KTH konstaterar i en rapport att vi i Sverige
              har mer teknologi än vi kan ta hand om och att vi saknar den breda
              affärskompetens som behövs för att kommersialisera det rika utbudet
              av teknologi. Det fattas alltså entreprenörer, och det saknas
              riskkapitalister som är villiga att ta chanser.
            </seg>
            <seg xml:id="i-2e4dea1fbebaabf0-0">
              För att lösa de här problemen och för att kunna minska inte minst
              ungdomsarbetslösheten måste vi stimulera den tredjedel av landets
              unga som vill starta företag och också locka fler riskkapitalister
              att investera pengar i Sverige, i svenska företagsidéer.
            </seg>
            <seg xml:id="i-dc2e9ada8ff9f27e-0">
              Folkpartiet vill därför som Eva Flyborg var inne på bland annat
              sänka skatter för företag och företagande, minska krånglet för
              företagandet och sänka förmögenhetsskatten.
            </seg>
            <seg xml:id="i-5aae4e3a6b66000e-0">
              Arbetsgivaravgifterna är en tung del när det gäller skatten på
              arbete. Om de sänks skulle betydligt fler kunna anställas exempelvis
              inom tjänstesektorn.
            </seg>
            <seg xml:id="i-dc93ca88ba6075e7-0">
              Ett annat problem som vi har i Sverige är att många företagare
              nu närmar sig pensionsåldern. Därför känns det viktigt att underlätta
              generationsskiften i företag. 19 av 20 företag i Sverige är familjeföretag.
              Generationsskiftet i de här företagen utgör en stor påfrestning
              som hotar företagens fortbestånd. Här är arvs- och gåvoskatterna
              en stor påfrestning. Det gäller både vid skiften inom familjen
              genom att företagens ägare inte klarar arvsskatten och vid försäljning
              till utomstående då utomstående köpare har svårt att finna en
              finansiering. Arvs- och gåvoskatterna bör därför på sikt tas bort.
            </seg>
            <seg xml:id="i-551362276449fbc1-0">
              För att få fler riskapitalister att investera pengar i Sverige
              och i svenska företag i stället för i andra länder vill vi i Folkpartiet
              sänka förmögenhetsskatten. På sikt vill vi, liksom man gjort i
              många andra länder, ta bort denna skatt.
            </seg>
            <seg xml:id="i-5678862581966ce8-0">
              Sverige saknar riskkapital i de tidigaste skedena i projekt.
              Det minskar möjligheterna för dem som har företagsidéer att förverkliga
              dessa och omsätta dem i nya företag. Faktum är att 500 miljarder
              svenska kronor har investerats utanför Sverige. Dessa pengar skulle
              helt klart kunna göra mycket stor nytta i Sverige om de investerades
              här. Det skulle förstås kunna ge en del kapital till dem som har
              nya idéer om företag.
            </seg>
            <seg xml:id="i-22823c23f158d8ed-0">
              Slutligen, herr talman, vill jag nämna några ord om den tredje
              sjuklöneveckan. Beslutet om att arbetsgivarna ska ta ansvar för
              den tredje sjuklöneveckan hör ihop med företagandet. Jag anser
              att detta beslut måste rivas upp. Åtta av tio företagare säger
              enligt en Temoundersökning att risken för höga kostnader i samband
              med sjukfrånvaro gör att man är mer försiktig när man anställer
              nya medarbetare. När den här sjuklöneveckan tas bort vilket många
              ändock talar om är det mycket viktigt att inte ersätta den med
              ett nytt system som också drabbar framför allt småföretagen. Det
              känns så fel med ett sjuklöneansvar för arbetsgivarna som i första
              hand drabbar de små företagen trots att dessa har den lägsta sjukfrånvaron.
            </seg>
            <seg xml:id="i-40b4456522f14b1f-0">
              Herr talman! Alla kan naturligtvis inte vara företagare. Sverige
              behöver alla våra duktiga anställda industriarbetare och tjänstemän
              inom olika sektorer. I Sverige måste det bli lika naturligt att
              vara företagare som det är att vara anställd.
            </seg>
          </u>
          <note type="speaker" xml:id="i-ca1e4b89d9347021-0">
            Anf. 173 NINA LUNDSTRÖM (fp):
          </note>
          <u who="nina_lundstrom_3bd8a2" next="cont" xml:id="i-a309bdf9f3e62577-0">
            <seg xml:id="i-c522c548afb75617-0">
              Herr talman! Tidigare under dagen har skatterättsliga frågor
              debatterats vilka i högsta grad påverkar företagandets villkor.
              Men jag vill fokusera på företagaren entreprenören som genom hårt
              arbete bidrar och har bidragit till Sveriges tillväxt. Sverige
              behöver fler entreprenörer.
            </seg>
            <seg xml:id="i-5f2582ec31ac71d2-0">
              Enligt Nationalencyklopedin är en entreprenör en person som i
              konkret handling skapar ny affärsverksamhet. Redan på 1100-talet
              återfanns entreprenören i det franska språket med betydelsen den
              som får någonting gjort. Ett stort risktagande var också förknippat
              med entreprenörskap. Det kunde till exempel vara en privatperson
              som åtog sig att uppföra en offentlig byggnad på uppdrag av staten.
              Denna koppling till byggande finns kvar i Sverige.
            </seg>
            <seg xml:id="i-fddc4df3e0a3653c-0">
              Kvinnor som företagare är ofta osynliga i historieböckerna, men
              de finns! Kvinnor hade fram till mitten av 1800-talet mycket begränsade
              möjligheter att bedriva näringsverksamhet. Av sociala skäl kunde
              fattiga kvinnor få driva småhandel som inte konkurrerade med manliga
              handlare. Krogrörelse var också tillåten. Änkor hade rätt att
              ta över rörelsen vid makens död. Få änkor gifte av detta skäl
              om sig. Men det finns även kvinnor som före 1800-talet blev erkända
              företagare, även innovatörer och entreprenörer, exempelvis Eva
              Ekeblad som drev de stora hushållen vid det Ekebladska huset i
              Helsingfors och godset Stola i Västergötland. Hon blev 1748 den
              första kvinnliga ledamoten i Vetenskapsakademien. Hon hade bedrivit
              försök och skrivit uppsatser som hur man kunde använda den nymodiga
              potatisen som råvara vid tillverkning av bröd, stärkelse, brännvin
              och puder samt framställning av tvål för blekning av bomull.
            </seg>
            <seg xml:id="i-d2cd99eb1ad19e17-0">
              Herr talman! Det måste skapas ett gott företagarklimat så att
              fler kvinnor vill och vågar starta och driva företag och anställa
              medarbetare. I ett forskningsprojekt som kallas Diana menar amerikanska
              forskare följande om kvinnor som företagare. Kvinnors entreprenörskap
              är viktigt för ekonomin. Kvinnors företag bidrar till ökat välstånd
              och ökad konkurrenskraft. Kvinnors företag skapar arbetstillfällen.
            </seg>
            <seg xml:id="i-775817ec6ee1cf43-0">
              Det startas per hundra invånare 2,5 nya företag av kvinnor i
              Sverige, medan genomsnittet för de 37 länder som ingick i Dianaprojektet
              är dubbelt så högt och i USA tre gånger så högt. Forskningsprojektet
              Diana avlivar vanliga myter om kvinnors företagande: att kvinnor
              inte vill expandera sin verksamhet, att kvinnor inte vill eller
              vågar satsa.
            </seg>
            <seg xml:id="i-14740afba6ae2997-0">
              I Sverige borde fler möjligheter öppnas för kvinnor som företagare.
              Vi vet att grunden för en företagaridé ofta har sin utgångspunkt
              i vilka kunskaper och erfarenheter personen har. En stor del av
              de förvärvsarbetande kvinnorna återfinns inom vård, omsorg och
              utbildning som domineras av stora offentliga producenter. Här
              är möjligheterna att driva företag mycket mindre än i de näringsgrenar
              som domineras av män.
            </seg>
            <seg xml:id="i-81b0b7e72dd242bb-0">
              Entreprenörer brinner för en idé, en vision. Tänk vilken skaparkraft
              och vilka visioner som inte får chansen inom de verksamheter där
              det i dag av politiska skäl inte ges utrymme för individens entreprenörskap!
              Kvinnor inom vårdyrken och offentlig sektor förväntas framdeles
              vara anställda av det offentliga. Florence Nightingale visade
              prov på den som får någonting gjort, dock utifrån kallet. Den
              moderna Florence Nightingale får mycket gjort och delar ansvaret
              för familjens försörjning eller är till och med ensamförsörjare
              och måste kunna tjäna pengar på sin kunskap och kompetens och
              bidrar till nya lösningar på dagens problem.
            </seg>
            <seg xml:id="i-7c1e79b3df1a2f2f-0">
              Herr talman! Folkpartiet vill att kvinnors skaparkraft och entreprenörskap
              möjliggörs även inom välfärdssektorn. Sverige behöver det! Vi
              behöver nya lösningar på dagens och morgondagens utmaningar inom
              bland annat vård och omsorg. Hon entreprenören, företagaren är
              en viktig nyckel till utvecklingsmöjligheterna inför framtiden.
            </seg>
          </u>
          <note xml:id="i-58221a88a3e8280b-7">
            Överläggningen var härmed avslutad.
          </note>
          <note xml:id="i-5c499515e64a0058-0">
            19 § Bordläggning
          </note>
          <note xml:id="i-13644a052a70f4a3-0">
            Anmäldes och bordlades
          </note>
          <note xml:id="i-1df348dd83e0fe72-0">
            20 § Anmälan om interpellationer
          </note>
          <note xml:id="i-c434a53ecae850d5-0">
            Anmäldes att följande interpellationer framställts
          </note>
          <note xml:id="i-d7c2c37272bb064c-0">
            den 17 december
          </note>
          <note xml:id="i-dd9d344ea8e0d8b0-0">
            Jörgen Johansson
          </note>
          <note xml:id="i-9985bd3b5f3d8c46-0">
            Helena Höij
          </note>
          <note xml:id="i-a0d907d4c15d88ab-0">
            Interpellationerna redovisas i bilaga som fogats till riksdagens
            snabbprotokoll tisdagen den 20 januari 2004.
          </note>
          <note xml:id="i-47146f791e9bb792-0">
            21 § Anmälan om frågor för skriftliga svar
          </note>
          <note xml:id="i-9950ee5c04a745b7-0">
            Anmäldes att följande frågor för skriftliga svar framställts
          </note>
          <note xml:id="i-d7c2c37272bb064c-1">
            den 17 december
          </note>
          <note xml:id="i-e46d1b62d9a2add1-0">
            Ulla Wester
          </note>
          <note xml:id="i-339aa37cf916432d-0">
            Tobias Krantz
          </note>
          <note xml:id="i-d7a353e5c5401be8-0">
            Lars-Ivar Ericson
          </note>
          <note xml:id="i-96426551b26d687b-0">
            Rolf Olsson
          </note>
          <note xml:id="i-df554493665a00d8-0">
            Anna Ågerfalk
          </note>
          <u who="nina_lundstrom_3bd8a2" prev="cont" xml:id="i-6afd03121465967d-0">
            <seg xml:id="i-a46159c6b7eb1a60-0">
              Torkild Strandberg
            </seg>
          </u>
          <note xml:id="i-237c7e4864f91ee2-0">
            Sven-Erik Sjöstrand
          </note>
          <note xml:id="i-f3f74cb5375dc573-0">
            Lena Adelsohn Liljeroth
          </note>
          <note xml:id="i-f3f74cb5375dc573-1">
            Lena Adelsohn Liljeroth
          </note>
          <note xml:id="i-f3f74cb5375dc573-2">
            Lena Adelsohn Liljeroth
          </note>
          <note xml:id="i-c02e0a9addd4d836-0">
            Frågorna redovisas i bilaga som fogats till riksdagens snabbprotokoll
            tisdagen den 20 januari 2004.
          </note>
          <note xml:id="i-f84b33679e36ae20-0">
            22 § Anmälan om skriftliga svar på frågor
          </note>
          <note xml:id="i-a734a71911ebd300-0">
            Anmäldes att skriftliga svar på följande frågor inkommit
          </note>
          <note xml:id="i-d7c2c37272bb064c-2">
            den 17 december
          </note>
          <note xml:id="i-8f351e076b8f2a29-0">
            Ola Sundell
          </note>
          <note xml:id="i-78e69220b3d3cb9f-0">
            Martin Andreasson
          </note>
          <note xml:id="i-f3af1f704a36eb80-0">
            Hans Backman
          </note>
          <note xml:id="i-f3af1f704a36eb80-1">
            Hans Backman
          </note>
          <note xml:id="i-2b178c6df66d593d-0">
            Ragnwi Marcelind
          </note>
          <note xml:id="i-c352ea4332d1ae05-0">
            Cecilia Wigström
          </note>
          <note xml:id="i-433bfa03052ef9f4-0">
            Göran Persson
          </note>
          <note xml:id="i-415c75a4d99aafb7-0">
            Ulla Hoffmann
          </note>
          <note xml:id="i-b410b11439b72cab-0">
            Göran Hägglund
          </note>
          <note xml:id="i-b5e5df9abf5f52c9-0">
            Siw Wittgren-Ahl
          </note>
          <note xml:id="i-8cb68035168fdf31-0">
            Per-Olof Svensson
          </note>
          <note xml:id="i-f138b0cf5298bf67-0">
            Johan Andersson
          </note>
          <note xml:id="i-ec880c980b6a9d0f-0">
            Karin Svensson Smith
          </note>
          <note xml:id="i-2022c3f9323c65d2-0">
            Viviann Gerdin
          </note>
          <note xml:id="i-bb7bc839cf5b7ee7-0">
            Carl-Axel Johansson
          </note>
          <note xml:id="i-dd9d344ea8e0d8b0-1">
            Jörgen Johansson
          </note>
          <note xml:id="i-e8c3d03ac764e354-0">
            Christer Nylander
          </note>
          <note xml:id="i-4ddce58dbf49a2fd-0">
            Cinnika Beiming
          </note>
          <note xml:id="i-47cbc493e6a6f55c-0">
            Margareta Sandgren
          </note>
          <note xml:id="i-0ea130a3afe3594b-0">
            Elina Linna
          </note>
          <note xml:id="i-cf8fa898a9f14270-0">
            Catharina Bråkenhielm
          </note>
          <note xml:id="i-d9999485f67a7782-0">
            Annika Qarlsson
          </note>
          <note xml:id="i-2022c3f9323c65d2-1">
            Viviann Gerdin
          </note>
          <note xml:id="i-0a203726f18826d3-0">
            Svaren redovisas i bilaga som fogats till riksdagens snabbprotokoll
            tisdagen den 20 januari 2004.
          </note>
          <note xml:id="i-3a0ebaa41c4b0e05-0">
            23 § Kammaren åtskildes kl. 18.14.
          </note>
          <note xml:id="i-689ce27378c5fa34-0">
            Förhandlingarna leddes
          </note>
          <note xml:id="i-bdb78a34ed65536b-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
