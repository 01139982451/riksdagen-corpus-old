<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2002</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2002</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--32</head>
          <docDate when="2002-01-01">2002-01-01</docDate>
        </div>
      </front>
      <body>
        <div>
          <note>
            13.00 - 17.48
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 2 och 3 december.
          </note>
          <note>
            2 § Meddelande om val
          </note>
          <note>
            Talmannen meddelade att val till Valprövningsnämnden skulle äga
            rum tisdagen den 10 december.
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 12 december
            kl. 14.00 skulle följande statsråd närvara:
          </note>
          <note>
            Vice statsminister Margareta Winberg, statsrådet
          </note>
          <note>
            Lars-Erik Lövdén, jordbruksminister Ann-Christin
          </note>
          <note>
            Nykvist, statsrådet Morgan Johansson och statsrådet
          </note>
          <note>
            Ulrica Messing.
          </note>
          <note>
            4 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Socialförsäkringsutskottets betänkanden
          </note>
          <note>
            2002/03:SfU2 och SfU4-SfU6
          </note>
          <note>
            Utrikesutskottets betänkanden 2002/03:UU1 och
          </note>
          <note>
            UU2
          </note>
          <note>
            5 § Försvar och beredskap mot sårbarhet -
          </note>
          <note>
            budget för år 2003
          </note>
          <note>
            Föredrogs försvarsutskottets betänkande 2002/03:FöU1
          </note>
          <note>
            Försvar och beredskap mot sårbarhet - budget för år
          </note>
          <note>
            2003 (prop. 2002/03:1 delvis).
          </note>
          <note type="speaker">
            Anf. 1 GUNNAR HÖKMARK (m):
          </note>
          <u who="gunnar_hokmark_124d6c" xml:id="i-5e977d02346e1eeb">
            <seg>
              Herr talman! Jag vill allra först säga att det är glädjande att
              ha talmannen presiderande just vid denna debatt och diskussion
              om försvarsutskottets budgetanslag.
            </seg>
            <seg>
              Herr talman! Vi har i detta betänkande från moderat sida valt
              att lägga fram ett särskilt yttrande när det gäller anslagsnivåerna
              av det enkla skälet att det förslag som vi har fört fram redan
              tidigare har fallit på grund av det beslut som riksdagen har tagit
              med anledning av finansutskottets betänkande om budgetramarna.
              Jag väljer därför också att yrka bifall till reservation 3 och
              inte till övriga moderata reservationer av det skälet att vi anser
              att det är bra om vi kan underlätta hanteringen vid de voteringar
              och rösträkningar som sedan ska följa.
            </seg>
            <seg>
              Herr talman! Vi har lagt fram våra förlag mot bakgrund av att
              vi i dag ser en radikalt annorlunda och ny värld växa fram. Det
              är en fascinerande förändring som har skett med tanke på det som
              Natoländerna vid sitt toppmöte i Prag beslutade om, att inbjuda
              nya länder, bland annat de tre baltiska staterna, till medlemskap
              i Nato. Det innebär att den del av vår omvärld som till för drygt
              tio år sedan behärskades av det som en gång hette Sovjetunionen
              och ingick i det som en gång kallades Warszawapakten och som under
              en tioårsperiod har varit något slags gråzon nu tar det slutliga
              steget in i en annan säkerhetsordning.
            </seg>
            <seg>
              Det är otvivelaktigt att detta stärker stabiliteten och säkerheten
              i vår del av världen, och det har också, som har konstaterats
              bland annat från Försvarsmakten, inneburit att det i dag inte
              föreligger något relevant invasionshot riktat just mot Sverige
              från denna del av världen. Ryssland är inte det hot som det under
              lång tid har varit gentemot Sverige och andra områden i denna
              del av Europa. Men samtidigt träder ett nytt mönster fram, och
              det är att den hotbild och de olika typer av hot vi har präglas
              av att vi i dag lever i en gemensam trygghet och en gemensam säkerhet
              med andra länder. Det innebär också att de hot som finns mot vår
              säkerhet och fred är hot som måste mötas med gemensamma insatser.
            </seg>
            <seg>
              Herr talman! Jag tror att det är ofrånkomligt att den svenska
              försvarsdebatten och den svenska säkerhetspolitiska debatten måste
              ta hänsyn till detta faktum. Hoten mot säkerheten och tryggheten
              har inte försvunnit med denna förändrade säkerhetsbild. Vår situation
              har de facto blivit väsentligt bättre kring
            </seg>
            <seg>
              Östersjön och i norra Europa, men samtidigt riktar sig en komplex
              bild av gemensamma hot mot den gemensamma tryggheten. Vi ser det
              i dag i en värld där
            </seg>
            <seg>
              Sverige faktiskt har väpnade förband på olika platser för att
              på det viset trygga den gemensamma freden och säkerheten, och
              vi ser ett nätverk av en lång rad olika gemensamma hot. Hoten
              har inte blivit färre.
            </seg>
            <seg>
              Möjligtvis kan man säga att det är en mer komplex och bredare
              bild av hot som svensk försvars- och säkerhetspolitik måste kunna
              möta.
            </seg>
            <seg>
              För mig leder detta till en slutsats, och det är att det, om
              vi ska kunna trygga freden och säkerheten genom gemensamma insatser,
              är naturligt att vi tar steget över i en diskussion om hur Sverige
              på fullt allvar ska kunna vara en del av dem som har inflytande
              och bestämmer hur den gemensamma säkerhetsstrukturen ska se ut.
              Därför är det naturligt att vi också i försvarspolitiken och säkerhetspolitiken
              diskuterar de krav som ett framtida Natomedlemskap måste ställa.
            </seg>
            <seg>
              Herr talman! Om den svenska försvarspolitiken ska kunna präglas
              av en förmåga att genomföra gemensamma insatser måste vi ha förband
              som kan göra detta. Vi måste ha förband som är tillgängliga för
              detta samtidigt som vi måste kunna ställa upp med och bidra med
              det som krävs för att ge säkerhet och stabilitet åt vår del av
              världen. Det handlar om att kunna vara ledande och om att kunna
              bidra med stabilitet kring Östersjön, de norra delarna av Sverige
              och de sydliga delarna liksom om att på olika sätt slå vakt om
              det som är vårt lands olika ledningsstrukturer.
            </seg>
            <seg>
              Behovet av försvar och säkerhet har inte blivit mindre. Det har
              snarare blivit mer mångfasetterat och mer komplext, och det kommer
              även i framtiden att ställa krav på en framsynt och stark försvarspolitik.
            </seg>
            <seg>
              Herr talman! Detta präglar vår syn på anslagsnivåer som vi har
              fört fram i motioner och som vi följer upp i vårt särskilda yttrande.
              Vi vill att Sverige ska kunna vara en stark och aktiv partner
              i säkerhetspolitiken, och vi vill att Sverige ska kunna gå i täten
              för att på olika sätt bidra till de gemensamma insatser som krävs
              för att trygga freden.
            </seg>
            <seg>
              Det finns olika saker som detta ställer krav på.
            </seg>
            <seg>
              Läser man regeringens proposition finner man genomgående att
              betyget blir "godtagbart" vid bedömningen av kvaliteten i de olika
              förbanden. Inte någonstans står det att det är så pass bra att
              vi kan känna oss nöjda med de insatser som görs i form av utbildning
              och övningar. Jag skulle vilja säga, herr talman, att det inte
              är godtagbart med "godtagbart". I
            </seg>
            <seg>
              den värld vi lever i, där svensk trupp och svenska förband är
              och kommer att befinna sig på olika uppdrag som är oerhört krävande
              och riskabla, måste kraven ställas mycket högre också på den grundläggande
              utbildningen.
            </seg>
            <seg>
              I en värld där vi måste kunna se till att ha trupper och förband
              som kan användas till olika gemensamma insatser går det inte att
              hoppas på att vi någon gång i framtiden ska kunna förbättra förbandens
              materiella sammansättning eller deras utbildning. Vi måste ställa
              krav på deras utbildning, deras kapacitet och deras förmåga. Det
              är ett krav som är oerhört viktigt att ställa här i Sveriges riksdag,
              liksom av regeringen och av Försvarsmaktens ledning. När vi skickar
              ut människor på olika uppgifter måste vi nämligen kunna säkerställa
              att de har de bästa möjliga förutsättningarna att utföra uppdraget
              och också att klara sig väl och komma tillbaka hem på det sätt
              som rimligen måste vara vår utgångspunkt.
            </seg>
            <seg>
              Detta är ett av skälen till att vi vill tillföra mer pengar under
              anslaget för Försvarsmaktens organisation. Men, herr talman, när
              vi diskuterar försvarets organisation måste vi också se till de
              olika uppgifter som kommer att finnas. Sverige har ett behov av
              att till gemensamma insatser kunna bidra med förband där vi har
              en särskild specialitet, en särskild kompetens. Vi har också ett
              behov av den grundläggande förmågan att skydda oss mot den mångfald
              av olika typer av väpnade angrepp som kan komma att riktas mot
              oss. Det innebär att vi måste se till att ha en organisation som
              kan leva upp till detta.
            </seg>
            <seg>
              Den försvarsekonomi vi har i dag leder både till ofullständig
              utbildning och till en krympande organisation. Vi kommer att se
              mer av detta om inga förändringar genomförs.
            </seg>
            <seg>
              Man kan möjligtvis säga att det går bra eftersom hoten inte ser
              ut som de gjorde tidigare - Ryssland finns inte med på samma sätt.
              Men då avhänder man sig samtidigt Sveriges förmåga att delta i
              det internationella samfundets ansvarstagande för fred och säkerhet
              liksom för skyddet av mänskliga fri- och rättigheter och därmed
              i grunden en långsiktig utveckling för en fredlig samvaro mellan
              världens länder.
            </seg>
            <seg>
              Man kan göra det i tron att andra kommer att lösa uppgifterna.
              I längden kommer ett sådant förhållningssätt att undergräva det
              som är vår egen trygghet och säkerhet. Sverige är ett av de länder
              som kommit att ta allra störst ansvar för det misslyckande som
              skedde i början på 90-talet i fråga om Europas insatser på Balkan
              och som visat sig i en mångfald av tragiska flyktingöden. Det
              kommer alltid att beröra oss. Hot kommer alltid att beröra oss.
              Vi har ett ansvar för att se till att vi kan gå i täten för ett
              internationellt ansvarstagande när det behövs.
            </seg>
            <seg>
              Herr talman! Detta leder mig till ytterligare en sak: Vi måste
              se till att Försvarsmaktens anslag och sättet att definiera utgifter
              inte leder till att dess organisation urholkas när vi använder
              det svenska försvaret för att bidra till fred i olika delar i
              världen. I dag fungerar det så att när vi använder försvaret utomlands
              tas dessa kostnader från det som är gundorganisation och Försvarsmaktens
              grundläggande uppgifter.
            </seg>
            <seg>
              Det innebär paradoxalt nog att ju mer statsmakterna anser att
              svenska förband behövs för fredens skull i olika delar av världen
              ju sämre utbildning och mindre omfattning kommer de att få i Sverige.
            </seg>
            <seg>
              Det är en paradox som vi långsiktigt inte kan ha.
            </seg>
            <seg>
              Om vi ska ha ett försvar som kan delta i gemensamma insatser
              och en försvarspolitik som innebär att vi har handlingsfrihet
              att göra vad vi kan för att bidra till den gemensamma säkerheten
              och eliminera de hot mot freden som finns måste vi också se till
              att de insatser som görs redovisas och anslås under annat konto
              än det som utgör Försvarsmaktens organisation, utrustning och
              utbildning. Annars kommer vi att långsiktigt undergräva vår förmåga.
            </seg>
            <seg>
              Herr talman! Med detta vill jag yrka bifall till reservation
              3 och understryka vikten av att läsa det särskilda yttrandet särskilt.
            </seg>
          </u>
          <note type="speaker">
            Anf. 2 ALLAN WIDMAN (fp):
          </note>
          <u who="allan_widman_31f3c6" xml:id="i-6ef023685cb75406">
            <seg>
              Herr talman! Förutsättningarna för fred och säkerhet i världen
              är under snabb förändring. Bilden av traditionella mellanstatliga
              och ideologiska konflikter tonar bort. Den ersätts alltmer av
              ett riskmönster med utgångspunkter i inomstatlig maktkamp, terrorism
              och kriminalitet samt ytterst social, religiös och ekonomisk frustration.
              Bilden är inte entydig. Men faktum är att den privatisering som
              skett av hoten mot internationell fred och säkerhet har gjort
              dessa svårare att identifiera, förutse och bekämpa.
            </seg>
            <seg>
              Det har blivit än tydligare att begreppet försvar fått en vidare
              innebörd med avseende på de resurser som måste tas i anspråk för
              att möta dessa hot. Allt från justitierådet Johan Muncks utredning
              till vårt arbete med GATT-avtalet ingår i detta sammanhang.
            </seg>
            <seg>
              Folkpartiet liberalerna välkomnar regeringens tydliga signaler
              om att Sverige är berett att ta ett större ansvar tillsammans
              med andra stater för att globalt arbeta för fred, säkerhet, demokrati
              och mänskliga rättigheter. Signalerna kunde ha varit ännu tydligare,
              och de kunde ha kommit ännu tidigare, men det råder inte någon
              tvekan om i vilken riktning vi rör oss.
            </seg>
            <seg>
              Under överskådlig tid kommer de internationella insatserna, tillsammans
              med kravet att upprätthålla territoriell integritet, att dimensionera
              Försvarsmaktens omfattning och inriktning. Mot denna bakgrund
              är det uppenbart att den omstrukturering av myndigheten som snart
              pågått ett decennium ännu har långt kvar.
            </seg>
            <seg>
              Folkpartiet liberalerna har länge efterlyst ett klarläggande
              av hur stor grundutbildningen måste vara för att bemanna den krigsorganisation
              som vi i dag planerar för. I dag utbildar vi långt fler värnpliktiga
              än vad vi kan och har möjlighet att krigsplacera.
            </seg>
            <seg>
              Detta är ett slöseri med skattebetalarnas medel och värdefull
              tid för många unga värnpliktiga. Samtidigt bidrar det till den
              vilsenhet och ibland hopplöshet som utbrett sig i Försvarsmakten.
            </seg>
            <seg>
              Herr talman! Min äldsta dotter spelar ett dataspel som kallas
              Diablo. I detta spel förekommer det en spågumma som då man närmar
              sig henne alltid utbrister: "I sense a soul in search for answers".
              Jag känner samma sak vid i stort sett varje kontakt med det militära
              försvaret.
            </seg>
            <seg>
              Uppgivandet av invasionsförsvaret, det strategiska överfallet
              och nu anpassningsprincipen har för många mer framstått som skäl
              för ekonomiska neddragningar än som förändringar motiverade av
              en annan hotbild, detta trots att det ändrade omvärldsläget måste
              varit uppenbart för alla inblandade. Den ständiga frågan är och
              har varit: När är botten nådd? När står försvaret åter på fast
              mark?
            </seg>
            <seg>
              Dimensioneringen av försvaret måste av lätt insedda skäl vägledas
              av försiktighet. Samtidigt är det angeläget att den politiska
              styrningen är öppen och tydlig och att de tuffa beslut som måste
              fattas kommer tidigt och blir så tuffa att berättigade krav på
              hållbarhet upprätthålls. Bäst-före-datum i svensk försvarspolitik
              har ofta blivit alldeles för kort.
            </seg>
            <seg>
              Herr talman! Det handlar om respekt för de människor som verkar
              i totalförsvaret, om tilltro till de politiska beslutsfattarna
              och även om hänsyn till
            </seg>
            <seg>
              Sveriges skattebetalare.
            </seg>
            <seg>
              Den minskning av anslaget till totalförsvaret som föreslås i
              Folkpartiet liberalernas budgetalternativ är ett uttryck för att
              vi inte ska grundutbilda fler värnpliktiga än krigsorganisationen
              behöver. Samtidigt efterlyser vi att det snarast klarläggs hur
              stort det fortlöpande utbildningsbehovet är, både i antal och
              i fråga om individuell utbildningstid.
            </seg>
            <seg>
              I en artikel i förra veckan i Dagens Nyheter föreslog överbefälhavaren
              att värnpliktsutbildningen skulle moderniseras. Han ville att
              samtliga män och kvinnor skulle kallas till mönstring. Han öppnade
              därvid högst medvetet för en diskussion om könsneutral värnplikt.
            </seg>
            <seg>
              För oss liberaler har det länge varit självklart att en försvarsoptimal
              bemanning kräver att kvinnlig kompetens tas i anspråk. Även ÖB:s
              övriga förslag har vårt stöd. Det handlar om kontraktstecknande
              för framtida tjänstgöring i internationella insatser och ytterligare
              differentiering avseende utbildningstiden.
            </seg>
            <seg>
              Herr talman! Folkpartiet liberalerna är det enda politiska parti
              som verkar för ett svenskt medlemskap i försvarsalliansen Nato.
              Den i Prag nyligen beslutade utvidgningen är ett tydligt tecken
              på att tiden håller på att springa ifrån oss också i detta avseende.
              Vi ligger nu klart väster om gränssnittet och är i praktiken den
              enda europeiska nation, förutom diktaturen
            </seg>
            <seg>
              Vitryssland, vars politiska ledarskap utesluter deltagande.
            </seg>
            <seg>
              Regeringens brist på klarsynthet i Natofrågan drabbar oss på
              många sätt. Även om också ett utanförstående Sverige drar nytta
              av de säkerhetsvinster som Natos expansion i öster och söderut
              innebär uppstår ett säkerhetsunderskott i jämförelse med alliansens
              medlemmar. Förlorade möjligheter till samordning beträffande större
              övningar, specialförband, materialanskaffning med mera leder till
              dålig hushållning med våra resurser. Särskilt tydligt kommer detta
              att bli under den fortsatta omstruktureringen och i den pågående
              uppbyggnaden av vår internationella förmåga. Det blir långsammare,
              dyrare och i många fall också sämre än vad som annars behövde
              vara fallet.
            </seg>
            <seg>
              Det värsta är dock att Sveriges utanförskap kan uppfattas som
              en ovilja att tillsammans med övriga västliga demokratier ta ansvar
              för fred och säkerhet i ett allt vidare perspektiv. Som nyligen
              förmärkts skapar det till och med en kluvenhet när det gäller
              uppdrag som villkoras av världssamfundets godkännande. Vi avsäger
              oss insyn och inflytande och förpassar oss själva till ringside
              i det internationella umgänget.
            </seg>
            <seg>
              Avslutningsvis, herr talman: När det gäller Sveriges nya säkerhetspolitiska
              doktrin och hur väl alliansfriheten har tjänat oss noterar vi
              i Folkpartiet särskilt noga valet av tempus.
            </seg>
          </u>
          <note>
            Jag yrkar bifall till Folkpartiet liberalernas reservation nr
            1.
          </note>
          <note type="speaker">
            Anf. 3 ERLING WÄLIVAARA (kd):
          </note>
          <u who="erling_walivaara_bba0f9" xml:id="i-6874905f1cfd213f">
            <seg>
              Herr talman! De säkerhetspolitiska övervägandena om hot mot och
              risker för Sverige ligger till grund för försvarets huvuduppgifter.
              Totalförsvarets resurser ska utformas med hänsyn till en större
              bredd av hot och kunna användas vid olika internationella fredsfrämjande
              insatser. Hög kompetens, kvalitet och flexibilitet ska prägla
              totalförsvaret. Sverige måste ha en fortsatt betryggande försvarsförmåga
              för att kunna möta närtida hot vid omvärldsförändringar.
            </seg>
            <seg>
              Världen befinner sig i ett säkerhetspolitiskt brytningsskede
              som med säkerhet kommer att bjuda på nya obehagliga överraskningar.
              Terrorhotet hänger som ett damoklessvärd i en skör tråd över hela
              världen. Vi måste vara medvetna om att terrorhandlingar kan begås
              närsomhelst, varsomhelst och på vilket sätt som helst. Det är
              händelserna i USA den 11 september 2001 och på Bali den 12 oktober
              i år, samt det som hände i Moskva för drygt en månad sedan, tydliga
              bevis på.
            </seg>
            <seg>
              Herr talman! Förmågan till väpnad strid och utnyttjande av förband
              i behovssammansatta operativa insatsstyrkor är den verksamhet
              som Försvarsmaktens resurser ska kraftsamlas till.
            </seg>
            <seg>
              Grundläggande för Sveriges säkerhetspolitiska situation är den
              robusthet som under lång tid präglat det svenska försvaret. Nu
              står vi inför utmaningen att utforma en modern framtidsinriktad
              försvarsmakt.
            </seg>
            <seg>
              Ska Sverige kunna möta hoten krävs mycket god samverkansförmåga.
              För att uppnå detta är en samordnad övningsverksamhet helt avgörande.
              Förbandsverksamheten måste alltmer inriktas mot övningar av operativt
              sammansatta insatsstyrkor. Kompetent och väl utbildad personal
              är en grundförutsättning för detta.
            </seg>
            <seg>
              I modern krigföring och fredsbevarande insatser är det alltmer
              väsentligt att kunna uppträda integrerat och samordnat med utnyttjande
              av alla stridskrafter.
            </seg>
            <seg>
              Denna förmåga krävs för att vi ska ha beredskap att möta angrepp
              i samband med kriser som kan utvecklas ur nuvarande omvärldsläge
              och för att vi ska kunna vidta rimliga anpassningsåtgärder.
            </seg>
            <seg>
              Herr talman! Regeringen gör i budgetpropositionen bedömningen
              att Försvarsmaktens operativa förmåga utifrån de fyra huvuduppgifterna
              är godtagbar - en något märklig slutsats när regeringen samtidigt
              säger att för att den bristande förbandsförmågan inte ska ge långsiktiga
              konsekvenser måste förbandsverksamheten återgå till en högre nivå.
              Regeringen konstaterar vidare att kompetensen att leda operativt
              sammansatta förband har utvecklats bara i begränsad omfattning.
            </seg>
            <seg>
              Herr talman! Enligt Kristdemokraternas mening ligger Försvarsmaktens
              anpassningsförmåga just i övningsverksamheten. Möjlighet till
              god övningsverksamhet är nödvändigt för att behålla och inspirera
              kvalificerad personal. Kristdemokraterna anser att en kontinuerlig
              förbandsverksamhet vidmakthåller och utvecklar den grundläggande
              försvarsförmågan, grundberedskapen och anpassningsförmågan.
            </seg>
            <seg>
              De besparingar som gjorts under de senaste åren har försämrat
              Försvarsmaktens förmåga att vara ett effektivt och aktivt säkerhetspolitiskt
              instrument när det gäller att upprätthålla ett nationellt försvar
              och att medverka i internationella fredsfrämjande operationer.
            </seg>
            <seg>
              Förbandsverksamheten har under senare år varit begränsad inom
              Försvarsmakten. Detta har lett till att kompetensen hos både anställd
              personal och värnpliktig personal har blivit lidande. Regeringen
              erkänner själv i budgetpropositionen att gjorda besparingar har
              medfört stora brister i såväl marin- som flygstridskrafterna och
              deras övningsverksamhet. Åtgärder måste enligt vår mening snarast
              vidtas för att säkerställa både kompetens och personaltillgång.
            </seg>
            <seg>
              Stora brister finns också i helikopterförbanden.
            </seg>
            <seg>
              Krigsförbandens förmåga har inte ökat jämfört med föregående
              år. Fortsatta kraftfulla åtgärder måste vidtas som säkerställer
              helikopterförbandens fältduglighet och tillgängligheten för helikoptrar.
            </seg>
            <seg>
              Ominriktningen från ett invasionsförsvar till en insatsorganisation
              med hög kompetens, kvalitet och flexibilitet kräver en utökning
              av utbildnings- och övningsverksamheten. Försvarsmaktens anpassningsförmåga
              ligger bland annat i just övningsverksamheten, som är helt nödvändig
              för att behålla och motivera kvalificerad personal. En väl utvecklad
              förbandsverksamhet ger den kompetens som krävs för att förbanden
              ska kunna nå hög operativ förmåga i framtida insatsmiljöer.
            </seg>
            <seg>
              Kristdemokraterna har under ett antal år avkrävt regeringen en
              tydlig redovisning av kostnaderna för vår medverkan i internationella
              operationer. Efter det att budgetpropositionen lämnades kom så
              regeringen med en sådan redovisning. Vi anser att den i fortsättningen
              ska finnas med i budgetpropositionen - inte nödvändigtvis under
              ett eget anslag, utan kostnaden kan redovisas under anslaget 6:1
              Förbandsverksamhet. Ett sådant förfarande medför större flexibilitet
              bland annat genom att oförbrukade medel kan disponeras just för
              ökad övnings- och förbandsverksamhet.
            </seg>
            <seg>
              Herr talman! För att långsiktigt kunna fullgöra fastställda uppgifter
              och möta ökande krav på internationell verksamhet, gränskontroll
              genom det operativa Schengensamarbetet, miljöräddningstjänst till
              sjöss och även nya uppgifter nu när sjöpolisen ska minskas bör
              Kustbevakningen få ökade resurser.
            </seg>
            <seg>
              Herr talman! Genom en omdisponering i budgeten för år 2003 satsar
              Kristdemokraterna 100 miljoner kronor ytterligare på att förstärka
              förbandsverksamheten, anslaget 6:1. Vi förstärker också Kustbevakningens
              anslag 7:1 med 20 miljoner kronor. 250 miljoner kronor tar vi
              från anslaget 6:2 Materiel, anslag samt forskning och teknikutveckling.
              Dessa 250 miljoner kronor återför vi sedan under de kommande två
              åren. Enligt vår mening är en sådan åtgärd helt acceptabel eftersom
              anslaget 6:2 har uppvisat ett stort anslagssparande under förra
              året.
            </seg>
            <seg>
              Herr talman! Självklart står jag bakom samtliga kristdemokratiska
              reservationer, men jag nöjer mig av tidsskäl med att yrka bifall
              till reservation 5 under punkt 2.
            </seg>
          </u>
          <note type="speaker">
            Anf. 4 BERIT JÓHANNESSON (v):
          </note>
          <u xml:id="i-5548bae98de5cee7" who="berit_johannesson_6986c9">
            <seg>
              Herr talman! Bästa utskottskolleger! Den pågående försvarsbeslutsperioden
              har kännetecknats av omställning, omstrukturering och en 10-procentig
              reducering av anslagen utdraget på tre år. Det är bra och nödvändigt
              att Sveriges försvar förändras från ett invasionsförsvar till
              att i stället svara mot dagens hotbild och det nya läget i vår
              omvärld. Det gynnsamma säkerhetspolitiska läget ger möjlighet
              att under nästa period ytterligare reducera det militära försvaret
              till förmån för förstärkningar inom det civila samhället och den
              infrastruktur som behövs för att få en robusthet inför den nya
              hotbilden, men också för att få möjlighet till demokratiutveckling
              och civil förebyggande krishantering internationellt.
            </seg>
            <seg>
              Det är också viktigt att få stöd till andra delar av samhället
              genom en reducering. Vi kunde ju förstärka sjukvården genom den
              förra reduceringen.
            </seg>
            <seg>
              Inför det nya försvarsbeslutet ville vi i samband med budgetpropositionen
              att Försvarsmakten skulle få i uppdrag att redovisa reduceringsförmågan
              inför detta framtida beslut. Utskottet har hänvisat till Försvarsberedningens
              arbete, och jag accepterar detta.
            </seg>
            <seg>
              Budgetramarna för 2003 gällande område 6 ingår i uppgörelsen
              mellan Socialdemokraterna, Miljöpartiet och oss. Men vi har föreslagit
              en del förändringar inom denna ram.
            </seg>
            <seg>
              Byggande av en ny hangar på Säve helikopterbataljon har dragits
              i långbänk. Behovet är stort. Genom att inte bygga förra året
              förlorar man de samordningsvinster som man kunde ha gjort tillsammans
              med polisen eftersom polisen var tvungen att bygga eget. Men det
              kvarstår fortfarande samordningsmöjligheter med Västra Götalands
              län och deras helikoptrar.
            </seg>
            <seg>
              Vi har föreslagit en finansiering, men utskottet hävisar till
              att det är Försvarsmakten själv som fattar beslut inom det här
              området. Då får vi hoppas att
            </seg>
            <seg>
              Försvarsmakten ser nödvändigheten av att komma till skott med
              nybygget. Det gäller arbetsmiljön för de anställda och värnandet
              av materiel.
            </seg>
            <seg>
              En av Försvarsmaktens fyra huvuduppgifter är att bidra till fred
              och säkerhet i vår omvärld, alltså internationell verksamhet under
              ett FN-mandat. Inom detta område är minröjningsinsatser mycket
              efterfrågade. Regeringen har en mycket positiv inställning och
              en del har gjorts.
            </seg>
            <seg>
              En minröjningspolicy finns nu och ansvarsfrågan är klarlagd -
              mycket bra. Men det finns dokumenterade brister inom detta område.
              Fler värnpliktiga behöver utbildning och minröjningskompetens,
              men det behövs också en fördelning inom materielanslaget så att
              Sverige kan erbjuda fler minröjare och insatser för att svara
              upp mot de behov som finns internationellt.
            </seg>
            <seg>
              Vi i Vänsterpartiet har föreslagit en omfördelning inom anslagen
              till förmån för minröjningen. Tyvärr blev inte detta utskottets
              beslut.
            </seg>
            <seg>
              Herr talman! Försvarsmakten håller på att omstruktureras till
              ett nätverksbaserat försvar. Den allmänna tekniska utvecklingen
              har skapat möjligheter att kommunicera utan hänsyn till rummet.
              Man behöver alltså inte längre vara i samma närhet fysiskt för
              att kunna samarbeta, samordna och göra ett bra jobb.
            </seg>
            <seg>
              Familjesituationen för officerarna har förändrats radikalt. Med
              förvärvsarbetande hustru eller make är omflyttning och byte av
              tjänstgöringsort mindre attraktivt. Alternativet blir veckopendling,
              om man blir befordrad.
            </seg>
            <seg>
              Den av regeringen förslagna lokaliseringen av hela OPIL till
              Uppsala bekräftar nuvarande förhållande där 80 % av de högre tjänsterna
              finns inom Mälardalsområdet. Decentralisering av de taktiska kommandona
              skulle däremot gynna rekrytering, till exempel det marintaktiska
              kommandot till Karlskrona och det armétaktiska kommandot till
              Skövde. Tyvärr gick inte utskottet på det förslaget.
            </seg>
            <seg>
              Herr talman! Försvarsmakten omstruktureras från invasion till
              insatsförsvar. Men det finns fortfarande materiel som är dimensionerade
              för de gamla strukturerna. Ett slående exempel på detta är JAS-planen
              -
            </seg>
            <seg>
              ja, ni har hört mig säga detta förut. Vi har varit emot det här
              projektet och vi röstade nej till den senaste beställningen.
            </seg>
            <seg>
              För 2003 innebär JAS-beställningarna 5,5 miljarder och 6,2 miljarder
              för 2004. 120 plan har levererats av de beställda 204 planen.
              Nu är det bara 202
            </seg>
            <seg>
              stycken eftersom två plan har havererat.
            </seg>
            <seg>
              Vi har hävdat att det är alldeles för många plan med hänsyn till
              behoven. Även ÖB och den dåvarande försvarsministern von Sydow
              har klargjort att stridsflyget kommer att vara överdimensionerat
              med minst 40 plan. Detta kostar mycket pengar som hade kunnat
              användas till annat inom försvaret eller för andra områden.
            </seg>
            <seg>
              Vi har under flera år krävt att dessa kontrakt ska omförhandlas.
              På dessa grunder har vi begärt att en förhandlingsgrupp ska tillsättas
              i syfte att få ned beställningarna. Vi menar att det är möjligt
              att göra detta. Det enda som har hänt i förhandlingsväg är att
              man har fått dra ut på leveranserna och fördelat kostnaderna över
              flera år. Men nu finns det tid och behov av att agera.
            </seg>
            <seg>
              De totalförsvarspliktigas villkor är betydelsefulla.
            </seg>
            <seg>
              Vi har fattat beslut om ekonomiska förbättringar -
            </seg>
            <seg>
              mycket bra och viktiga steg. Men det finns mer att göra för att
              skapa rättvisa. Vi har tagit upp en liten men viktig del i detta.
            </seg>
            <seg>
              Förplägnadsersättningen är orättvis och borde förändras till
              95 kr oavsett grundorsak och ett hygienbidrag borde införas. Utskottet
              hänvisar till att detta är en fråga för regeringen som har delegerat
              den uppgiften till Pliktverket. Jag hoppas nu verkligen att det
              händer någonting. Realt innebär detta en liten kostnad för staten,
              men det har stor betydelse för den enskilde.
            </seg>
            <seg>
              Herr talman! Kustbevakningen har ett stort behov av att förnya
              sin sjö- och flygflotta. Kustbevakningen har en mycket viktig
              del i samband med nya hotbilder. Den har en avgörande betydelse
              för att förebygga och hantera stora olyckor i form av havererade
              oljetankrar, komma åt smuggling, kontrollera fiskare och så vidare.
            </seg>
            <seg>
              I förra årets budget föreslog vi konkreta omfördelningar till
              förmån för Kustbevakningen i syfte att ge möjligheter till denna
              viktiga förnyelse. Inför 2003
            </seg>
            <seg>
              har regeringen givit mycket bra signaler om viljan till framtida
              investeringar. Men det förutsätter naturligtvis att dessa signaler
              motsvaras av reella pengar. Nu har försvarsminister Leni Björklund
              i riksdagen sagt att Kustbevakningen ska få tre stora kombinationsfartyg
              för oljebekämpning - mycket bra och helt i linje med det som Vänsterpartiet
              har krävt, och vi kommer naturligtvis att följa den här frågan.
            </seg>
            <seg>
              Herr talman! Jag vill avsluta med att ta upp frågor som Vänsterpartiet
              har drivit hårt och länge och som vi ju ser har påverkat departementet
              och därmed budgettexter i proposition och utskottsbetänkande.
              Det handlar om strukturer och attityder. Det handlar om förändringar
              av Försvarsmakten och andra myndigheter och organisationer som
              präglas av en starkt mansdominerad organisation med machoattityder
              och traditioner.
            </seg>
            <seg>
              Vissa kanske tycker att detta är marginella frågor.
            </seg>
            <seg>
              Men det handlar om våra grundvalar: demokratin och allas lika
              värde. Det är värden i vårt samhälle som vi ska försvara.
            </seg>
            <seg>
              Antidiskrimineringsarbetet är ett viktigt redskap i detta arbete,
              men också för att göra Försvarsmakten och andra myndigheter till
              bra arbetsplatser som inte utesluter någon, utan där alla individer
              får en bättre arbetsmiljö och ett bättre arbetsklimat. Det gäller
              jämställdhet, etisk mångfald, men också arbete mot homofobi och
              andra diskriminerande behandlingar.
            </seg>
            <seg>
              I propositionen redovisas hur de olika myndigheterna arbetar
              med dessa frågor och också var bristerna finns. Det finns även
              positiva texter som visar att man vill motarbeta alla former av
              diskriminering. Men det är långt från texter och ambitioner till
              att det omfattar alla och till att vi ser reella förändringar
              bland anställda inom olika myndigheter, och inte minst bland
            </seg>
            <seg>
              Försvarsmaktens personal och också värnpliktiga i baracker, på
              kaserngårdar och uppehållsrum.
            </seg>
            <seg>
              Det är en lång väg kvar och det måste till mycket medvetet arbete
              tills utbildning i genusfrågor blir ett självklart inslag i all
              utbildning, tills vi får allmän värnplikt, tills homosexuella
              inte behöver riskera några glåpord och tills det bland de anställda
              och värnpliktiga finns lika stor andel människor från olika etniska
              grupper som det finns i samhället i stort samt tills uttagande
              och befordringar inte diskriminerar någon. Jag förutsätter därför
              att jag kommer att stå i denna talarstol och återkomma till denna
              fråga många gånger innan jag är nöjd.
            </seg>
            <seg>
              Jag står givetvis bakom alla mina reservationer, men för att
              vinna tid i voteringen yrkar jag bifall till reservationerna 9
              och 11.
            </seg>
          </u>
          <note type="speaker">
            Anf. 5 GUNNAR HÖKMARK (m) replik:
          </note>
          <u who="gunnar_hokmark_124d6c" xml:id="i-10177891c768f76b">
            <seg>
              Herr talman! Jag skulle vilja ställa två frågor till
            </seg>
            <seg>
              Berit Jóhannesson. Den första frågan handlar om hennes och Vänsterpartiets
              syn på utvidgningen av
            </seg>
            <seg>
              Nato.
            </seg>
            <seg>
              De allra flesta bedömare, inte minst de olika baltiska regeringarna,
              hävdar att Natos kommande utvidgning innebär en större stabilitet
              och en högre säkerhet för deras länder och också för den region
              som vi lever i. Jag vill fråga Berit Jóhannesson om hon och Vänsterpartiet
              instämmer i den bedömningen. Innebär Natoutvidgningen en större
              trygghet och säkerhet även för oss och för vår del av världen?
            </seg>
            <seg>
              En följdfråga till den är egentligen: Skulle ett svenskt medlemskap
              innebära mindre stabilitet och mindre säkerhet i vår del av världen
              eller skulle även det bidra till en större trygghet? Om det inte
              skulle bidra till detta vad är det som gör att de baltiska ländernas
              medlemskap så entydigt, som de allra flesta uppfattar det, bidrar
              till säkerheten? Men Sveriges utanförskap och oförmåga att påverka
              besluten skulle skapa större osäkerhet och inte större stabilitet.
            </seg>
            <seg>
              Den andra frågan handlar om anslagsnivåerna i framtiden. Om man
              som Vänsterpartiet framöver vill reducera anslagen till försvaret,
              anser Berit Jóhannesson att detta påverkar Sveriges förmåga till
              gemensamma insatser runtom i världen eller påverkas den inte alls?
            </seg>
          </u>
          <note type="speaker">
            Anf. 6 BERIT JÓHANNESSON (v) replik:
          </note>
          <u xml:id="i-174de2a85ad9887f" who="berit_johannesson_6986c9">
            <seg>
              Herr talman! Jag vill gärna svara på de frågorna.
            </seg>
            <seg>
              Jag anser att de baltiska staterna har rätt att fatta sina beslut.
              De gör det utifrån sin historiska situation.
            </seg>
            <seg>
              De gör det utifrån sitt eget beslutsunderlag, sina egna tankar,
              och utifrån hur de upplever omvärlden och sina säkerhetspolitiska
              behov. De har rätt att göra det, det har vi aldrig lagt oss i.
            </seg>
            <seg>
              För vår egen del anser jag att vi absolut inte ska gå in i Nato.
              Vi har inget säkerhetspolitiskt underlag för det. Jag tror att
              det behövs neutrala länder som inte är medlemmar i några försvarsallianser
              för att så att säga kunna vara kraften och kunna tala med en tunga
              som inte är kluven, vilket jag tycker är väldigt viktigt. Vi arbetar
              för nedrustning. Vi arbetar i internationella forum. Vi är ett
              neutralt land och vi ska fortsätta att vara det. Vi har inget
              säkerhetspolitiskt underskott. Vi behöver alltså inte gå med i
              Nato.
            </seg>
            <seg>
              Varför ska vi gå med i Nato, som är en säkerhetspolitisk och
              försvarspolitisk allians, när vi inte har något säkerhetspolitiskt
              underskott?
            </seg>
            <seg>
              Hur stort anslaget ska vara i framtiden har vi inte bestämt.
              Jag är övertygad om att vi måste prioritera om. Jag tycker att
              det är mycket viktigt att vi har internationell verksamhet och
              kan bidra internationellt. Hur stor neddragningen ska vara får
              vi diskutera vidare. Det är viktigt att se till att vi faktiskt
              har möjlighet att ha förebyggande civil krishantering så att man
              inte behöver gå in med några militära medel.
            </seg>
          </u>
          <note type="speaker">
            Anf. 7 GUNNAR HÖKMARK (m) replik:
          </note>
          <u who="gunnar_hokmark_124d6c" xml:id="i-8c8feee21c1050a3">
            <seg>
              Herr talman! När det gäller den andra frågan uppskattar jag svaret.
              Det som sägs är att en neddragning av de svenska försvarsanslagen
              faktiskt påverkar vår förmåga till gemensamma insatser. En grundläggande
              bedömning är då om vi vill att Sverige ska kunna spela en aktiv
              roll runtom i världen för att bidra till fred. Det tycker jag
              är bra, för då har vi satt upp måttstocken på vad som är viktigt
              och väsentligt.
            </seg>
            <seg>
              Frågan om Nato och de baltiska länderna gled Berit Jóhannesson
              egentligen förbi. De baltiska länderna, Estland, Lettland och
              Litauen, har rätt att själva fatta sina beslut. Det är en rätt
              som de har vunnit.
            </seg>
            <seg>
              Utan att gå in på den diskussion som fördes för tio tolv år sedan,
              inte minst i denna kammare, vill jag påminna om att det inte alltid
              var så att alla ansåg att de skulle ha den rätten. Men nu har
              de den rätten.
            </seg>
            <seg>
              Det var inte det frågan handlade om, utan frågan var om vi anser
              att det är bra för vår säkerhet. Anser
            </seg>
            <seg>
              Berit Jóhannesson att deras inträde i Nato bidrar till att stärka
              stabiliteten och säkerheten i denna region?
            </seg>
            <seg>
              Min fråga handlade inte om huruvida det är bra att ha nöjda och
              glada grannar eller om de har rätten att själva besluta utan jag
              frågade: Anser Berit Jóhannesson att den säkerhetspolitiska strukturen
              och mönstret i norra Europa har förändrats till det bättre genom
              deras medlemskap? Är vår del av världen lite tryggare? Är Sveriges
              situation något bättre genom deras medlemskap? Om det är så, på
              vilket sätt skulle det gynna stabiliteten i vår del av världen
              att vi säger att vi inte ska stödja någon annan när denne blir
              angripen?
            </seg>
          </u>
          <note type="speaker">
            Anf. 8 BERIT JÓHANNESSON (v) replik:
          </note>
          <u xml:id="i-64bda77a520b6f58" who="berit_johannesson_6986c9">
            <seg>
              Herr talman! Jag tror att det bidrar till stabiliteten på det
              sättet att de känner sig tryggare. Däremot tror jag inte att det
              påverkar Sverige på det sättet att vi skulle känna oss tryggare
              för att Baltikum går in i
            </seg>
            <seg>
              Nato. Den uppfattningen delar jag med fler bedömare.
            </seg>
            <seg>
              Men när ett land känner sig tryggt kan man naturligtvis på ett
              helt annat sätt jobba vidare med viktiga frågor som handlar om
              utveckling av demokrati och samhälle. Det tror jag är bra.
            </seg>
            <seg>
              Men det finns fortfarande ingen som helst anledning för Sverige
              att gå med i Nato på grund av att de andra är med. Det tror jag
              absolut inte på. Vi ska fortsätta att vara ett neutralt land.
              Vi ska fortsätta att samarbeta med andra, men vi ska inte gå in
              i en militär pakt som Nato.
            </seg>
          </u>
          <note type="speaker">
            Anf. 9 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-3992a9e5a4563a80">
            <seg>
              Herr talman! Ärade ledamöter i kammaren! Protokollsläsare! Det
              är med ett visst vemod som jag ser vår tidigare försvarsminister
              sitta som talman eftersom jag uppskattat våra meningsutbyten i
              den försvarspolitiska debatten. Men det är med glädje jag ser
              vår nya försvarsminister sitta med i den här diskussionen.
            </seg>
            <seg>
              Det är med ännu större glädje, herr talman, som jag hör Moderata
              samlingspartiets företrädare Gunnar
            </seg>
            <seg>
              Hökmark upprepa det som Miljöpartiet tidigare var ensamt om att
              säga under 90-talet. Mycket har förändrats de senaste 15 åren.
              Det finns inte längre något militärt hot mot Sverige. Så sent
              som i debatterna
            </seg>
            <seg>
              1998 ställdes motfrågan: Hur vet ni det? Den bilden ifrågasattes.
            </seg>
            <seg>
              Det var ganska enkelt att veta det, därför att från
            </seg>
            <seg>
              1987 och under hela 90-talet minskade Ryssland sina militärutgifter
              med mellan 90 % och 95 %. Det var en krigsmakt i totalt sönderfall,
              vilket ledde till att det redan i mitten av 90-talet inte fanns
              något reellt hot från Ryssland vare sig politiskt eller någon
              möjlighet att genomföra det militärt.
            </seg>
            <seg>
              Gunnar Hökmark sade också att det finns en mer komplex hotbild.
              Det finns också skrivet i vårt betänkande. Det är en helt riktig
              beskrivning. Den hotbild vi har i dag är komplex och den är framför
              allt ickemilitär. Medan de militära hoten har upphört att existera
              gentemot Sverige som nation har vi sett de ickemilitära hoten
              öka i sannolikhet. Det handlar om allt från terrorism, som de
              flesta kanske blev medvetna om först den 11 september förra året,
              till risken för att vi ska utsättas för IT-sabotage, där ett alltmer
              sårbart samhälle ökar riskerna för oss. Vi har sönderrostande
              atomubåtar i Murmansk, som vid olyckliga omständigheter skulle
              kunna drabba svenskt territorium. Och vi har miljöförstöring av
              olika slag, senast illustrerad av oljetankern Prestige med 70
              000 liter olja som läcker ut utanför Spanien. Det var tur att
              förlisningen inte skedde i Östersjön, vilket kunnat ske om fartyget
              lämnat Lettlands hamn något tidigare.
            </seg>
            <seg>
              Det här är de nya hot som vi har att hantera och försöka förebygga
              eller i värsta fall skapa ett skydd emot. Tyvärr har vi inte sett
              en sådan utveckling av försvarspolitiken, trots att en majoritet
              i Sveriges riksdag har hållit med Miljöpartiet om att det inte
              längre finns någon militär hotbild mot Sverige, hållit med om
              behovet av att omstrukturera försvaret och att lägga ned regementen
              i det traditionella invasionsförsvaret. En majoritet har hållit
              med om behoven av att föra över ekonomiska resurser från försvaret
              till sjukvården.
            </seg>
            <seg>
              Trots allt det här som man har talat om och i vissa fall fattat
              beslut om tycks det fortfarande vara så, herr talman, att det
              militära dominerar försvarspolitiken i dess utformning. Minskningarna
              som vi har beslutat om i riksdagen har varit små, 10 % över tre
              år, vilket kan jämföras med de halverade militärutgifterna i
            </seg>
            <seg>
              Europa. Vi fortsätter i vårt land att varje dag satsa över 100
              miljoner kronor på den militära komponenten av Sveriges försvarspolitik,
              trots att det inte finns någon hotbild som motiverar detta.
            </seg>
            <seg>
              Herr talman! Vi fortsätter, likt tidigare talare var inne på,
              med omfattande materialbeställningar. Vi fullföljer köpet av JAS-plan
              som inte behövs och som motiveras av en hotbild som inte längre
              existerar - på skattebetalarnas bekostnad.
            </seg>
            <seg>
              Vi har fem ubåtar i Östersjön. De motiverades alla med hotet
              från Sovjetunionen. Trots detta står vi i stånd att skaffa två
              nya ubåtar för 1 miljard styck, samtidigt som vi saknar bogserbåtar
              och bogserkapacitet att hantera en oljetanker som Prestige om
              den förliser i Östersjön. De starkaste vi har klarar 35 tons dragkraft.
              Vi skulle behöva 100 tons dragkraft för att hantera en sådan situation.
              En sådan bogserbåt kostar
            </seg>
            <seg>
              300 miljoner. Det har vi inte. Däremot står vi i begrepp att
              skaffa ytterligare två ubåtar för 1 miljard styck.
            </seg>
            <seg>
              Det här illustrerar tydligt den militära fokuseringen för någonting
              som inte har ett hot som motiverar, medan vi saknar kapacitet
              för de verkligen existerande hoten. Det är olyckligt med denna
              fortsatta militära dominans i den svenska försvarspolitiken. Den
              innebär att vi i många fall står utan försvar mot de egentliga
              hoten.
            </seg>
            <seg>
              Herr talman! Vi hörde också tidigare i debatten hur bl.a. Moderaterna,
              och även andra talare, har varit inne på att även om det inte
              finns hot mot Sverige finns det hot mot omvärlden. Med den internationalisering
              vi har sett av samhället, de beroendeförhållanden som råder både
              politiskt och ekonomiskt, innebär hot mot andra delar av världssamfundet
              också ett hot mot Sverige. Jag kan instämma i den analysen av
            </seg>
            <seg>
              Gunnar Hökmark och andra. Visst är det så. Visst var vår försummelse
              på Balkan något som drabbade också Sverige. Att ha underlåtit
              att förebygga krisen i det sönderfallande forna Jugoslavien, att
              inte ha hanterat den kris vi såg tydligt mot slutet av 80-talet,
              har kostat världssamfundet och Sverige som nation oerhört mycket
              pengar i katastrofinsatser, i FN-insatser, i flyktingmottagning,
              i återuppbyggnad - för att inte tala om det pris som folket på
              Balkan har betalat i förlorade människoliv.
            </seg>
            <seg>
              Herr talman! Visst har det varit dyrt att ha stött den diktatur
              och regim som har funnits i Bagdad under 80-talet. Västvärlden
              försåg en diktator med möjligheter till kemisk vapenproduktion,
              till upprustning. Trots att vi visste att han var en diktator,
              trots att vi visste att han begick folkmord mot den kurdiska minoriteten,
              fortsatte detta stöd. Visst har detta varit dyrt för omvärlden
              och framför allt för befolkningen i
            </seg>
            <seg>
              Irak.
            </seg>
            <seg>
              Frågan måste också ställas om det är en klok politik att exportera,
              likt Sverige gör, krigsmateriel till
            </seg>
            <seg>
              Indien och även till Pakistan - som av många betraktas som den
              potentiellt mest farliga konflikten i världen.
            </seg>
            <seg>
              De hot som vi tidigare har försummat har drabbat
            </seg>
            <seg>
              Sverige. Hökmark har rätt i den analysen att hot och konflikter
              i omvärlden drabbar också oss. Vi måste bland annat ställa oss
              frågan hur vi kan undvika att själva bidra till konflikterna,
              till exempel genom att fortsätta att utgöra en viktig leverantör
              av krigsmateriel till den potentiellt farligaste konflikten i
              världen.
            </seg>
            <seg>
              Men ännu viktigare, herr talman, är att ställa frågan hur vi
              kan förebygga konflikter, förebygga att de utvecklas så långt
              att de blir väpnade och därmed ställer krav på militära insatser
              från omvärlden. Det är där jag ser den stora bristen i såväl svensk
              försvarspolitik men också när det gäller utformandet av
            </seg>
            <seg>
              EU:s krishanteringsförmåga, som också den fokuserar oerhört tungt
              på den militära delen - trots att det inte är där vi saknar resurser.
              Tvärtom, hela västvärlden och Europa har ett överflöd av militära
              resurser som inte längre motiveras med militära hot. Man har pumpat
              in gemensamma krishanteringsstyrkor. Men det är inte där behovet
              ligger. Där gör moderaterna en felaktig analys när de understryker
              vikten av att fortsätta den militära fokuseringen i Sverige.
            </seg>
            <seg>
              Behovet ligger på att skapa och utveckla en konfliktförebyggande
              politik. Hur använder vi oss i världssamfundet av de tidiga varningssystem
              som finns om en utveckling som går åt fel håll? Vilken typ av
              automatik finns inom EU eller andra internationella organ att
              aktivt utarbeta en politik som förebygger negativ utveckling,
              stöd till demokratiska strukturer där sådana inte finns, ekonomiskt
              bistånd och andra typer av politiska åtgärder för att förebygga
              en konflikt att utvecklas till en väpnad konflikt? Jag ser den
              stora bristen i att vi försummar detta även i svensk försvarspolitik.
              Därmed riskerar vi att upprepa tidigare misstag där krig, när
              de väl bryter ut, får förödande konsekvenser.
            </seg>
            <seg>
              Herr talman! Avslutningsvis vill jag nämna att
            </seg>
            <seg>
              Miljöpartiet står bakom den gemensamma budgeten.
            </seg>
            <seg>
              Det kan tyckas något underligt med tanke på att vi är kritiska
              till dess storlek. Men det gör vi av respekt mot tidigare ingångna
              beslut mellan regeringspartiet,
            </seg>
            <seg>
              Centerpartiet och Vänsterpartiet.
            </seg>
            <seg>
              Det är med optimism jag ser fram emot vår försvarspolitik, vårt
              försvarsbeslut, under den här mandatperioden. Jag hoppas på en
              ordentlig minskning av den traditionella militära fokuseringen.
              Jag hoppas på en utveckling av förmågan att möta de icke-militära
              hoten, och jag hoppas på ett förverkligande av det program för
              konflikt- och krishantering som har tagits fram av Utrikesdepartementet.
              Jag vill också yrka bifall till reservationerna 12 och 13.
            </seg>
          </u>
          <note type="speaker">
            Anf. 10 GUNNAR HÖKMARK (m) replik:
          </note>
          <u who="gunnar_hokmark_124d6c" xml:id="i-2a1b01361d1975f8" next="cont">
            <seg>
              Herr talman! För det första blir jag glad att Lars
            </seg>
            <seg>
              Ångström är nästan lika glad som jag att se den före detta och
              nuvarande försvarsministern i kammaren.
            </seg>
            <seg>
              För det andra beskriver Lars Ångström konfliktförebyggande arbete
              i grunden mycket vältaligt och bra.
            </seg>
            <seg>
              Det är klart att det är en av de viktigaste sakerna, och det
              är klart att världssamfundet måste göra allt vad man kan för att
              förebygga konflikter. Men problemet är att alla konflikter inte
              blir förebyggda, bland annat därför att det finns politiska krafter
              som inte vill ha den typen av gemensamma strukturer och samarbete
              som krävs. Utan att bråka alltför mycket med Lars
            </seg>
            <seg>
              Ångström i den delen tillhör han själv en politisk rörelse som
              helst inte vill se det EU som han nyss hänvisade till som möjligt
              konfliktförebyggande.
            </seg>
            <seg>
              Den intressanta frågan för Försvarsmakten och den svenska försvarspolitiken
              handlar, som alltid annars, om vad man gör när politikens andra
              medel inte räcker till. Då kommer jag till det påstående
            </seg>
            <seg>
              Ångström förde fram, nämligen att det inte finns några militära
              hot. Det är nog att läsa utvecklingen fel. Det är lika fel som
              att säga att det inte finns några hot mot Sverige. Det är klart
              att det finns. Skillnaden är att de hot vi ser är gemensamma och
              måste mötas gemensamt.
            </seg>
            <seg>
              Vi ser just nu i vår värld en mängd olika, mycket stora, konflikter.
              Vi ser hur massförstörelsevapen har byggts upp, och förmodligen
              fortfarande byggs upp, i
            </seg>
            <seg>
              Irak. Vi ser en väpnad situation i stora delar av den värld som
              sträcker sig från Nordafrika till Indien. Det är konflikter som
              kommer att beröra oss i olika former.
            </seg>
          </u>
          <note>
            Min fråga till Lars Ångström, liksom jag tidigare ställde till
            Berit Jóhannesson, är följande: Anser Lars
          </note>
          <u who="gunnar_hokmark_124d6c" prev="cont">
            <seg>
              Ångström att en fortsatt neddragning av Sveriges försvarsmakt
              påverkar våra möjligheter till gemensamma insatser som krävs när
              det konfliktförebyggande arbetet inte räcker till?
            </seg>
            <seg>
              Herr talman! Jag har en sista fråga. Berit Jóhannesson sade alldeles
              nyss att Sveriges säkerhetspolitiska läge inte har förbättrats
              genom att Estland,
            </seg>
          </u>
          <note>
            Lettland och Litauen träder in i Nato. Håller Lars
          </note>
          <note>
            Ångström med om det?
          </note>
          <note type="speaker">
            Anf. 11 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-7b27e601db5d815e">
            <seg>
              Herr talman! Jag tror att Gunnar Hökmark missuppfattade mig.
              Jag sade att det inte fanns några militära invasionshot mot Sverige.
              Däremot har jag inte uttalat mig om huruvida det skulle finnas,
              eller inte finnas, militära hot mot andra länder i andra delar
              av världen.
            </seg>
            <seg>
              Om all konfliktförebyggande politik misslyckas måste världssamfundet
              ha militär kraft att stoppa ett krig - inte tvinga fram fred,
              den tvingas inte fram.
            </seg>
            <seg>
              Däremot kan militära medel tvinga fram ett stopp för krigshandlingar
              och därmed skapa utrymme för förhandlingar och konfliktlösning.
            </seg>
            <seg>
              Herr talman! Felet med Gunnar Hökmarks resonemang är att det
              helt ignorerar behovet av utveckling av de konfliktförebyggande
              mekanismerna.
            </seg>
            <seg>
              På det militära området upplever vi inte brister, utan där har
              världssamfundet kraft. Det som snarare är ett problem är det faktum
              att det inte alltid existerar en politisk vilja att aktivt förebygga
              eller hantera konflikter eller kriser.
            </seg>
            <seg>
              Det är inte heller så att Miljöpartiet är negativt till svensk
              militär medverkan i fredsfrämjande operationer. Gunnar Hökmark
              tycks anse att det bara är EU
            </seg>
            <seg>
              som kan uträtta detta, och det är kanske en lite väl snäv syn
              på det hela. De flesta fredsfrämjande aktioner som Sverige deltagit
              i, eller jag skulle vilja säga alla, är fredsfrämjande operationer
              beslutade av FN.
            </seg>
            <seg>
              Miljöpartiet var för att fördubbla den styrka som skickades till
              Kosovo, och det är med beklagande jag ser att Sverige deltar med
              alltför liten del i Afghanistan. Behovet av säkerhet i Afghanistan
              borde motivera ett större ansvarstagande från FN:s medlemsstater.
            </seg>
            <seg>
              Jag skulle vilja ställa en motfråga till Gunnar
            </seg>
            <seg>
              Hökmark. Problemet är ju inte militära brister, utan problemet
              är de konfliktförebyggande mekanismer som leder till militära
              kriser. Hur ser Moderaternas politik ut för att utveckla det område
              där vi i dag har en brist?
            </seg>
          </u>
          <note type="speaker">
            Anf. 12 GUNNAR HÖKMARK (m) replik:
          </note>
          <u who="gunnar_hokmark_124d6c" xml:id="i-c6f1a743b9f73640">
            <seg>
              Herr talman! Jag kan gärna säga att det var det parti som jag
              företräder, och ett antal andra partier, som gick i täten för
              att Sverige skulle inträda i det europeiska medlemskapet under
              det europeiska samarbetet. Jag tror att det har en avgörande betydelse
              för att på den europeiska kontinenten skapa stabilitet och säkerhet.
              Så upplever också de nya medlemsländerna det hela.
            </seg>
            <seg>
              Jag tror också att det finns mängder av andra saker att göra,
              såsom frihandel som knyter länder samman. Det finns mängder med
              uppgifter för FN, liksom för andra internationella institutioner,
              men då ska man inte förneka det gemensamma samarbetets möjligheter.
            </seg>
            <seg>
              Jag vill återknyta till den fråga som vi tog upp tidigare. Lars
              Ångström anser att det finns tillräcklig militär kraft för att
              genomföra de gemensamma insatser som krävs. Samtidigt sade han
              alldeles nyss att det gemensamma samfundet bland annat i Afghanistan
              ställer upp med alldeles för lite militär närvaro. Han sade också
              alldeles nyss att han skulle vilja att Sverige skickade fler,
              och det kan jag hålla med om. Men jag tänker inte medverka till
              att vi skickar förband som inte är utbildade och utrustade för
              den miljö som de kommer att vistas i. Lars Ångström sade också
              att vi borde skicka dubbelt så många till det gamla Jugoslavien.
            </seg>
            <seg>
              Någonstans måste man få ihop detta. Om vi vill att vi ska göra
              mer kan man inte i den svenska försvarsdebatten säga att vi ska
              göra mindre. Om vi vill se värdet av de gemensamma insatserna,
              och det gör
            </seg>
            <seg>
              Lars Ångström, kan vi inte arbeta för att avhända oss den möjligheten.
              Den politiken driver ni gentemot regeringen, och den politiken
              kommer vi att följa mycket kritiskt eftersom den urholkar förutsättningarna
              för freden.
            </seg>
          </u>
          <note type="speaker">
            Anf. 13 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-b5cb695c6cd1ea6f" next="cont">
            <seg>
              Herr talman! Gunnar Hökmark har fel. Vi förnekar inte på något
              sätt det gemensamma samarbetets möjligheter. Tvärtom är samarbete
              en form av konfliktförebyggande aktivitet.
            </seg>
            <seg>
              Men Gunnar Hökmark tycks sätta likhetstecken mellan allt vad
              samarbete heter och EU, och EU som institution kan man hysa olika
              uppfattningar om, om olika delar av dess utformning. Där har,
              som bekant är i kammaren, Miljöpartiet i mycket en kritisk inställning;
              det handlar om demokratiunderskottet och om bristen på insyn.
              Samarbete mellan stater är självklart fredsfrämjande.
            </seg>
            <seg>
              Gunnar Hökmark blir svaret skyldig. Moderaterna stoltserar, utan
              någon som helst utvecklad syn på hur man ska utveckla en konfliktförebyggande
              politik. De har fastnat i diskussionen om de militära styrkorna
              och den militära utformningen ifall allt annat misslyckas.
            </seg>
            <seg>
              Jag håller med om att man från det internationella samfundets
              sida måste ha militär kraft bakom orden i det fall man misslyckas.
              Men det är ju en garanti för att man kommer att misslyckas om
              man aldrig utvecklar de konfliktförebyggande instrumenten. Om
              man inte har någon vilja eller ens en idé om hur detta ska gå
              till står man självklart och stampar på samma ställe och upprepar
              samma misstag gång på gång.
            </seg>
            <seg>
              Man måste också ställa sig frågan: Är det en vettig politik att
              bidra till att pumpa in vapen i en av världens farligaste konflikter,
              som den mellan Indien och Pakistan? Det kan knappast betraktas
              som konfliktförebyggande, utan snarare som motsatsen, konfliktfrämjande.
              Man underlättar, gör det möjligt, för konflikten att verkligen
              bli väpnad fullt ut. Där tycker jag att Moderaterna har en svag
              punkt. De saknar politik på det kanske viktigaste området när
              det gäller såväl EU:s krishanteringspolitik och utformningen av
              den, som hur vi ska tillgodose svensk försvarspolitik så att den
              ska svara upp mot 2000-talets behov snarare än att stå fast i
              1900-talets traditionella militära tänkande.
            </seg>
          </u>
          <note>
            Anf. 14 ERLING WÄLIVAARA (kd)
          </note>
          <u who="lars_angstrom_20bcf6" prev="cont">
            <seg>
              replik:
            </seg>
            <seg>
              Herr talman! Lars Ångström säger att det inte föreligger något
              hot mot Sverige, och då avser han, vad jag förstår, ett militärt
              hot.
            </seg>
            <seg>
              Jag kan hålla med om att det inte föreligger något omedelbart
              invasionshot mot Sverige. Men vi ska heller inte glömma bort,
              Lars Ångström, att det i dag i större eller mindre omfattning
              pågår uppemot trettio krig i världen.
            </seg>
            <seg>
              Det stora hotet, som vi Kristdemokrater ser det, är terrorhotet.
              Terrorister slår till utan någon förvarning.
            </seg>
            <seg>
              De kan slå till var som helst, när som helst och hur som helst
              i världen. Jag vill fråga: Med vilka medel vill Lars Ångström
              och Miljöpartiet möta dessa hot?
            </seg>
            <seg>
              Vilka förebyggande krafter vill Lars Ångström och
            </seg>
            <seg>
              Miljöpartiet använda för att vi inte ska drabbas av terrorattacker
              ute i världen? Bara under drygt ett år har vi haft åtminstone
              fyra stora, allvarliga attacker mot helt oskyldiga människor.
            </seg>
          </u>
          <note type="speaker">
            Anf. 15 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-8a317ed295482384" next="cont">
            <seg>
              Herr talman! Erling Wälivaara ställer en viktig fråga. Hur utvecklar
              vi ett skydd, ett försvar och en politik för att möta en ökad
              internationell terrorism?
            </seg>
            <seg>
              En sak kan vi vara ganska klara på och det är att det inte är
              ett hot som vi möter med militära medel. Det krävs någonting helt
              annat.
            </seg>
            <seg>
              Vi såg visserligen hur militära medel användes i
            </seg>
            <seg>
              Mombasa när små luftvärnsmissiler sköts mot ett israeliskt passagerarflygplan.
              Men det finns ingen möjlighet att möta den typen av terrorism
              med militära hot, lika lite som militära medel skulle ha kunnat
              möta flygkaparna i USA för ett drygt år sedan.
            </seg>
            <seg>
              I stället handlar det om att se terrorismen ur två olika perspektiv.
              Dels handlar det om det långsiktiga förebyggandet arbetet som
              innebär att man minskar rekryteringen till dessa organisationer.
              Rekryteringen sker ur folklager som har det oerhört svårt, som
              har förtryckts och saknar möjligheter, saknar mat för dagen, lever
              i misär. De utgör en stor del. Dels handlar det om att förebygga
              uppkomsten av diktaturer, främja demokratiska strukturer och demokratiska
              organisationer. Vi ska inte som vi gjorde i Irak under
            </seg>
            <seg>
              80-talet stötta en diktator med vapen, fabriker och allt möjligt
              annat, alltså är en motsatt politik för att omöjliggöra rekrytering.
            </seg>
            <seg>
              I det ännu kortare perspektivet handlar det om ett ökat underrättelseutbyte
              mellan nationer. Den stora risken med det är dock hot mot såväl
              personlig integritet som minskade juridiska rättigheter i våra
              demokratier. Vi ser i dag hur demokratin hotas just genom de åtgärder
              som vi försöker vidta för att hantera terrorismen.
            </seg>
            <seg>
              Detta är en svår balansgång, men de vägarna måste vi gå.
            </seg>
          </u>
          <note>
            Anf. 16 ERLING WÄLIVAARA (kd)
          </note>
          <u who="lars_angstrom_20bcf6" prev="cont">
            <seg>
              replik:
            </seg>
            <seg>
              Herr talman! För mig tycks det som om Lars Ångströms argumentation
              haltar ganska mycket. I ena stunden säger han att världssamfundet
              självklart måste ha militär kraft, och i nästa skede säger han
              att vi måste få bort all militär kraft, minska, skär ned.
            </seg>
            <seg>
              Jag vill fråga Lars Ångström: Ska Sverige över huvud taget delta
              i gemensamma militära operationer? Vilka medel ska vi enligt Miljöpartiets
              försvarspolitik använda för att kunna delta i de gemensamma, av
              världssamfundet förordade, militära operationerna? Om vi följer
              Miljöpartiets politik lär vi inte ha mycket till försvar kvar.
            </seg>
          </u>
          <note type="speaker">
            Anf. 17 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-a07c2c75b98faefe">
            <seg>
              Herr talman! Jag tror inte att Erling Wälivaara har lyssnat tillräckligt
              uppmärksamt, för jag har då inte sagt att vi i nuläget ska ta
              bort all militär kraft. Det är förvisso en gemensam vision, som
              såväl Kristdemokraterna som Moderaterna och Socialdemokraterna
              står bakom, nämligen FN:s mål om allmän och total militär avrustning,
              men vi är medvetna om att det målet ligger långt borta.
            </seg>
            <seg>
              I dagsläget finns det konflikter som pågår, det finns diktaturer,
              som vi i vissa fall själva har varit med och stöttat, och konflikter
              som är farliga. Där måste världssamfundet i nuläget ha militära
              resurser.
            </seg>
            <seg>
              Men det är inte det som saknas. Världssamfundet har dessa militära
              resurser. Det är inte det som behöver utvecklas. Det behöver inte
              byggas mer. Det är de konfliktförebyggande mekanismerna som vi
              måste utveckla, så att vi inte behöver använda de militära resurserna.
            </seg>
            <seg>
              När det gäller Sveriges militära försvar lägger vi, som jag sade,
              ned över 100 miljoner kronor varje dygn. Men detta utvecklar inte
              vår internationella kapacitet - att vi har drygt tusen man i Kosovo,
              Bosnien och Afghanistan - utan det är fortfarande bundet i den
              traditionella militära invasionsstrukturen. Det kan inte kosta
              100 miljoner kronor om dagen att ha tusen man ute i fält. Mycket
              av det militära kan minskas.
            </seg>
            <seg>
              Däremot är det viktigt att bibehålla möjligheter att delta i
              internationella fredsfrämjande operationer.
            </seg>
            <seg>
              Sverige har en hög och av FN efterfrågad kompetens på bland annat
              minröjningsområdet, utvecklade Cimicenheter, ingenjörsförband
              och så vidare. Där gör vi ett bra arbete. Vi har ett gott internationellt
              renommé, och vi ska självklart delta. Det är ju det som efterfrågas
              av Sverige. Vi ska bibehålla den kompetensen. Men detta kostar
              långt ifrån några
            </seg>
            <seg>
              100 miljoner kronor om dagen, Erling Wälivaara.
            </seg>
            <seg>
              Man kan minska de utgifterna och ändå utveckla den internationellt
              efterfrågade kapaciteten.
            </seg>
          </u>
          <note type="speaker">
            Anf. 18 ALLAN WIDMAN (fp) replik:
          </note>
          <u who="allan_widman_31f3c6" xml:id="i-b66d52c189ba0920">
            <seg>
              Herr talman! Den största behållningen av Lars
            </seg>
            <seg>
              Ångströms anförande fick jag för min del i och med hans påstående
              - som jag delvis instämmer i - att när det gäller konflikthantering
              och förebyggande arbete har nog den militära betoningen traditionellt
              varit för stark. Han delar in konflikthanteringen i förebyggande
              och reaktiva resurser. Som jag förstår det definierar han det
              militära försvaret som ett reaktivt medel som ingriper när konflikten
              har uppstått.
            </seg>
            <seg>
              Jag tror att det var von Clausewitz som en gång sade: Varje land
              har en armé - sin egen eller någon annans. I den meningen har
              åtminstone jag och mitt parti ofta uppfattat även förefintligheten
              av militära resurser som ett förebyggande redskap. Jag vill fråga
            </seg>
            <seg>
              Lars Ångström om han till någon del delar denna värdering. Om
              man gör det leder det naturligtvis i sin förlängning till att
              exempelvis krigsmaterielexport också kan vara ett led i en konfliktförebyggande
              politik.
            </seg>
          </u>
          <note type="speaker">
            Anf. 19 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-6643900782bc60fa">
            <seg>
              Herr talman! Nej, jag tror inte att jag riktigt delar
            </seg>
            <seg>
              Folkpartiets syn på att varje land har en armé, antingen sin
              egen eller någon annans. Det kunde ha en relevans tidigare, under
              1900-talet, då kontroll över territorium och kontroll över industriproduktion
              och jordbruk utgjorde grunden för makt, inflytande och rikedom.
              Men i dagsläget är det inte längre dessa faktorer som avgör huruvida
              ett land eller en regim har kontroll, utövar inflytande eller
              skapar sig rikedom. Snarare är det sådana faktorer som tillgång
              till kommunikation, tillgång till fungerande marknader och tillgång
              till kunskap som är avgörande.
            </seg>
            <seg>
              Vi ser hur det internationella näringslivet i princip är flyttbart.
              Man kan flytta ett kontor i en portfölj eller i ett hårdminne
              vart som helst i världen. Även produktionen kan flyttas. Därmed
              upphör en nations territorium att utgöra grunden för inflytande,
              rikedom och makt. Därför faller tesen om att det skulle vara så
              viktigt att kontrollera ett territorium, och därmed faller mycket
              av det som motiverar de militära strukturerna och rustningarna.
              Jag håller inte med Folkpartiet där. Det är helt andra faktorer
              som är avgörande.
            </seg>
          </u>
          <note type="speaker">
            Anf. 20 ALLAN WIDMAN (fp) replik:
          </note>
          <u who="allan_widman_31f3c6" xml:id="i-d9fed80dfe4385d1">
            <seg>
              Herr talman! Jag konstaterar att Lars Ångström, om jag förstår
              honom rätt, menar att om Kuwait i början av 1990-talet hade haft
              en god militär motståndskraft hade detta inte spelat någon som
              helst roll för Iraks vilja att anfalla detta land. Han menar också,
              förstår jag, att om antingen Pakistan eller Indien hade varit
              i avsaknad av militärt försvar hade det likväl inte lett till
              att freden, trots en långvarig konflikt mellan dessa länder, fortfarande
              hade bestått.
            </seg>
          </u>
          <note type="speaker">
            Anf. 21 LARS ÅNGSTRÖM (mp) replik:
          </note>
          <u who="lars_angstrom_20bcf6" xml:id="i-c67ac2a197fc831e">
            <seg>
              Herr talman! Jag vet inte om jag uppfattade Allan
            </seg>
            <seg>
              Widmans inlägg riktigt, men det är självklart att om
            </seg>
            <seg>
              Indien och Pakistan hade saknat militära styrkor hade det inte
              funnits grund för någon konflikt mellan dessa två stater.
            </seg>
            <seg>
              Det finns ytterligare några faktorer som är helt avgörande i
              beskrivningen av det säkerhetspolitiska läget. Det handlar om
              demokrati kontra diktatur, om vikten och behovet av att stödja
              och främja utveckling av demokrati på de ställen där den inte
              finns och om vikten av att definitivt inte stötta diktaturer,
              vilket vi från västvärldens sida gjorde så sent som på 1980-
            </seg>
            <seg>
              talet gjorde. Dessa faktorer är naturligtvis också oerhört viktiga
              för att minska risken för militära konflikter och militära invasioner.
              Det är helt självklart.
            </seg>
          </u>
          <note type="speaker">
            Anf. 22 TONE TINGSGÅRD (s):
          </note>
          <u who="tone_tingsgard_7d28e4" xml:id="i-8ca184ed395ef102" next="cont">
            <seg>
              Herr talman! Chansen att det just den här hösten skulle vara
              en före detta försvarsminister som sitter som talman under försvarsdebatten
              är rätt stor. Jag hoppas att det inte känns alltför plågsamt att
              vara tvungen att avhålla sig från kommentarer och synpunkter.
            </seg>
            <seg>
              Låt mig börja med att yrka bifall till förslaget i försvarsutskottets
              betänkande och avslag på samtliga reservationer. Det är för min
              del femte gången i rad som jag deltar i budgetdebatten på försvarsområdet,
              och utan överdrift kan jag säga att debatten i år har känts betydligt
              lugnare än åtminstone första gången.
            </seg>
            <seg>
              Jag tror inte att det beror bara på min egen tillvänjning.
            </seg>
            <seg>
              Betänkandet innebär en stor uppslutning kring regeringens förslag
              till budget och inriktning. Men det är inte total uppslutning
              - det vore väl konstigt och kanske icke önskvärt med tanke på
              omfattningen. Jag ska återkomma till några av reservationerna
              senare.
            </seg>
            <seg>
              Genom försvarsbeslutet år 2000 gavs på sitt sätt en startpunkt
              för den mest genomgripande försvarsreformen i modern tid i vårt
              land - eller ominriktningen, som det heter på försvarssvenska.
              Den bygger på delvis andra grunder, eller åtminstone på en annan
              viktning av grunder, än under övriga efterkrigstiden eller kalla
              krigets dagar. På ett tydligare sätt än tidigare slogs fast att
              vi försvarar vårt land utanför våra gränser genom att vara aktiva
              internationellt - förebyggande och i fredsbevarande operationer.
              Men redan då stod det också klart att vi måste kunna skydda oss
              mot de nya hoten. Även om den 11 september i fjol visade att militära
              medel inte alltid är adekvata vid terroristattacker måste också
              våra förband vara på ett nytt sätt inriktade på och rustade mot
              okonventionella vapen, nya hot och nya aktörer. Vid ett antal
              naturkatastrofer och svåra olyckor i vårt land har
            </seg>
            <seg>
              Försvarsmakten gjort värdefulla insatser och utgjort ett oumbärligt
              stöd till det civila samhället.
            </seg>
            <seg>
              Ambitionen att hävda Sveriges territoriella integritet är fortsatt
              hög. De fyra huvuduppgifter som
            </seg>
            <seg>
              Försvarsmakten har visar upp en enorm spännvidd, som sammantaget
              väl motiverar de 43 499 000 000
            </seg>
            <seg>
              kronor som anslås. Hela utgiftsområdet uppgår till närmare 45
              miljarder.
            </seg>
            <seg>
              Omställningen innebär vidare färre anställda, färre värnpliktiga
              och färre miljarder. Samtidigt finns det krav på att även Försvarsmakten
              ska uppvisa till exempel en bättre representation av det omgivande
              samhället genom att ge plats åt såväl etnisk mångfald som fler
              kvinnor. Engagemanget i uppbyggandet av
            </seg>
            <seg>
              EU:s krishanteringsförmåga tar sin arbetsinsats. Den militära
              skolutbildningen utvärderas, och personalrekryteringen ställer
              nya krav.
            </seg>
            <seg>
              Det europeiska försvarsindustrisamarbetet betyder också något
              radikalt annorlunda nu än under den tid då svensk försvarsindustri
              var svensk kort sagt.
            </seg>
            <seg>
              Det händer mycket nu i det svenska försvaret. Och på det hela
              taget tycker jag att man kan påstå att Försvarsmakten i dess helhet
              motsvarar de krav och förväntningar som regering och riksdag kan
              ställa, givet detta att vi befinner oss i en omställningsperiod.
            </seg>
            <seg>
              När Officersförbundet nyligen i en undersökning redovisade att
              många av dess medlemmar känner oro inför framtiden, funderar på
              att byta yrke och hyser stor misstro till både politiker och ledning
              är det självfallet någonting att ta på allvar och inse att det
              kan gälla även andra anställda. Det är väl högst rimligt att tro
              att detta har ett visst samband med det som jag inledningsvis
              har pekat på. Det händer mycket, det händer fort, och det händer
              på en gång.
            </seg>
            <seg>
              Även om vi som politiker anser att vi har varit tydliga i våra
              beslut hjälper det dåligt när mottagaren av budskapet inte uppfattar
              det så. En så stor organisation som Försvarsmakten ställer särskilda
              krav på tydlighet och styrförmåga, annars känns förändring hotfull
              och skapar motstånd. Men det går inte att helt frigöra sig från
              känslan att det också finns ett annat motstånd i denna organisation
              mot just denna förändring eller mot vissa delar av den.
            </seg>
            <seg>
              Vare sig det handlar om otydlighet eller motstånd är det helt
              avgörande för omställningens resultat att möta och bemöta detta
              på ett bra sätt och undanröja bådadera.
            </seg>
            <seg>
              Drygt två år efter försvarsbeslutet 2000 och knappt två år före
              försvarsbeslutet 2004 gäller det därför att hålla fast vid den
              beslutade ominriktningen och gå vidare.
            </seg>
            <seg>
              Därför är det viktigt att visa på den uppslutning kring riktning
              och mål som finns bland partierna i riksdagen. Följaktligen tycker
              jag att det är lämpligt att här och nu hälsa Moderaterna välkomna
              tillbaka till Försvarsberedningen. Jag hoppas på ett givande samarbete
              i det som är förberedelsen för 2004 års försvarsbeslut.
            </seg>
            <seg>
              Visst är det mycket kvar att göra. Och det är en spännande period
              som vi befinner oss i nu. Utredningar kommer att slutföras, Skolutredningen
              och den om FRA. Den nya krisberedskapsmyndigheten har just startat
              sitt arbete, och frivilligorganisationerna har fått delvis nya
              villkor. EU:s framtidskonvent har, om man ska tro pressen, mycket
              tankar om försvaret i
            </seg>
            <seg>
              EU, till dels för mig lite aparta. Någonting måste hända med
              relationerna mellan Fortifikationsverket och Försvarsmakten. Däremot
              vet jag inte riktigt vad jag ska säga om sotningen.
            </seg>
            <seg>
              Vi måste komma längre när det gäller civilt-militärt. Då handlar
              det om samordningen mellan militära och civila insatser internationellt
              och framför allt inom krishanteringen. Det handlar om att värdera
              vår egen militära utbildning på den civila marknaden när det gäller
              meriterna och att samverka utbildningsmässigt. Det handlar om
              lagstiftningen, om vem som får använda vilka resurser vid vilka
              tillfällen. Goda idéer och förutsättningslös ansats är nödvändiga
              ingredienser för att komma fram. Även här finns det en stor samstämmighet
              mellan partierna.
            </seg>
            <seg>
              När detta är sagt vill jag ändå göra några kommentarer till reservationerna.
            </seg>
            <seg>
              Jag kan instämma i att det ska framgå av budgeten hur stort belopp
              som avsätts för internationella insatser, men en majoritet i utskottet
              menar ju att det kan ske under ett anslag. Jag vill påminna om
              att den främsta anledningen till sammanslagningen av de tidigare
              anslagen 6:1, det vill säga förbandsverksamheten, och 6:2, det
              vill säga internationella insatser, till ett är att man på det
              sättet kan öka anslagskrediten. Det var en väg att hitta en beredskap
              att snabbt finansiera. Den är kortsiktig men var ändå en bra lösning.
            </seg>
            <seg>
              De moderata reservationerna bygger mycket på att
            </seg>
            <seg>
              Moderaterna vill ha en större budgetram för försvaret.
            </seg>
            <seg>
              Det är de ensamma om. Dessutom är Moderaterna ensamma om att
              fortsätta tala om anpassning som om det handlar endast om utökning
              och tillväxt. Efter många års arbete, bland annat i Försvarsberedningen,
              är övriga partier ense om att anpassning gäller uppåt och nedåt,
              det vill säga precis vad ordet betyder.
            </seg>
            <seg>
              Dessutom kräver Moderaterna i en reservation att regeringen ska
              komma till riksdagen en gång om året med en beskrivning riskerna
              för samhället och vad det kräver av ändrad planering. Det tål
              att sägas en gång till: Välkomna tillbaka till Försvarsberedningen,
            </seg>
            <seg>
              Moderaterna. Där sysslar vi just med anpassning i den gängse
              betydelsen av ordet och med bedömning av säkerhetsläget. Och det
              sker i rapporter som avlämnas nästan varje år.
            </seg>
            <seg>
              I ett par reservationer från Vänsterpartiet går man ned på en
              detaljeringsnivå när det gäller lokalisering, investeringar och
              finansiering som jag menar att riksdagen kanske ska avhålla sig
              ifrån. Skulle den iakttas konsekvent skulle resultatet bli en
              ohållbar ordning.
            </seg>
            <seg>
              Herr talman! Reservationerna till trots talar mycket för att
              det kan bli ett fruktbart samarbete framöver till nytta för såväl
              Försvarsmakten som för Sverige.
            </seg>
          </u>
          <note>
            Anf. 23 ERLING WÄLIVAARA (kd)
          </note>
          <u who="tone_tingsgard_7d28e4" prev="cont">
            <seg>
              replik:
            </seg>
            <seg>
              Herr talman! Tone Tingsgård avslutar med att säga att det kan
              bli ett fruktbart samarbete mellan partierna. Jag är väldigt glad
              om det kan bli så att vi verkligen får ett fruktbart och bra samarbete.
              Försvarsfrågorna ska nämligen vara långsiktiga, och de är oerhört
              viktiga.
            </seg>
            <seg>
              Samtidigt gläder det mig att Tone Tingsgård talar om att vi måste
              komma längre när det gäller civiltmilitärt samarbete. Det stämmer
              inte riktigt överens med vad Miljöpartiet säger. Men
            </seg>
            <seg>
              Socialdemokraternas överenskommelse med
            </seg>
            <seg>
              Miljöpartiet om att skära ytterligare 6 miljarder från försvarsbudgeten
              är väldigt oroande, inte bara för mig som försvarspolitiker utan
              för folket ute på fältet. Det blir en osäkerhet hos dem. Det vore
              väldigt välgörande om Socialdemokraterna skulle kunna säga: Detta
              steg är vi beredda att ta, men under en längre period. Nu vet
              man ju inte om det handlar om
            </seg>
            <seg>
              6 miljarder varje år eller under en femårsperiod. Det vore klargörande
              om Tone Tingsgård här och nu i kammaren kunde säga hur det blir
              i framtiden.
            </seg>
          </u>
          <note type="speaker">
            Anf. 24 TONE TINGSGÅRD (s) replik:
          </note>
          <u who="tone_tingsgard_7d28e4" xml:id="i-168c14aeb52e06a5" next="cont">
            <seg>
              Herr talman! Det är alltid roligt att glädja någon.
            </seg>
            <seg>
              Och jag är glad om Erling Wälivaara är glad. Jag tycker inte
              att det är så väldigt svårt när det gäller
            </seg>
            <seg>
              Kristdemokraterna. En del av de reservationer som de har fogat
              till betänkandet är ju nästintill avskrifter av propositionens
              texter.
            </seg>
            <seg>
              När det gäller de 6 miljarderna ingår förvisso som en punkt i
              uppgörelsen mellan regeringen, Vänsterpartiet och Miljöpartiet
              ett uppdrag till just Försvarsberedningen att studera vad ett
              sådant nedskärningsalternativ skulle kunna innebära. Jag förutsätter
              att vi gör som vi brukar göra i riksdagen, att vi först tar ställning
              till det säkerhetspolitiska läget och sedan bedömer insatserna
              och resurserna efter det.
            </seg>
          </u>
          <note>
            Anf. 25 ERLING WÄLIVAARA (kd)
          </note>
          <u who="tone_tingsgard_7d28e4" prev="cont">
            <seg>
              replik:
            </seg>
            <seg>
              Herr talman! Jag ska göra en kort kommentar till
            </seg>
            <seg>
              Tone Tingsgårds uttalande om att en del av våra reservationer
              är avskrifter av regeringens budgetproposition. Om Tone Tingsgård
              läser Kristdemokraternas motioner ser hon att vi under många år
              har hävdat bland annat att man klart ska redovisa kostnaderna
              för internationella operationer. Jag är glad över att det finns
              med i regeringens proposition, även om vi inte är nöjda när regeringen
              själv säger att det är godtagbart när det gäller försvaret men
              samtidigt säger att vi måste öka detta. Detta har hamnat efter
              marinstridskrafter, flygstridskrafter och helikopterförbanden.
            </seg>
            <seg>
              Man ger alltså sig själv först beröm. Men sedan ger man sig själv
              ris. Man kan väl knappt säga att man är stolt eller nöjd.
            </seg>
          </u>
          <note type="speaker">
            Anf. 26 TONE TINGSGÅRD (s) replik:
          </note>
          <u who="tone_tingsgard_7d28e4" xml:id="i-60415e7e877d9c18">
            <seg>
              Herr talman! Jag tror att jag avstår från vidare kommentarer
              eftersom jag inte tycker att det för särskilt långt att diskutera
              detta. I sak står Erling Wälivaara och jag oerhört nära varandra
              när det gäller synen på vad vi ska använda försvaret till. Hur
              man än vänder på det hela kan de 20 miljonerna till Kustbevakningen
              inte riktigt klara ut allt det som Erling
            </seg>
            <seg>
              Wälivaara säger att han vill.
            </seg>
          </u>
          <note type="speaker">
            Anf. 27 GUNNAR HÖKMARK (m) replik:
          </note>
          <u who="gunnar_hokmark_124d6c" xml:id="i-3fba163fa02b7444">
            <seg>
              Herr talman! Vi har nu under förmiddagen diskuterat bland annat
              utrymmet, förmågan och kraften när det gäller att ta itu med de
              olika gemensamma insatser som ett bevarande och tryggande av freden
              i Europa och olika delar av världen kräver.
            </seg>
            <seg>
              Jag skulle vilja ställa en fråga till Tone Tingsgård om något
              som hon berörde i sitt anförande: Är det
            </seg>
            <seg>
              Tone Tingsgårds och Socialdemokraternas uppfattning att den militära
              kraften och förmågan i Europa är tillräcklig för att möta de utmaningar
              som en bevarad fred och en tryggad säkerhet ställer?
            </seg>
            <seg>
              Jag ställer frågan mot bakgrund av sönderfallet av det gamla
              Jugoslavien. Vi såg ju att de militära resurserna var otillräckliga
              och att ingenting kunde göras förrän USA gick in. Vi ser det också
              inte minst, som till exempel Lars Ångström tidigare här i dag
              pekat på, när det gäller behovet av mer trupp och mer av militära
              förband i Afghanistan. Han hade samma synpunkter på det som borde
              kunna göras på Balkan.
            </seg>
            <seg>
              Om Sverige fortsätter en utveckling där vi gradvis drar ned våra
              militära resurser - det är det som sker med nu gällande anslagsnivå
              - kommer vår förmåga att bidra att bli mindre och mindre. Det
              innebär inte bara att vår insats blir mindre, utan det blir också
              en signal till andra länder som påverkar vårt utrikespolitiska
              inflytande och kanske också andra länders beteende. Ännu mer blir
              det helt klart så om man från dagens nivåer ytterligare drar ned
              med de 6 miljarder som finns. Självfallet blir då vår förmåga
              att bidra väsentligt mycket mindre. Men det påverkar också den
              samlade europeiska förmågan att möta de små kriserna medan de
              är små och att delta i hanteringen av de stora kriserna när de
              är akuta. Är det alltså tillräckligt, eller behövs det mer?
            </seg>
          </u>
          <note type="speaker">
            Anf. 28 TONE TINGSGÅRD (s) replik:
          </note>
          <u who="tone_tingsgard_7d28e4" xml:id="i-69ed1a4f0e48f489">
            <seg>
              Herr talman! Det är inte en helt lätt fråga som
            </seg>
            <seg>
              Gunnar Hökmark ställer. Jag tror att det alltid är svårt att
              utifrån de erfarenheter som man har gjort tänka sig vad som ska
              krävas i framtiden. Men man kan väl konstatera att till exempel
              det som man nu enats om ska ingå i EU:s krishanteringsförmåga
              är vad de ingående länderna i dag tycker att man kan sträcka sig
              till.
            </seg>
            <seg>
              Tillräckligt eller inte tillräckligt - ja, vi har ju nu bestämt
              oss för att en stående styrka på ungefär
            </seg>
            <seg>
              60 000 man är vad vi kan klara. Jag är oerhört medveten om att
              varje lands försvarsförmåga betyder mycket för den samlade effekten
              så att säga. Det är lite grann detta som är problemet. Inget land
              har någon extraarmé att ta till, utan man tar av det man har att
              bidra med. Jag tror att det ändå är ett ganska högt ställt mål
              som man har. Men självklart beror det på i vilken situation man
              ska använda sin förmåga.
            </seg>
          </u>
          <note type="speaker">
            Anf. 29 GUNNAR HÖKMARK (m) replik:
          </note>
          <u who="gunnar_hokmark_124d6c" xml:id="i-8871b05eadb20fcf">
            <seg>
              Herr talman! Det som Tone Tingsgård sade är egentligen att Europa
              enligt hennes uppfattning inte har tillräckliga militära resurser
              och tillräcklig kraft.
            </seg>
            <seg>
              Hon uttryckte det så att det som är anmält till det militära
              styrkeregistret är det som länderna kan anmäla; någonting mer
              finns inte.
            </seg>
            <seg>
              Jag tycker att detta är ett viktigt besked från Socialdemokraternas
              talesman i den här debatten därför att det är ett klarläggande
              om att Europa i ett av de områden där vi står inför den stora
              utmaningen inte gör tillräckligt. Från Tone Tingsgård till Lars
              Ångström är det, det vill jag gärna säga, ett stort avstånd i
              försvarspolitiken men det finns ändå en enighet om att vi behöver
              kunna göra mer på den internationella scenen där det konfliktförebyggande
              inte har lyckats.
            </seg>
            <seg>
              Vi har sett hur begränsade våra resurser har varit när det gällt
              att snabbt kunna göra något i Afghanistan. Vi ser hur svårt det
              är att vid sidan om det vi i dag gör på Balkan kunna göra något
              annat i större omfattning för freden i någon annan del av världen.
            </seg>
            <seg>
              Vi ser att det fortsatt finns en europeisk oförmåga.
            </seg>
            <seg>
              Jag tycker att det är bra om en gemensam norm kan etableras för
              hur vi bör sträva efter att dimensionera det svenska försvaret
              i framtiden. Detta understryker att de synpunkter som vi har fört
              fram när det gäller anslagen äger en betydande giltighet.
            </seg>
            <seg>
              Jag vill ställa samma fråga till Tone Tingsgård som jag har ställt
              till några andra i dag: Är det Tone
            </seg>
            <seg>
              Tingsgårds och Socialdemokraternas uppfattning att säkerheten
              och stabiliteten i vår del av världen har stärkts genom att de
              tre baltiska länderna nu är på väg in i Nato?
            </seg>
          </u>
          <note type="speaker">
            Anf. 30 TONE TINGSGÅRD (s) replik:
          </note>
          <u who="tone_tingsgard_7d28e4" xml:id="i-452471fb6e5e98ea">
            <seg>
              Herr talman! Jag vill något nyansera mitt förra svar. Jag anförde
              då EU:s krishanteringsstyrka som ett exempel och vill därmed egentligen
              peka på att varje internationell organisation blir så stark som
              delarna gör den. Detta gäller oavsett om vi talar om
            </seg>
            <seg>
              EU eller om vi talar om FN, eller vad det nu kan gälla.
            </seg>
            <seg>
              Vi vet att vi har ett samordningsproblem med andra. Såväl Sverige
              som andra europeiska länder är oerhört angelägna om att bevara
              ett samarbete med
            </seg>
            <seg>
              Nato på ett sådant sätt att det inte uppfattas som konkurrens
              utan som ett komplement. Det är en del i den här problematiken.
            </seg>
            <seg>
              Vad gäller den sista frågan, om de baltiska republikernas Natoanslutning,
              vill jag bara helt kort säga att jag har oerhört svårt att se
              något annat än att det inte på något vis försämrar Sveriges säkerhetsläge.
            </seg>
          </u>
          <note type="speaker">
            Anf. 31 ESKIL ERLANDSSON (c):
          </note>
          <note>
            Herr talman! Jag skulle vilja börja med att formellt yrka bifall
            till utskottets förslag i dess helhet i betänkandet och avslag
            på samtliga reservationer.
          </note>
          <u who="eskil_erlandsson_afa9cb" prev="cont">
            <seg>
              Så här i min första debatt i egenskap av ordförande i försvarsutskottet
              tänkte jag säga några ord om hur jag ser på några försvars- och
              säkerhetspolitiska spörsmål framöver och om vad jag tror är viktiga
              faktorer då vi ska gå vidare i reformerandet av vårt samhällsförsvar.
              Jag säger avsiktligt samhällsförsvar, till skillnad från militärt
              försvar, civilt försvar eller totalt försvar.
            </seg>
            <seg>
              Jag är, som nämnts flera gånger här i debatten, övertygad om
              att vi lever i en ny säkerhetspolitisk verklighet. Jag anser att
              samhällets sårbarhet i dag är det allra största hotet mot medborgarnas
              säkerhet och trygghet. I dag är det minst sannolika hotet att
              Sverige blir föremål för ett väpnat angrepp från någon annan stat.
              Av detta kan vi emellertid inte dra slutsatsen att vi inte längre
              behöver det militära försvaret men det återkommer jag till.
            </seg>
            <seg>
              Den nyss beslutade utvidgningen av Nato, herr talman, innebär
              ett klart positivt element när vi ska bedöma vår säkerhetspolitiska
              situation. Fler medlemmar i EU kommer att verka i samma riktning.
            </seg>
            <seg>
              Rysslands allt bättre förhållande till Nato och USA
            </seg>
            <seg>
              och till västvärlden i stort ska inte heller glömmas.
            </seg>
            <seg>
              Men samtidigt som allt detta positiva sker ser vi ständigt nya
              exempel på terrordåd runtom i världen.
            </seg>
            <seg>
              Ingen vet i vilket land nästa attack kommer att genomföras. Detta
              är bara ett exempel på de nya hot som vi har att ta på största
              allvar när vi planerar vårt samhällsförsvar.
            </seg>
            <seg>
              Samhällets sårbarhet ökar i sig möjligheterna för den som vill
              utnyttja de så kallade asymmetriska hoten, som det visst heter
              nuförtiden och ett nytt begrepp som jag fått lära mig - det vill
              säga att lyckas i sitt uppsåt att skada, eller åtminstone hota
              att skada, viktiga samhällsfunktioner och därmed åstadkomma osäkerhet,
              otrygghet och förvirring.
            </seg>
            <seg>
              Från att försvar historiskt har handlat om militärt försvar av
              territoriet handlar det i dag också om något mycket mer. Det tycker
              jag att vi ska kalla för samhällsförsvaret. Visserligen har vi
              inom totalförsvarsbegreppet också haft ett civilt försvar för
              att stödja det militära, men i dag är alltså situationen en annan.
            </seg>
            <seg>
              En grundläggande förutsättning för att vi ska kunna utveckla
              bästa möjliga samhällsförsvar är ett utökat och framför allt utvecklat
              samarbete mellan våra myndigheter. Det duger inte längre att varje
              myndighet dyker ned i sina egna stuprör och gör det bästa de förmår
              på egen hand. Det måste till en helt ny syn där den samlade nyttan
              för samhället är det som räknas och där vårt militära försvar
              har en uppgift som kommer att öka i betydelsen, nämligen den att
              stödja det civila samhället. Självklart, för att det inte ska
              uppstå något missförstånd i det här sammanhanget, ska det fortsatt
              även finnas en klar gräns när det gäller att använda våra militära
              resurser.
            </seg>
            <seg>
              Jag ser därför med stor förväntan fram emot resultatet av den
              försöksverksamhet som nu pågår på
            </seg>
            <seg>
              Gotland, det så kallade Gotsamprojektet, där just samverkan mellan
              myndigheter ska utvecklas. Jag är övertygad om att myndigheter
              som får möjlighet att samarbeta under vardagsförhållanden har
              mycket större möjlighet att lyckas när det kommer till extraordinära
              förhållanden där just förmågan till samverkan är den kanske allra
              viktigaste ingrediensen för att lyckas.
            </seg>
            <seg>
              Jag kommer, så gott jag förmår, att se till att utskottet även
              fortsättningsvis kommer att följa försöksverksamheten på Gotland
              noga. Detta tycker jag är extra angeläget för utskottet eftersom
              initiativet till försöksverksamheten kom från ett enigt försvarsutskott.
            </seg>
            <seg>
              Herr talman! På många områden behövs en ännu bredare samverkan.
              Jag tänker på näringsliv och organisationer av olika slag. Alltmer
              av verksamhet som tidigare bedrivits och ägts av samhället drivs
              nu av privata företag och organisationer. Jag tänker på energiförsörjningen,
              telekommunikationerna, järnvägstrafiken - bara för att ta några
              exempel. Inte sällan är dessutom dessa företag delvis eller kanske
              rentav helt ägda av utländska intressen, och ofta är beroendet
              ömsesidigt. Därför ser jag det som ett viktigt mål att på så många
              områden som möjligt söka åstadkomma strategiska partnerskap mellan
              samhälle och näringsliv.
            </seg>
            <seg>
              Herr talman! Mycket av vårt trygghetsskapande arbete sker i allt
              större utsträckning i internationell samverkan, militärt såväl
              som civilt. För mig som centerpartist är det internationella engagemanget
              centralt, ett samhälle där människor kan känna trygghet kan i
              dag skapas bara i samverkan med andra länder. Därför ska Sverige
              utveckla sina förutsättningar, ekonomiskt, materiellt och kunskapsmässigt
              för att kunna öka det internationella engagemanget.
            </seg>
            <seg>
              Sverige har ett gott anseende för internationella insatser, och
              det har vi skapat oss under många årtionden.
            </seg>
            <seg>
              Detta förpliktar även för framtiden.
            </seg>
            <seg>
              Jag inser givetvis att deltagandet i internationella fredsframtvingande
              insatser kommer att innebära att vi också kan bli mer utsatta
              för hot från krafter som inte gillar vad vi gör tillsammans med
              andra. Detta kan emellertid aldrig få stoppa oss från att ta vårt
              ansvar för fred och säkerhet i vår omvärld. Vi får inte glömma
              att det är bättre att få stopp de här konflikterna där de uppstår
              än att riskera spridningseffekter där vi inte kan veta var det
              hela slutar. Det bästa är naturligtvis om vi kan bidra till att
              konflikt aldrig kommer att utvecklas till väpnad strid. Därför
              är det viktigt att vi även deltar i förebyggande insatser. Humanitär
              hjälp och diplomatiska insatser insatta i rätt tid kan lyckas,
              även om det ibland synes ganska hopplöst.
            </seg>
            <seg>
              Men låt oss aldrig sluta tro på möjligheten till att förnuftet
              segrar.
            </seg>
            <seg>
              Inte minst för vår Försvarsmakt kommer de internationella insatserna
              att bli en allt större uppgift, kanske till och med den uppgift
              som kommer att vara den mest kvalificerade framöver. Möjligen
              blir det nödvändigt att göra en tyngdpunktsförskjutning i kraven
              för att vi ska kunna klara vår del av de internationella fredsfrämjande
              uppgifterna på ett acceptabelt sätt. Jag känner på mig att vi
              klarar att delta i fredsframtvingande insatser även i framtiden
              tillsammans med andra länder. När vi gör det blir vi samtidigt
              bra rustade att möta eventuella väpnade angrepp mot vårt eget
              land.
            </seg>
            <seg>
              Herr talman! I en situation då allt färre av en åldersgrupp faktiskt
              behövs inom värnpliktssystemet blir frågan om folkförankring av
              vårt försvar och säkerhetsbyggande inte lika självklart som det
              var på den tiden då i princip alla vapenföra män togs i anspråk.
              Detta faktum minskar emellertid inte behovet av folklig förankring
              och ett brett engagemang. De frivilliga försvarsorganisationerna
              har i detta sammanhang spelat en avgörande roll, och jag hoppas
              att de även i framtiden ska kunna spela en avgörande roll. Hemvärnet,
              bilkårister, Blå Stjärnan, Röda korset, bara för att nämna några,
              har alltså fortfarande en viktig roll att spela. Jag tror att
              vi också behöver ta till vara organisationer vars verksamhet kan
              ha betydelse på nya områden med bäring på den vidgade hotbild
              som vi i dag har. Försvarsmakten och Krisberedskapsmyndigheten
              har en viktig uppgift att ta fram kriterier för vilka organisationer
              som i framtiden ska räknas in och vara berättigade till bidrag
              från samhällets sida.
            </seg>
            <seg>
              Avslutningsvis, herr talman, vill jag påstå att vi på intet sätt
              är färdiga med arbetet att omforma vårt totalförsvar till ett
              modernt samhällsförsvar där samverkan mellan myndigheter och näringsliv
              och organisationer är en gemensam strävan, medan Försvarsmakten
              alltmer kommer att inriktas på att stödja det civila samhället
              och delta i internationella insatser.
            </seg>
            <seg>
              Försvarsbesluten 1996 och 2001 utgör viktiga steg på vägen, men
              fler steg måste tas. Min förhoppning är att detta ska bli möjligt
              och att det ska komma fram i större politisk konsensus än vad
              som varit i de tidigare försvarsbesluten. Centerpartiet har tillsammans
              med regeringen tagit det fulla ansvaret för de två senaste besluten.
              Jag är stolt över att mitt parti har orkat stå emot den press
              som det inneburit att genomföra de stora organisatoriska förändringar
              som har skett sedan mitten av 1990-talet. Visst skulle det kännas
              naturligt - när vi nu ska gå vidare i byggandet av ett bra samhällsförsvar
              som tar hänsyn såväl till dagens som till framtidens hot och inte
              bara ett försvar för att utkämpa gårdagens krig - att flera av
              riksdagens partier ville ta det fulla ansvaret. Min ambition är
              i vart fall att vi ska kunna se en sådan utveckling.
            </seg>
          </u>
          <note type="speaker">
            Anf. 32 CARL-AXEL ROSLUND (m):
          </note>
          <u who="carl-axel_roslund_eaede0" xml:id="i-4b6ec8fb650d1cb6" next="cont">
            <seg>
              Herr talman! Min militära erfarenhet inskränker sig till att
              jag var hornblåsare på Älvsnabben, en nog så viktig funktion i
              händelse av ofred, tror jag. Eftersom jag är ny i riksdagen och
              därmed i utskottet ska jag avhålla mig från att gå in alltför
              mycket i detaljdiskussioner, utan jag vill i stället försöka förmedla
              den känsla som alltmer sprider sig hos vanligt folk, känslan av
              att samhället sviker.
            </seg>
            <seg>
              Vårt samhälle är ju unikt på många sätt, kanske mest därför att
              ordet trygghet har en så enorm betydelse för svenska folket. Vi
              har som regel, utan att knota alltför mycket, betalt världens
              högsta skatt för att få trygghet inom alla områden. Man skulle
              kunna säga att det är någon form av samhällskontrakt.
            </seg>
            <seg>
              Men nu ser vi hur tryggheten raseras på område efter område.
              Står man i kö till en barnomsorgsplats finner man att den inte
              finns. Alltför många väntar på en plats inom äldreomsorgen och
              kan inte få någon.
            </seg>
            <seg>
              Köerna inom sjukvården är ju bekanta. Ringer man polisen kommer
              de inte. Och nu ser vi hur vårt försvar alltmer urholkas.
            </seg>
            <seg>
              Herr talman! Det leder till att folk tappar tron på vårt samhälle.
              Statsmakten bryter ju det här samhällskontraktet, och vi ser effekterna
              av det i form av fusk på alla områden. För varför ska jag hålla
              min del när inte samhället håller sin del?
            </seg>
            <seg>
              När man läser handlingarna, herr talman, ser man att det pratas
              om sämre grundutbildning för värnpliktiga. Det är stora brister
              inom officerskåren. Marinen har kraftigt reducerats. Materialanskaffning
              senareläggs. Flygutbildning minskas och senareläggs. Piloterna
              får mindre flygtimmar, och det är till och med så illa att helikopterpiloter
              inte har fått flyga på sex månader. Effekterna blir naturligtvis
              att både piloter och tekniker flyr försvaret. Och allt detta sker
              i namn av besparing. Jag tillåter mig att fråga: Är det verkligen
              en besparing? Vad kostar det inte att utbilda nya piloter i stället
              för de som lämnar?
            </seg>
            <seg>
              Så här kan man fortsätta att läsa handlingarna sida upp och sida
              ned. För mig är det en ganska beklämmande läsning om vår förmåga.
              Jag frågar mig: Hur ska vi kunna möta ett hot, varifrån det än
              kommer?
            </seg>
            <seg>
              Jag tycker att vi sviker de grundbultar som samhället vilar på:
              det sociala skyddsnätet, ordningsmakten och framför allt förmågan
              att försvara oss vid ofred och katastrofer. Jag menar att nu är
              det kortsiktiga säkerhetspolitiska bedömningar som styr, för,
              visst, för tillfället är det ju lugnt.
            </seg>
            <seg>
              Herr talman! Jag är historielärare i botten, och jag har ofta
              fått frågan av mina elever: Varför ska man läsa historia? Mitt
              svar har alltid varit: Jo, för att vi ska lära av de misstag vi
              har begått, så vi inte upprepar dem om och om igen.
            </seg>
            <seg>
              Jag tycker att det nu tecknas samma bild som efter första världskriget.
              Då skulle det ju aldrig mer bli krig. Vi rustade ned oerhört snabbt,
              och vi vet hur det gick. Det tog 20 år och sedan blev det ett
              storkrig igen. Sverige var helt oförberett, och vi var faktiskt
              inte färdigrustade förrän kriget var slut.
            </seg>
            <seg>
              Jag betvivlar inte vår omvärldsbevakning. Det är säkert skickliga
              människor som gör ett bra jobb. Men i ärlighetens namn: Vem kunde
              förutsäga murens fall, åtminstone att det skulle ske så snabbt?
              Vem kunde förutsäga att Sovjetstaten så totalt skulle braka samman?
              Och vem kunde i sin vildaste fantasi föreställa sig en händelse
              som den 11 september? Hot dyker upp snabbt och oannonserat.
            </seg>
            <seg>
              Förutom det läge vi har i dag har vi fått höra att det ska ske
              en ytterligare neddragning, med 6 miljarder kronor årligen. Det
              är vad stödpartierna kräver.
            </seg>
            <seg>
              Socialdemokraterna har tvingats till detta för att behålla makten
              - makten måste få lov att kosta. Och notan den skickar man som
              vanligt till svenska folket.
            </seg>
            <seg>
              Herr talman! Jag är oroad, allvarligt oroad.
            </seg>
          </u>
          <note>
            Överläggningen var härmed avslutad.
          </note>
          <u who="carl-axel_roslund_eaede0" prev="cont">
            <seg>
              (Beslut skulle fattas den 10 december.)
            </seg>
            <seg>
              Återupptagna förhandlingar
            </seg>
          </u>
          <note>
            Ajournering
          </note>
          <note>
            Kammaren beslutade kl. 11.54 på förslag av talmannen att ajournera
            förhandlingarna till kl. 13.00.
          </note>
          <note>
            Förhandlingarna återupptogs kl. 13.00.
          </note>
          <note>
            6 § Det europeiska valutasamarbetet
          </note>
          <note>
            Föredrogs finansutskottets betänkande 2002/03:FiU8
          </note>
          <note>
            Det europeiska valutasamarbetet.
          </note>
          <note type="speaker">
            Anf. 33 TOMMY WAIDELICH (s):
          </note>
          <u who="tommy_waidelich_a0e6c2" xml:id="i-698895ac37f15bfc">
            <seg>
              Fru talman! Den här riksdagsdebatten blir något av starten på
              en nio månader lång folkomröstningskampanj. Ska Sverige införa
              euron, eller ska vi stå utanför det europeiska valutasamarbetet?
              Det avgörs den 14 september nästa år, inte av oss riksdagsledamöter
              utan av svenska folket i en folkomröstning.
            </seg>
            <seg>
              Vi socialdemokrater vill att Sverige ska införa euron. Vi vill
              att Sverige fullt ut ska delta i valutasamarbetet. Därför kommer
              vi att rekommendera våra väljare att rösta för euron den 14 september.
              Det finns två skäl till det: För det första arbete och välfärd
              och för det andra demokratin.
            </seg>
            <seg>
              Valutasamarbetet är bra för arbete och välfärd. Ett svenskt medlemskap
              kan bidra till lägre räntor och därigenom ökad sysselsättning,
              högre tillväxt och mer resurser till välfärden. Euron gör det
              lättare för människor att resa över nationsgränserna inom EU och
              bidrar till ökad handel, bättre konkurrens och lägre priser i
              Europa. Det är bra för svenska löntagare.
            </seg>
            <seg>
              Ett litet land som Sverige blir mindre sårbart i ett valutasamarbete
              med andra länder. Minns vad som hände 1992! Då var så gott som
              samtliga partier här i riksdagen överens om att försvara den svenska
              kronan. Trots detta tvingades vi släppa kronförsvaret när den
              internationella spekulationsvågen tryckte på.
            </seg>
            <seg>
              Tiden efter 1992 visar också på flera fall när vi politiker här
              i riksdagen tvingades till beslut för att blidka marknaden. Vi
              minns väl alla sparpaketen i mitten av 90-talet. För mig är det
              inte demokrati när den svenska politiken dikteras av valutaspekulanter,
              när vi tvingas till besparing efter besparing för att få marknadens
              förtroende.
            </seg>
            <seg>
              I ett valutasamarbete tillsammans med andra kan vi stå emot.
              I ett valutasamarbete får vi mer svängrum för svensk politik.
              Då avgör de svenska väljarna vår ekonomiska politik - inte valutaspekulanter
              eller marknaden.
            </seg>
            <seg>
              Att fullt ut delta i det europeiska valutasamarbetet följer svensk
              internationell tradition. Det är en naturlig fortsättning på EU-medlemskapet.
              De flesta EU-
            </seg>
            <seg>
              länderna deltar, och ansökarländerna från Centraloch Östeuropa
              vill inget hellre än att komma med så fort som möjligt.
            </seg>
            <seg>
              För dem handlar det inte bara om att underlätta handel och tillväxt,
              att säkra jobb och välfärd för framtiden. För dem handlar det
              inte bara om att söka en trygg hamn i en värld av ökad valutaspekulation
              mot enskilda länder. För dem handlar det också om freden, om att
              tillhöra en europeisk gemenskap, där samarbetet är så djupt att
              ingen skulle komma på tanken på väpnade konflikter, en europeisk
              gemenskap med ömsesidigt beroende, där eventuella meningsskiljaktigheter
              löses fredligt mellan regeringarna vid förhandlingsbordet eller
              i öppen debatt i Europaparlamentet. Det är viktigt att komma ihåg
              när vi diskuterar valutasamarbete. Den gemensamma valutan handlar
              om mer än pengar. Den handlar om jobb och välfärd, om fred och
              demokrati.
            </seg>
            <seg>
              Vi socialdemokrater vill att Sverige ska införa euron och fullt
              ut delta i det ekonomiska och monetära valutasamarbetet. Men det
              slutgiltiga ställningstagandet ska göras av svenska folket i en
              folkomröstning den 14 september nästa år. Det innebär att var
              och en av oss, som medborgare, måste bilda sig en egen uppfattning
              efter saklig information och debatt.
            </seg>
            <seg>
              Det är därför viktigt att regeringen fördelar de statliga resurser
              som kommer att satsas på information rättvist mellan ja- och nej-sidan.
              Partierna bör också sträva efter att uppnå en frivillig överenskommelse
              om att öppet redovisa finansieringen av sina kampanjer.
            </seg>
            <seg>
              Det är också något som finansutskottet betonar i det betänkande
              som ligger till grund för dagens debatt. Utskottet tar inte ställning
              till alla detaljer kring folkomröstningen, till exempel hur valsedlar
              ska utformas. Det blir en fråga för partierna i kommande partiledarsamtal.
              Finansutskottet har ändå sett det som viktigt att anordna den
              här debatten. Euron är en fråga som kommer att diskuteras mycket
              de närmaste nio månaderna. Det är då naturligt att frågan också
              debatteras här i riksdagen. Jag ser fram emot en intressant och
              spännande debatt här i dag och de kommande nio månaderna.
            </seg>
          </u>
          <note>
            Med de orden yrkar jag bifall till förslaget i finansutskottets
            betänkande.
          </note>
          <note type="speaker">
            Anf. 34 FREDRIK REINFELDT (m):
          </note>
          <u who="fredrik_reinfeldt_3cbc0d" xml:id="i-5f557b2217c74315">
            <seg>
              Fru talman! Som nämnts folkomröstar Sverige om inträde i euron
              den 14 september nästa år. Denna folkomröstning kan väl sägas
              ansluta till en ganska brokig skara folkomröstningar i den svenska
              historien, där smått har blandats med stort och där det inte alltid
              har varit alldeles enkelt att i efterhand utläsa resultatet.
            </seg>
            <seg>
              Låt oss därför bidra till att göra en i grunden ganska komplicerad
              fråga i en folkomröstning enklare genom att samlas kring ett samlat
              ja och ett samlat nej och att gemensamt bidra till en tydlig och
              öppen debatt, som bygger på intresse för varandras ståndpunkter
              och lyhördhet.
            </seg>
            <seg>
              I den delen kan noteras att ansvarigt statsråd i dag, till skillnad
              från hans chef, visar just det intresset genom att komma för att
              också lyssna till andra, inte bara höra sitt eget anförande uppläsas.
            </seg>
            <seg>
              Det finns som bekant två nej-sidor. Den ena kommer att vara företrädd
              i den första rundan här i dag. Det är de som hävdar att det här
              huvudsakligen är fråga om inflytande. För mig är det argumentet
              mycket märkligt.
            </seg>
            <seg>
              Det är de facto så att ett eurointräde gör att det inte längre
              är en penningpolitik och Sveriges riksbank som ska stabilisera
              ekonomin i det medelfristiga perspektivet. Det lyfts tillbaka
              till riksdag, regering och finanspolitik.
            </seg>
            <seg>
              De som samlas kring ett nej av det slaget här i kammaren, Miljöpartiet
              och Vänsterpartiet, var ju de som motsatte sig denna självständiga
              riksbank - det som i dag är deras bästa argument för att hävda
              att
            </seg>
            <seg>
              Sverige inte ska gå in i euron. Det var de som tyckte att riksdagen
              förlorade inflytande när den stabiliseringsmakten lyftes över
              till Riksbanken, och det är de som nu motsätter sig när inriktningen
              går åt det andra hållet.
            </seg>
            <seg>
              Med den opinionsutveckling som har varit den senaste tiden har
              vi en liten men ändå nej-övervikt.
            </seg>
            <seg>
              Utgångspunkten, såsom det ser ut i dag, är att det mycket väl
              kan bli ett nej i nästa hösts folkomröstning. Då säger Sverige
              nej till den Östersjövaluta som är på väg att etablera sig kring
              Östersjöns stränder, där vi i så fall blir utanför. Då säger Sverige
              nej till det som blir det samlade, sammanvuxna, fredliga
            </seg>
            <seg>
              Europas gemensamma valuta - en valuta som inte bara kommer att
              vara det västra Europas valuta utan mycket snart också valutan
              för de östra delarna av
            </seg>
            <seg>
              Europa. I den kommande debatten ska det finnas plats för både
              små och stora argument. Det får inte bara bli en diskussion mellan
              professorer och riksbankschefer, även om den är viktig.
            </seg>
            <seg>
              Vi som är för - och det är Moderaterna - tycker att det är enklare
              när alla har samma pengar. Vi är övertygade om att det på sikt
              blir billigare. Vi såg en tendens att priserna höjdes på en del
              mindre varor runtom i Europa när euron infördes för att därefter
              sjunka igen. Vi tror att när euron sätter sig kommer det totalt
              sett leda till ökad konkurrens och billigare priser. Vi tror att
              det bra för landets småföretagare som inte har storföretagarnas
              möjligheter att flytta runt valutarisker utan som är mer beroende
              av om det blir euro eller svensk krona.
            </seg>
            <seg>
              Det kan påpekas att det svenska landslaget i hockey kan fortsätta
              att heta Tre kronor. Den frågan har jag stött på. Detta Tre kronor
              återspeglar inte att det är tre enkronor utan precis som de tre
              kronorna som sitter på Helsingforss stadshus det faktum att det
              är
            </seg>
            <seg>
              Erikssläktens gamla vapen som det svenska hockeylandslaget har
              gjort till sitt. Hockeylandslaget behöver alltså inte få något
              annat namn.
            </seg>
            <seg>
              Till de som tycker det är viktigt kan bilden av kungen finnas
              på mynten eller någon annan svensk som vi tycker är viktig att
              ha som symbol för Sverige.
            </seg>
            <seg>
              Väldigt många av de argument som har använts går att pricka av.
            </seg>
            <seg>
              Det är också en fråga om inflytande. Som nämndes är detta för
              många av oss en del av det vi sade ja till 1994. Det är en del
              av att vara medlem i familjen och det europeiska samarbetet. Det
              är det som ger inflytande. Det är den del av samarbetet som i
              dag växer sig väldigt stark, nämligen eurokretsen inom
            </seg>
            <seg>
              EU-samarbetet.
            </seg>
            <seg>
              Det är också väldigt viktigt att vi inte överdriver vare sig
              vi hamnar på ja eller nej vad effekten av euron ska bli. Det är
              inte denna himmel eller detta helvete som beskrivningen ibland
              blir i olika debatter av det här slaget.
            </seg>
            <seg>
              Euron är i dag, tror jag, ett av många sätt att få en bra tillväxt,
              en politik för jobben och en stabilitet i den svenska ekonomin.
              Men det är inte allena saliggörande. Det går inte att införa euron
              och i övrigt missköta ekonomin. Vi har en del exempel i Europa
              där man i dag har ekonomiska problem trots att man har euron till
              hjälp. Man måste i allt väsentligt fortsätta att föra en bra och
              sund ekonomisk politik även om euron kan vara en hjälp.
            </seg>
            <seg>
              Det finns en del argument som är väldigt viktiga att lyssna till
              som kommer från förespråkare på nejsidan. Det är de som säger
              att när penningpolitiken försvinner måste någonting annat i det
              medelfristiga perspektivet stabilisera den svenska ekonomin. Det
              tror att de har alldeles rätt i. Jag tror dock att de överdriver
              hur framgångsrik Riksbanken har varit i detta.
            </seg>
            <seg>
              De tappar lätt bort det faktum att kronans köpvärde har urholkats.
            </seg>
            <seg>
              Det har kanske i det korta perspektivet inte varit lika synligt
              för svenska löntagare. Men det märks när man ska betala importerade
              varor eller när svenskarna försöker ta sig ut på semester runtom
              i vår omvärld.
            </seg>
            <seg>
              Det har hetat bland annat att det är bra med en folkomröstning
              nästa höst, för då har många svenska varit ute i Europa. Men det
              är alltmer sällan som svenskarna har råd att ta sig ut ur Sverige
              och semestra i andra delar av Europa eller i andra delar av världen.
            </seg>
            <seg>
              En viktig förklaring till det är att vår svenska krona har tappat
              mycket av sin köpkraft. Det är bra för exportindustrin och därför
              också företrätt av en del direktörer, som av det skälet tycker
              att det är en bra idé, men dåligt för svenska löntagare och svenska
              småsparare som försöker att få pengarna att räcka till.
            </seg>
            <seg>
              I remissvaren till dem som har funderat över hur man ska ersätta
              stabiliteten har Riksbanken och Riksgäldskontoret påpekat att
              man kan ha kvar vårt system med ett inflationsmått. Men i stället
              för att styra det via penningpolitiken kan man föra över det ansvaret
              på finanspolitiken så att ansvaret landar här inne i riksdagens
              kammare och på regeringen. Det tycker jag är väl värt att resonera
              vidare kring. Det bör vara en viktig framkomlig väg för att lösa
              det problem som ändå illustreras på detta sätt. Men det måste
              också till annat.
            </seg>
            <seg>
              Vi menar att finansiell stabilitet i sig är oerhört viktigt och
              att vi inte åter hamnar i ett läge med hög skuldsättning av tillgångsmassan
              i den svenska ekonomin. Det behövs finansiell stabilitet i den
              svenska banksektorn. Vi tror att lägre utgiftskvot att ta ned
              de höga svenska utgifterna. Det vore ett sätt att bättre förbereda
              oss för de tider som alltid återkommer då det är lite sämre och
              man kanske behöver öka de offentliga utgifterna.
            </seg>
            <seg>
              Till det kommer också en låg skuldsättning. Moderaterna har satt
              som mål att skuldkvoten bör vara bara 40 % av våra samlade resurser.
              Den har precis gått ned under 50 %. Ju lägre offentlig skuldsättning
            </seg>
            <seg>
              Sverige har desto bättre rustade är vi för dåliga tider.
            </seg>
            <seg>
              Det talas om att man ska stå redo för asymmetrisk chock, som
              det sägs med fina ord. Det är bland de värsta ord jag känner till.
              Det betyder att man drabbas av en chock som inte drabbar någon
              annan. Sedan förs det stora diskussioner. Kan det egentligen hända
            </seg>
            <seg>
              Sverige? Sanningen är att det är väldigt svårt att tänka sig
              hur utifrån kommande chocker bara skulle landa i
            </seg>
            <seg>
              Sverige och inte någon annanstans i vår omvärld.
            </seg>
            <seg>
              De problem av egen karaktär som Sverige har haft är i vår nära
              historia självskapade. Det är när vi i
            </seg>
            <seg>
              Sverige har tappat kontroll över offentliga finanser, inflation
              och arbetslöshet som problemen har kommit. Men det är inte ett
              importerat problem. Mycket av lösningen ligger i att lägga en
              egen grund via stabilitet, låga utgifter och finansiell stabilitet.
            </seg>
            <seg>
              Jag tror att en översyn av det saldomål som styr finanspolitiken
              kommer att behövas. Nu lånar den mycket av sitt överskott från
              det pensionssystem som om bara några år enligt de flesta inte
              kommer att leverera den typen av överskott. Då behövs det förmodligen
              diskuteras hur saldomålet ser ut. Det har också påpekats i debatten
              de senaste dagarna.
            </seg>
            <seg>
              Till sist är det viktigt att konstatera att det Europaprojekt
              som många av oss har jobbat länge för att också Sverige ska bli
              en del av lever och utvecklas väldigt snabbt. Det är oerhört glädjande.
              Vi ser hur vi samlas runtom i Europa för att diskutera en gemensam
              framtid. Vi kan bli lite oense om hur vi ska fördjupa detta samarbete
              och vem det egentligen är som ska bestämma. Men Europasamarbetet
              har fört Europas folk närmare varandra. Det är på högsta modet
              från alla delar av Europa att få komma med. Det leder till att
              människor möts som förr i tiden stred med varandra eller odlade
              myter om varandra.
            </seg>
            <seg>
              För mig bidrar det faktum att man har gemensamma pengar till
              att förstärka känslan av samhörighet och känslan av en gemensam
              identitet. För mig, oaktat alla dessa viktiga ekonomiska argument,
              kommer det att vara det viktigaste skälet för att rösta ja i den
              folkomröstning som kommer nästa höst.
            </seg>
          </u>
          <note type="speaker">
            Anf. 35 KARIN PILSÄTER (fp):
          </note>
          <u who="karin_pilsater_84a387" xml:id="i-52d6bce12e8d12f9" next="cont">
            <seg>
              Fru talman! För oss liberaler är detta en rolig dag.
            </seg>
            <seg>
              Vi har äntligen fått en livligare debatt om EMU-
            </seg>
            <seg>
              medlemskapet, och datumet för folkomröstningen är utsatt. I detta
              fall är det inte som när man bestämmer datum för bröllop att man
              redan har bestämt sig. Nu är det öppet för oss alla att på detta
              datum säga ja eller nej, och ta ställning för om vi vill säga
              ja eller nej. Vi liberaler kommer envetet att kämpa för att så
              många som möjligt ska tycka att det är en bra idé att ta en ja-sedel.
            </seg>
            <seg>
              Det får absolut inte fastna vid någon specialiserad diskussion
              om stabiliseringspolitikens exakta utformning och penningpolitikens
              roll. Den diskussionen ska vi också föra. Vi ska föra den både
              mellan ja- och nej-sägare och bland ja-sägarna. Det finns många
              olika möjligheter som ligger framför oss. Men det är inte den
              största och viktigaste frågan.
            </seg>
            <seg>
              Det gäller att lyfta blicken framåt och se de långa perspektiven.
              Vilket Europa vill vi bygga? Vilken framtid vill vi bygga? Vill
              vi vara med och bygga den eller vill vi ställa oss bredvid och
              titta på?
            </seg>
            <seg>
              Den gemensamma valutan är en del i hela Europaprojektet och Europasamarbetet.
              I grunden är syftet först och främst att skapa fred och bevara
              fred men också att främja utvecklingen av mänsklig samvaro och
              samverkan i Europa och på sikt i allt större kretsar.
            </seg>
            <seg>
              Det kanske ofta låter konstigt för oss här i Sverige och för
              den unga generationen att valutasamarbetet och frågan om man ska
              ha euro eller kronor har någonting med fred och frihet att göra.
              Få tror väl att det skulle utbryta krig i fall vi röstade nej
              nästa år.
            </seg>
            <seg>
              Det handlar om samverkan och att riva gränser mellan människor,
              att riva administrativa gränser, att riva politiska gränser och
              att riva ekonomiska gränser mellan människor så att man kan vara
              med och bygga den framtid som man själv helst vill ha.
            </seg>
            <seg>
              För de forna kommunistländerna, för människor i de länder som
              under mycket lång tid har lidit under kommunistisk diktatur, är
              däremot frågan om fred och frihet mycket levande. En integration
              med Europa i övrigt inklusive ett deltagande i EMU är ju för dem
              ett ytterligare och oåterkalleligt steg bort från det tidigare
              förtrycket och ett bevis på att de är fast förankrade i demokratiernas
              krets. Jag menar att det skulle bli en mycket konstig situation
              för oss i Sverige om vi skulle ställa oss utanför och omges bara
              av länder som är med i eurosamarbetet.
            </seg>
            <seg>
              Fru talman! Det första och för oss viktigaste argumentet för
              ett svenskt medlemskap i EMU handlar just om inflytandet i hela
              Europasamarbetet. En del nöjer sig med ett krämarnas Europa och
              tycker att storföretagen redan är med i valutasamarbetet. De tycker
              att det kan räcka med att ha en sorts EES-avtal med euron, där
              man inte har någon rösträtt och inte har något inflytande. Men
              det är alldeles självklart att ett utanförskap i själva valutasamarbetet
              påverkar vårt inflytande inte bara när det gäller penningpolitiken
              och Centralbankens skötsel utan även i alla andra frågor.
            </seg>
            <seg>
              Jag tycker att det är väldigt viktigt att ha några saker klara
              för sig när man pratar om vilket Europa vi vill bygga framöver.
            </seg>
            <seg>
              Det första är att det aldrig blir som det var. Man vet inte vad
              man har, därför att det aldrig mer blir som det var. Och oavsett
              vad man kan tycka när man sitter och studerar optimala valutaområden
              eller så på sin kammare finns bevisligen euron. Vad vi har att
              ta ställning till är om vi tycker att det verkar vara en bra idé
              att delta i det samarbetet. Jag tycker det.
            </seg>
            <seg>
              Det andra, och det som är det främsta ekonomiska argumentet,
              handlar om vår långsiktiga möjlighet att bygga välstånd. Det handlar
              om att få en god ekonomisk utveckling och tillväxt, att skapa
              en ekonomisk miljö i vårt land och i vårt närområde som är bra
              för företagande, som ger mycket konsumentmakt, som ger ekonomisk
              stabilitet och som gynnar utveckling.
            </seg>
            <seg>
              EMU är en viktig del, men självklart inte den enda, i det arbetet.
              Att undvika transaktionskostnader och växelkurssvängningar när
              det gäller viktiga handelspartner är viktigt för de små företagen.
              Lägre priser gör att konkurrensen skärps, genom att jämförelsen
              blir lättare.
            </seg>
            <seg>
              Men den stora utmaningen ligger förstås i att inte lita bara
              på valutasamarbetet utan i att se till att parallellt skapa ett
              internationellt konkurrenskraftigt skattesystem. Det handlar om
              att se till att vi kan få större utväxling av insatser för forskning
              och utveckling. Det handlar om att skärpa konkurrenslagarna och
              övervakningen, att öppna marknaderna mot uländerna, att reformera
              jordbrukspolitiken och om många andra reformer som gör att vi
              får goda villkor för jobb och företagande i vårt land och i vår
              region.
            </seg>
            <seg>
              Det är den stora uppgiften för politiken.
            </seg>
            <seg>
              Fru talman! Jag har en mycket stor tilltro till politiken och
              vill därför att politiken ska flytta med ordentligt ut i Europa.
              Jag har en mycket stor tilltro till politikens långsiktiga möjligheter
              att vara med och skapa goda villkor, men jag vill varna för att
              tro alltför mycket på att politiken kortsiktigt ska kunna lägga
              livet till rätta, att politiken kortsiktigt ska kunna finkalibrera
              så att alla skakningar och svängningar försvinner.
            </seg>
            <seg>
              Det avgörande ekonomiska argumentet handlar inte om den stabiliseringspolitiska
              effekten av den växelkursregim som vi diskuterar utan det handlar
              just om hur vår långsiktiga tillväxt blir. Hur är våra långsiktiga
              tillväxtmöjligheter? Hur påverkas de av om vi väljer ja, att vara
              innanför, eller om vi väljer nej, att vara utanför? Det är min
              fasta övertygelse att våra möjligheter till ett växande välstånd
              är störst om vi säger ja. Det är också det som egentligen är avgörande
              för om vi ska kunna finansiera sjukvård, äldreomsorg, dagis och
              skola. Om man tycker att det är viktigt att ha en bra finansiering
              för det som ligger i den offentliga sektorn måste man ju fundera
              på hur vi får det mest växande välståndet. Min uppfattning är
              att vi får det genom att säga ja.
            </seg>
            <seg>
              Stabiliseringspolitiken är ju nej-sidans ekonomiska huvudnummer.
              Jag tror, som sagt var, att man över huvud taget inte ska ha för
              stor tilltro till politikens möjligheter till sådan här kortsiktig
              finkalibrering, men visst är det sant att vi förlorar en viss
              rörelsefrihet när vår riksbank blir en del av den europeiska centralbanken
              och vår valuta en del av den gemensamma europeiska. Det är nästan
              lite lustigt att nu höra många på vänsterkanten ställa sig upp
              till ett intensivt försvar för den svenska självständiga riksbanken
              med tanke på vilket enormt hot mot demokratin en självständig
              riksbank utgjorde så sent som häromsistens. Det undergräver i
              alla fall i mina öron trovärdigheten till de argumenten. Visst
              är det sant att vi förlorar något i rörelsefrihet, men vi vinner
              så mycket annat.
            </seg>
            <seg>
              För oss liberaler är det, som sagt, viktigare och mer angeläget
              - det är en viktigare uppgift för politikerna - att se till att
              vi driver en ekonomisk politik som tar tag i de långsiktiga frågorna
              och de strukturella problemen än att med hjälp av en krona som
              hela tiden blir lite mindre värd sopa problemen åt sidan och stabilisera
              den långsiktiga nedgången.
            </seg>
            <seg>
              Försvagningen av kronan och urgröpningen av vår köpkraft, alltså
              det vi får för pengarna, har gjort att vi i Sverige fortfarande
              befinner oss på den 17:e platsen i välståndsligan. Det är ju inte
              bara någon sorts sporttabell och något för kalenderbitare utan
              det betyder just att våra löner inte räcker till att köpa lika
              mycket. Då kan man ju försöka tricksa med statistiken, men faktum
              kvarstår. Kan vi i stället för att ändra måttstock få sådana villkor
              att vårt välstånd kan mätas som bättre och bättre har vi betydligt
              större möjligheter att ha just de här buffertarna och säkerheterna.
            </seg>
            <seg>
              Fru talman! En viktig fråga är behovet av en egen stabiliseringspolitik.
              Jag tror att det finns andra stora möjligheter, men man ska komma
              ihåg att konjunkturen i Sverige inte har varit så väldigt avvikande
              under de senaste 15-20 åren som man ibland vill få det att låta
              som. Och precis som Fredrik Reinfeldt tidigare påpekade kommer
              ju inte de här chockerna som blixtar från klar himmel. Ibland
              när jag hör den här debatten associerar jag till Kalle Anka; det
              kommer små svarta åskmoln som bara följer efter just Kalle Anka
              och sprutar blixt och dunder och hagel över honom.
            </seg>
            <seg>
              Det låter som att konjunkturen skulle fungera på det sättet.
              Så är det naturligtvis inte, utan vi är i ganska god samklang
              med övriga länder, men vi behöver se till att vi för en sådan
              strukturpolitik, främst när det gäller skattesystem och lönebildning,
              att vi inte hamnar i väldigt stora obalanser.
            </seg>
            <seg>
              Vi i Folkpartiet säger nej till buffertfonder. Vi vill inte ha
              fondsocialism baklänges med hjälp av EMU
            </seg>
            <seg>
              som argument, men vi säger ja till ordentliga buffertar. Därför
              tycker jag att det är oerhört viktigt att vi nu äntligen kan komma
              i gång med en diskussion om hur vi ska formulera saldomål. Vad
              ska vi räkna in i det? Behöver vi ha flera kompletterande mål?
              Jag tror att det är bra att man också har en diskussion om utformningen
              av stabiliseringspakten. Men jag tycker att det är fel att göra
              detta för att komma undan kortsiktiga problem som beror på att
              man inte har gjort sin hemläxa. Vi ska komma ihåg det viktigaste,
              nämligen att om vi vill att de andra länderna verkligen ska lyssna
              på oss måste vi vara en del av det samarbete som vi vill vara
              med och påverka.
            </seg>
            <seg>
              Fru talman! En del av oss funderar väldigt mycket på de här frågorna,
              men de flesta är fullt upptagna med helt andra saker. Jag tycker
              att det är mycket viktigt att vi nu kan få till stånd en givande
              och seriös diskussion, och jag är mycket glad åt att biträdande
              finansministern inte bara är tillsatt utan också är här och är
              beredd att argumentera för den här linjen.
            </seg>
            <seg>
              För de flesta är de ord och begrepp som vi använder - växelkursregim,
              stabiliseringspolitik och asymmetriska chocker - egentligen rena
              rama rappakaljan. Nu måste vi alla tänka till. Det är ett stort
              steg att säga ja, men det är också ett stort steg att säga nej.
            </seg>
            <seg>
              Vi kan säga ja till internationell samverkan, och vi kan säga
              nej till nationell vanmakt. För oss liberaler handlar det om att
              riva gränser, öppna möjligheter för människorna.
            </seg>
            <seg>
              Fru talman! Jag kommer därför att göra vad jag kan för att så
              många som möjligt i september nästa år ska vilja välja en sedel
              där det står ja till valutasamarbetet.
            </seg>
          </u>
          <note>
            Anf. 36 Tredje vice talman HELENA
          </note>
          <note>
            HÖIJ (kd):
          </note>
          <u who="karin_pilsater_84a387" prev="cont">
            <seg>
              Fru talman! Kristdemokraterna skulle egentligen ha representerats
              av Mats Odell i denna debatt, men han har tyvärr blivit förhindrad.
              Det har därför fallit på min lott att redogöra för Kristdemokraternas
              syn på EMU-samarbetet.
            </seg>
            <seg>
              Med Romfördraget från 1957 kom de dåvarande medlemsländerna i
              EG överens om att skapa en gemensam marknad. Målet var inte ekonomin
              i sig.
            </seg>
            <seg>
              Visionen var att säkra fred och samarbete genom en alltmer sammanflätad
              europeisk ekonomi. Ekonomin var och är ett medel för det överordnade
              målet fred och samarbete.
            </seg>
            <seg>
              Europas historia är tyvärr fylld av konflikter och krig. EU syftar
              till att knyta länder och folk närmare varandra genom att minska
              betydelsen av de gränser och murar som alltför länge har tillåtits
              att fungera som härdar kring vilka misstro och misstänksamhet
              kunnat frodas. Genom ett utökat utbyte av varor och tjänster och
              fri rörlighet för människor och kapital är
            </seg>
            <seg>
              EU i dag ett politiskt och ekonomiskt stabilt område, där riskerna
              för våldsamma konflikter mellan nationer i stort sett är undanröjda.
              Den gemensamma valutan bidrar till att förstärka denna utveckling
              för trygghet och säkerhet.
            </seg>
            <seg>
              Med EMU-samarbetet och euron fullföljs den gemensamma marknaden.
              Med den gemensamma marknaden har tusentals handelshinder mellan
              länder i form av särbestämmelser och olika standarder upphävts
              och harmoniserats. Standardiseringen har ökat konkurrensen och
              skapat en prispress som i sin tur bidrar till den låga inflationen.
              Den gemensamma valutan förstärker ytterligare ett positivt konkurrensklimat
              inom EU vilket bidrar till att hålla ned priserna. Prisstabilitet
              och låg inflation är tydliga mål för såväl hela EMU-projektet
              som för den europeiska centralbanken ECB.
            </seg>
            <seg>
              Men inom EU finns många angelägna uppgifter kvar. Till de viktigaste
              för oss Kristdemokrater hör att verka för att de forna kommunistiska
              östländerna sluts in i den demokratiska gemenskapen i Europa,
              att kampen mot den internationella brottsligheten förstärks och
              att ett aktivt arbete bedrivs för gemensamma tag mot miljöförstöring.
            </seg>
            <seg>
              Från svensk sida måste vi därför ta till vara alla möjligheter
              att påverka. Genom ett deltagande även i
            </seg>
            <seg>
              EMU:s tredje fas ökar vårt inflytande. Detta ska användas inte
              minst till att underlätta för kandidatländerna att så snabbt som
              möjligt integreras i EU. Sverige ska också verka för att alla
              tendenser till en uppdelning mellan medlemsländerna i ett A- och
              ett B-
            </seg>
            <seg>
              lag motarbetas. Att stå vid sidan om i en av de viktigaste samarbetsfrågorna
              minskar våra möjligheter till allt detta.
            </seg>
            <seg>
              Vilka är då skälen för att även Sverige ska delta fullt ut i
              EMU? Jag har redan nämnt tre skäl: Medlemskapet bidrar ytterst
              till våra trygghets- och fredssträvanden. Möjligheterna att påverka
              andra länder inom EU ökar. Konkurrensen förbättras när svenska
              priser blir jämförbara med priser i andra länder. Men det finns
              fler skäl:
            </seg>
            <seg>
              En gemensam valuta bidrar till att underlätta kontakter mellan
              människor och företag i Europas länder. Det innebär mindre krångel
              och lägre kostnader vid utlandsresor för alla resande och konsumerande
              privatpersoner men också för företagen.
            </seg>
            <seg>
              Svenska företag ska ha så goda möjligheter som möjligt att konkurrera
              med utländska företag på affärsmässiga grunder. Valutakurssvängningar
              är ett gissel som både försvårar och fördyrar. Om Sverige står
              utanför EMU kommer svenska företag även fortsättningsvis att få
              extra transaktionskostnader som andra företag slipper. Detta innebär
              färre arbetstillfällen och lägre skatteinkomster för vårt land.
            </seg>
            <seg>
              Om vi går med i EMU försvinner valutakursrisken vilket minskar
              den så kallade ränteriskpremien. Det innebär att räntorna blir
              lägre än vid ett utanförskap.
            </seg>
            <seg>
              Det har stor betydelse för både hushåll och företag.
            </seg>
            <seg>
              Inte minst de många högt belånade hushållen har mycket att vinna
              på att denna ränteskillnad minskar.
            </seg>
            <seg>
              Ett lägre ränteläge ökar dessutom investeringarna vilket på sikt
              leder till lägre arbetslöshet.
            </seg>
            <seg>
              Men som med alla större reformer finns det självklart problem
              som måste lösas. En vanlig invändning mot en gemensam valuta är
              att vi som enskilt land inte längre kan bedriva en självständig
              penningpolitik och sätta vår egen ränta. Det har ju, i kombination
              med inflationsmålet, varit vårt sätt att bedriva stabiliseringspolitik
              de senaste tio åren.
            </seg>
            <seg>
              Med en gemensam valuta försvinner visserligen möjligheten att
              variera räntan inom Sverige men inte möjligheten att bedriva en
              stabiliseringspolitik. Den kommer då i stället att ske inom ramen
              för finanspolitiken. Den stora medvetenhet som vuxit fram de senaste
              åren om lönebildningens betydelse, liksom den förbättrade budgetprocessen
              och stabiliseringsprocessens betydelse, gör att man nu kan känna
              tillförsikt om att vår nationella finanspolitik också kan ges
              ett trovärdigt ramverk. Detta stabiliseringspolitiska ramverk
              måste utvecklas, men det kommer att fungera på ett liknande sätt
              som penningpolitiken gör i dag.
            </seg>
            <seg>
              Vare sig vi är med i EMU:s tredje fas eller inte fordras det
              åtgärder för att förbättra den svenska ekonomins funktionssätt.
              Det omfattande handelsutbyte som Sverige har med EMU-länderna
              innebär att den svenska ekonomin måste vara konkurrenskraftig
              i relation till dessa länder. Den anpassning som blir konsekvensen
              av ett medlemskap kommer därför att ske även utanför EMU dock
              med den viktiga skillnaden att Sverige då står utan möjligheten
              att direkt påverka beslut som landets ekonomi i stor omfattning
              kommer att påverkas av.
            </seg>
            <seg>
              Kristdemokraterna vill åtgärda de problem i svensk ekonomi som
              fört Sverige från att ha varit ett av världens rikaste länder
              till en plats långt ned på listan i OECD:s välståndsliga. Med
              vår politik kommer flexibiliteten att förbättras, bland annat
              genom åtgärder på arbetsmarknads-, närings- och skatteområdet.
              Därmed förbättras även förutsättningarna för ett svenskt deltagande
              i den europeiska valutaunionen.
            </seg>
            <seg>
              300 miljoner människor i EMU-länderna gå till banken för att
              växla sina nationella sedlar och mynt mot euro. Därmed blev den
              nya valutan både påtaglig och vardaglig vilket i sig har ökat
              förståelsen och minskat eventuell oro för valutans funktion. Med
              möjligheterna att påverka de andra EU-länderna inom ramen för
              samarbetet får vi en större möjlighet att bidra till utvecklingen
              i såväl Sverige som i övriga Europa än om vi står vid sidan om.
              Tillsammans med de ekonomiska fördelarna och inte minst det jag
              inledde med, att den gemensamma marknaden fullföljs genom euron
              och EMU-samarbetet för att bidra till trygghet och välståndsutveckling,
              gör detta att Kristdemokraterna inför folkomröstningen nästa höst
              kommer att verka för ett ja till ett svenskt medlemskap i EMU.
            </seg>
          </u>
          <note>
            Fru talman! I början av 2002 kunde ungefär
          </note>
          <note type="speaker">
            Anf. 37 LARS BÄCKSTRÖM (v):
          </note>
          <u who="lars_backstrom_89e811" xml:id="i-b57bc3cc9651cd2d" next="cont">
            <seg>
              Fru talman! Vi har nu hört riksdagens fyra största partier säga
              ja till EMU. Tillsammans representerar de en överväldigande majoritet.
              Om frågan skulle avgöras här var den redan avgjord, innan vi på
              nejsidan sagt vårt. Men fem myror är fler än fyra elefanter. Denna
              fråga ska avgöras i en folkomröstning av hela stacken. Så det
              finns hopp.
            </seg>
            <seg>
              Då blir striden mycket jämnare. Vi vet att det finns gott om
              väljare, medlemmar och valda företrädare för Socialdemokraterna
              ändå upp på regeringsnivå som stöder nej-sidan. Vi vet att fackföreningsrörelsen
              är delad i sin syn. I ekonomkåren finns kanske lika många röster
              som säger nej som ja. Även i näringslivet finns flera tunga röster
              som säger nej tillsammans med medborgare och valda från alla borgerliga
              partier.
            </seg>
            <seg>
              Vi i nej-partierna är mer enade. Men också hos oss finns avvikande
              röster. De är inte så många, men de finns och de ska respekteras.
            </seg>
            <seg>
              Fru talman! Det är mer än bra att frågan förs till folkomröstning
              och att vi alla i riksdagen lovar att respektera resultatet. Men
              vem i hela världen ska man lita på när inte ens experterna är
              överens? Det är tydligen inte så enkelt som att det är vänster
              att vara emot och höger att vara för när det finns industriledare
              som säger nej och fackledare som säger ja, när två före detta
              riksbankschefer säger nej och en avgående tycks säga ja. Vi kan
              dock göra det lättare att välja, både för oss själva och för andra,
              genom att erkänna att detta med EMU är svårt, genom att erkänna
              att det finns goda skäl både för och emot EMU och genom att försöka
              föra en så saklig debatt som möjligt.
            </seg>
            <seg>
              Reinfeldt sade att det varken är himmel eller helvete, och det
              är det inte heller. Men det går att bena ut det här. Det finns
              skillnader. Vi kan börja med ett mycket enkelt konstaterande,
              nämligen att man inte behöver laga saker som inte är sönder. Det
              behöver man aldrig göra. Ingen i denna kammare kan förneka att
              Sverige har starkare finanser än de flesta EU-
            </seg>
            <seg>
              länder. Vi behöver inte lära oss att ta budgetansvar genom att
              gå med i EMU. Ingen kan förneka att Sverige har haft bättre tillväxt
              än de flesta EMU-länderna sedan euron infördes. Ingen kan heller
              förneka att
            </seg>
            <seg>
              Sverige visat att vi kan klara låg inflation och rimliga priser
              också utanför EMU.
            </seg>
            <seg>
              Vad är det då vi kan vinna genom att gå med i
            </seg>
            <seg>
              EMU? Andra EMU-regeringars uppskattning - så är det nog, men
              det är väl inget huvudmål för oss i Sverige. Ännu lite lägre räntor
              - ja, kanske. Inga valutarisker mot andra EMU-länder - ja, så
              är det ju, men inte mot de andra länderna. När Saab och Volvo
              ska sälja bilar till USA eller när massa- och träindustrin ska
              sälja dit är det inte så väldigt mycket man konkurrerar om mot
              EMU-länderna. Inga växlingskostnader
            </seg>
            <seg>
              - ja, det stämmer ju om man reser till EMU-länder.
            </seg>
            <seg>
              Men den vinst dessa företag gör på att slippa sådana risker kanske
              andra företag förlorar just på att man är bunden till euron -
              gungor och karuseller.
            </seg>
            <seg>
              Fråga bara några av alla de svenska företag som brukar fakturera
              och konkurrera i dollar!
            </seg>
            <seg>
              Och vad betalar vi för det vi kan vinna? Det finns nämligen alltid
              ett pris. Det finns inga gratisluncher.
            </seg>
            <seg>
              Ja, vi förlorar en svensk riksbank som sätter räntor efter svenska
              förhållanden. Oavsett om det är Bäckström som oberoende expert
              eller Bäckström som är tillsatt av riksdagen sätter den räntor
              efter svenska förhållanden. I stället får vi en europeisk bank
              som sätter räntor efter vad som är bra för Europa. De gör säkert
              så gott de kan i den riksbanken, men ibland är det väldigt långt
              från Luleå till Lissabon, väldigt långt från Piteå till Pireus.
              Och det skiljer inte bara i temperatur, fru talman, utan också
              i ekonomiska förutsättningar.
            </seg>
            <seg>
              Sedan finns det de som säger att Sverige bör och kan gå med i
              EMU när vi fått ordning på pris- och lönebildningen. Som jag nyss
              sade har vi klarat detta rimligt bra under ett antal år. Vi har
              måttliga löneökningar, små prisökningar och rejäla reallöneökningar
              på det stora hela. Men att det gått bra under några år gör ju
              inte att det automatiskt går bra under kommande år. Man kan inte
              spå framtidens väder genom att titta på förra månadens väder.
              Det är ingen bra metod.
            </seg>
            <seg>
              Framför allt säger resultatet av en svensk lönebildning under
              en självständig svensk riksbank och en rödgrön riksdagsmajoritet
              inte ett dugg om hur det går med svensk lönebildning om vi byter
              kronor mot euro och kanske har en helt annan politisk majoritet.
            </seg>
            <seg>
              Denna enkla sanning, som faktiskt är en sanning, kan bli en dyrköpt
              lärdom för företagen, löntagarna, tillväxten och arbetslösheten.
            </seg>
            <seg>
              Fru talman! Alla ekonomiska konsekvenser av ett ja eller ett
              fortsatt nej till EMU går inte att förutse.
            </seg>
            <seg>
              Men ingen kan förneka - Karin Pilsäter håller ju också med om
              detta - att utrymmet för en självständig ekonomisk politik minskar
              vid ett ja. Då förlorar vi vår valuta, den termometer som mäter
              hur landet lyckas ekonomiskt. Med den försvinner de styrmedel
              som kallas valuta- och penningpolitik och en ränta satt efter
              svenska förhållanden, de medel vi så ofta använt för att möta
              både inhemska och internationella konjunktursvängningar.
            </seg>
            <seg>
              Säg inte att det finns ett moln som alltid förföljer
            </seg>
            <seg>
              Sverige! Självklart inte, Karin Pilsäter! Men det finns dock
              moln på himlen. Den är inte alltid blå.
            </seg>
            <seg>
              Kvar finns bara finanspolitiken, den offentliga sektorns budgetar,
              statens, kommunernas och pensionssystemets inkomster och utgifter
              - budgetar som redan är hårt ansträngda, inte minst i kommunerna,
              och som kommer att bli alltmer ansträngda av en allt äldre befolkning
              och ökade krav i vården och omsorgen. Se på Kommunförbundets senaste
              rapporter där man visar på problemen! Men även det instrumentet
              vill vissa strypa, som den avgående riksbankschefen.
            </seg>
            <seg>
              Han säger att vid ett ja ska detta skötas inte av riksdagen utan
              av oberoende experter. Man tar ju steg efter steg! Vad det handlar
              om i klartext är att man ska pressa upp överskottsmålen ännu mer
              vid ett ja.
            </seg>
            <seg>
              Det är ju vad det handlar om. Då blir det mindre pengar till
              gemensam välfärd. Självklart är det så.
            </seg>
            <seg>
              Vinsterna av EMU måste alltså vara mycket stora och säkra om
              de förluster jag nu talat om ska kompenseras vid ett svenskt deltagande
              i EMU. Det är de inte.
            </seg>
            <seg>
              Jag påstår inte, fru talman, att vi i Sverige alltid kommer bättre
              ut med en egen ekonomisk politik. Jag begriper att vi aldrig kan
              föra en svensk ekonomisk politik oberoende av vår omvärld och
              internationell konkurrens - självklart inte. Men så länge vi står
              utanför EMU kan vi alltid välja att föra en egen politik, ta hänsyn
              till omvärlden, göra de vinster och betala för de prioriteringar
              som vi vill göra. Det valet har vi utanför EMU, men det valet
              har vi inte inom
            </seg>
            <seg>
              EMU.
            </seg>
            <seg>
              Det är också sant, som någon här sade, att EMU
            </seg>
            <seg>
              inte bara handlar om ekonomi. Många säger att EMU
            </seg>
            <seg>
              egentligen är ett ekonomiskt redskap för att uppnå politiska
              mål, en metod för att politiskt ena Europa.
            </seg>
            <seg>
              Jag tror att de som säger så har rätt. Det kan också vara en
              förklaring till att kritiken mot EMU brukar växa med avståndet
              till makten i Bryssel medan uppskattningen av euron ökar ju längre
              in i maktcirklarna man rör sig.
            </seg>
            <seg>
              Om en rad länder har en gemensam marknad och samma valuta krävs
              också ganska snabbt gemensamma regler för hur man ska beskatta
              företag och kapital. Annars kommer enigheten förr eller senare
              att brytas sönder av ömsesidiga anklagelser om illojal skattekonkurrens.
              Jag hoppas att den ansvarige ministern Gunnar Lund kommer att
              ta upp sin syn på detta i sitt anförande.
            </seg>
            <seg>
              Lika snabbt kommer det att resas krav på ökade gemensamma satsningar
              kring regional arbetsmarknadspolitik, och sedan helt enkelt krav
              på en gemensam finanspolitik. Ganska snart kommer EMU genom detta
              att vara ett direkt hot antingen mot den öppna gemensamma marknaden
              eller mot EU som ett samarbete mellan suveräna stater.
            </seg>
            <seg>
              Jag tror egentligen inte att någon kan förneka dessa faktum.
              Jag tror också att det är dessa konsekvenser av EMU som gör att
              det finns kritiker mot EMU
            </seg>
            <seg>
              både från vänster och från höger.
            </seg>
            <seg>
              Men jag måste säga, fru talman, att jag är desto mer förvånad
              över ledande socialdemokrater som säger att de är för EMU men
              mot gemensamma överstatliga beslut på skatteområdet. De socialdemokrater
              som säger så intar faktiskt en position som i just den här sakfrågan
              snarare är nyliberal än socialdemokratisk. Jag tvingas konstatera
              det. Det är en mycket udda ståndpunkt som jag inte hittar i övrig
              europeisk debatt hos socialister och socialdemokrater.
            </seg>
            <seg>
              Fru talman! Jag påstår naturligtvis inte att demokrati kan finnas
              bara i en nationalstat som Sverige.
            </seg>
            <seg>
              Visst kan en förbundsstat vara demokratisk. Tyskland med sina
              förbundsländer är nog lika demokratiskt som Sverige. Men varken
              Bayern eller Hessen är suveräna stater. De är länder i en förbundsstat.
            </seg>
            <seg>
              Vad är egentligen kännetecknet på en suverän, självständig nation?
              Om vi tänker tillbaka ända till
            </seg>
            <seg>
              Vasakungarnas dagar är det väl egentligen tre saker.
            </seg>
            <seg>
              För det första har vi rätten för kungen, eller numera staten,
              att sluta avtal med andra suveräna stater. I
            </seg>
            <seg>
              EU talar man just nu om behovet av en gemensam utrikes- och säkerhetspolitik,
              och i Sverige talar man numera i FN genom EU.
            </seg>
            <seg>
              För det andra har vi rätten att hålla en här, en egen försvarsmakt.
              Man diskuterar nu i EU behovet av en gemensam försvarskapacitet,
              en gemensam EU-armé.
            </seg>
            <seg>
              För det tredje har vi kungens eller statens monopol på att prägla
              mynt och ge ut pengar. EU har genom EMU skaffat sig en gemensam
              valuta, euron.
            </seg>
            <seg>
              Fru talman! Man behöver inte vara någon av de tre vise männen
              för att se tecknen i skyn: EU håller på att utvecklas till en
              förbundsstat!
            </seg>
            <seg>
              Ett sådant EU kan också vara en modell för samarbete. Det kan
              vara en grund för demokrati. Men ett sådant EU är något helt annat
              än ett europeiskt samarbete mellan suveräna stater för fred och
              ekonomisk utveckling. Det är något helt annat än den demokrati
              vi känner. Vår demokrati är förankrad i svensk politisk kultur
              och i ett partiväsende förankrat i det svenska samhället. Det
              handlar bland annat om det svenska folkets urgamla rätt att sig
              själv beskatta genom den svenska riksdagen.
            </seg>
            <seg>
              Denna vår demokrati är ingen garanti mot misstag. Det kan vara
              så att andra organ och nivåer kan ta beslut som är bättre både
              för oss och för Europa, bättre än vad väljarna och deras valda
              ombud förmår att förstå från sitt perspektiv. Men jag tror att
              dessa andra organ i längden kommer att ta sämre beslut än vad
              vi själva förmår göra, sämre beslut än vad vi tillsammans kan
              uppnå i ett samarbete mellan suveräna nationer.
            </seg>
            <seg>
              Fru talman! Visst vet vi i Vänstern att Europa och vår värld
              behöver mer av samarbete, inte mindre. Vi vet att det är ont om
              jordklot. Vi vet att globala hot från transnationella företag
              mot natur och människa måste mötas av ett demokratiskt internationellt
              samarbete. Men det samarbetet kan inte skapas uppifrån genom att
              prägla euro. För att samarbetet ska bli långsiktigt hållbart måste
              vi bygga det underifrån, från de demokratiska strukturer vi redan
              vunnit och känner. Därför är det här betänkandet mycket bra. Vi
              ska folkomrösta om detta i hela stacken, och fem myror är fler
              än fyra elefanter, fru talman.
            </seg>
          </u>
          <note>
            Anf. 38 FREDRIK REINFELDT (m)
          </note>
          <u who="lars_backstrom_89e811" prev="cont">
            <seg>
              replik:
            </seg>
            <seg>
              Fru talman! Jag tycker att Lars Bäckströms första ansats var
              lovande. Han talade om att detta är en komplicerad fråga och att
              vi kommer att behöva lyssna till varandra. Men sedan kom mycket
              av det vi har hört till leda om den stora superstaten, att det
              är långt till Tyskland och ännu längre ned till Belgien. Den typen
              av argumentering är precis vad jag menar att man inte ska blanda
              in när det gäller just frågan huruvida vi ska gå över till euro
              eller inte. Det avgörs nu på annat håll vilken framtid just EU-samarbetet
              ska ha. Där håller de flesta tillbaka precis den utveckling som
              Lars Bäckström försöker skrämma med.
            </seg>
            <seg>
              Får jag sedan bara konstatera att här kommer en lovsång till
              Riksbanken som känns lite märklig från företrädare för det parti
              som ägnade 90-talet åt att hävda att detta var slutet på den svenska
              demokratin.
            </seg>
            <seg>
              Det värsta man kunde göra var att tillskapa en självständig riksbank.
              Men nu hyllas den. Det är som att höra gamla kommunister längta
              efter Wallenberg därför att de har stött på flinande 28-åringar
              som numera styr över institutionsplacerade pensionspengar. Jag
              tycker att det känns lite märkligt att höra detta,
            </seg>
            <seg>
              Jag hoppas att du har noterat att du på din nej-sida får sällskap
              av för dig lite märkliga figurer som i grunden misstror politikens
              möjligheter att styra över mycket av det du tror på. Jag skulle
              vilja höra hur den kråksången ska gå ihop för den som funderar
              på att rösta med nej-sedeln. Är det ett uttryck för misstro mot
              politiken eller för en möjlighet för politiken att stå på egna
              ben? Ska det vara Riksbanken som är din ledstjärna på vägen framåt
              för ett Sverige utanför euroområdet?
            </seg>
          </u>
          <note>
            Lars Bäckström.
          </note>
          <note type="speaker">
            Anf. 39 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-98b84f69bf5cfbbb" next="cont">
            <seg>
              Fru talman! Jag tror inte att vare sig Lars Bäckström eller Urban
              Bäckström blir sämre människor av att vara utsedda av riksdagen.
              Det tror inte jag.
            </seg>
            <seg>
              Jag tror heller inte någonting annat än att gestalten
            </seg>
          </u>
          <note>
            Urban Bäckström är helt oberoende av sin bakgrund som tidigare
            statssekreterare under Bo Lundgren i
          </note>
          <u who="lars_backstrom_89e811" prev="cont">
            <seg>
              Finansdepartementet. Men jag tror också att han kan växa ur det
              och försöka ta nationella hänsyn. Det viktiga är faktiskt att
              vi har ett system där vi i riksdagen kan besluta hur vi ska tillsätta
              Riksbanken i Sverige och vilken regim den ska ha, om det i den
              svenska riksbankens uppgift ska ligga att som till exempel i
            </seg>
            <seg>
              USA värna den fulla sysselsättningen.
            </seg>
            <seg>
              I min värld är det ingen motsättning mellan att hålla en låg
              inflation och att ha full sysselsättning.
            </seg>
            <seg>
              Det är egentligen två sidor av samma sak. Men just där finns
              ibland de grader som kan vara viktiga. Det skulle kunna vara viktigt
              att Riksbankens institutioner hade sådana uppdrag för sysselsättningen.
              Jag ser ingen motsättning här.
            </seg>
            <seg>
              Jag försöker hålla en saklig debatt. Jag försökte förklara varför
              man kan vara traditionell vänsterpartistisk vänstersocialist och
              vara emot EMU och varför man kan vara traditionellt borgerligt
              liberalt sinnad och vara emot EMU. Man kan från två olika vägar
              komma fram till det. Jag försökte förklara att EMU
            </seg>
            <seg>
              medför krav på en samordnad skattepolitik. Den som inte vill
              ha mer politik mot marknaden är naturligtvis mycket tveksam mot
              EMU. Den som vill ha mer politik i ett mellanstatligt samarbete
              är också tveksam och kritisk mot EMU därför att det leder till
              just en förbundsstat. Håller Fredrik Reinfeldt med om att
            </seg>
            <seg>
              EMU leder till krav på en gemensam skattepolitik?
            </seg>
            <seg>
              Anf. 40 FREDRIK REINFELDT (m)
            </seg>
            <seg>
              replik:
            </seg>
            <seg>
              Fru talman! Man ska svara på de frågor man får.
            </seg>
            <seg>
              Det håller jag inte med om. Jag håller inte heller med om att
              det skulle ställa krav på en gemensam finanspolitik, en samordning
              av budgeten i Europa.
            </seg>
            <seg>
              För mig och många andra skulle den stabilitetspakt - knepiga
              ord, men det är tyvärr så det heter -
            </seg>
            <seg>
              som kom i mitten av 90-talet vara den ordningsvakt som skulle
              möjliggöra att vi ställde krav på varandra att inte driva våra
              länder med budgetunderskott.
            </seg>
            <seg>
              Därmed skulle vi inte behöva bygga en gemensam överordnad finanspolitik.
            </seg>
            <seg>
              Vi har också i alla sammanhang där det har varit möjligt framfört
              att vi inte tycker att EU ska skaffa sig en egen beskattningsrätt
              eller samordna sin skattepolitik. Vi är anhängare av idén om skattekonkurrens
              och menar att det ska kunna fungera även i det framtida EU.
            </seg>
            <seg>
              Men det är fortsatt märkligt att höra denna lovsång till Sveriges
              riksbank. Det är trots allt så, ska de som lyssnar på detta veta,
              att vi faktiskt har slagits rätt ordentligt om detta politiskt.
              Lars Bäckström gör nu en rejäl kovändning i förhållande till de
              argument som Vänsterpartiet använde mot Riksbanken och gör i stället
              de skäl för en självständig riksbank som bland annat Moderaterna
              och andra partier här i kammaren framförde till sina.
            </seg>
            <seg>
              När Riksbanken inte ska styra via penningpolitik är de flesta
              överens om att makten inte försvinner till
            </seg>
            <seg>
              Frankfurt eller någon annan ort ute i Europa utan att det ställer
              större krav på denna församling, på Sveriges riksdag och Sveriges
              regering, när det gäller att hålla kontroll på stabiliteten i
              den svenska ekonomin.
            </seg>
            <seg>
              Jag vill bara påpeka att jag tycker att det känns lite märkligt
              att höra en vänsterpartist råskälla om detta.
            </seg>
            <seg>
              Jag ska gärna säga att jag funderar en hel del över hur det ska
              fungera, och jag lyssnar gärna till dem som kritiskt misstror
              möjligheten att finjustera konjunkturen med hjälp av finanspolitik
              här i kammaren.
            </seg>
            <seg>
              Men jag tror att det är det som måste komma. Det måste vi finna
              former för. För mig är det ett sätt att flytta tillbaka makten
              till de folkvalda i Sveriges riksdag.
            </seg>
          </u>
          <note type="speaker">
            Anf. 41 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-1d6c458e7cdd83bb">
            <seg>
              Fru talman! Fredrik Reinfeldt hörde inte frågan.
            </seg>
            <seg>
              Jag frågade om det leder till krav. Att Moderaterna inte vill
              ha gemensam skattepolitik är självklart. Det vet alla människor.
              De vill just ha läget att med euron, den gemensamma öppna marknaden
              och gemensamma pengar sätta press nedåt på skatterna. Det är självklart.
            </seg>
            <seg>
              Men andra i det borgerliga lägret förstår nog att vi inte kommer
              att få ett helblått Europa utan att det finns sociala krafter,
              kristdemokrater till och med, socialister, socialdemokrater, även
              socialliberaler, som säger att man inte står ut att leva under
              ett sådant totalt marknadstryck, där företagen har alla fördelar.
            </seg>
            <seg>
              Då reser det krav. Då tror jag att man kommer att samlas med
              krav på gemensam skattepolitik. Det kommer med obönhörlig säkerhet.
              Det är det perspektivet som gör att en del av dina vänner blir
              kritiska, för de inser det Fredrik Reinfeldt inte vill se.
            </seg>
            <seg>
              Det jag säger om Riksbanken är att jag tycker att det är utmärkt
              att Riksbanken har som uppgift att hålla ett stabilt penningvärde
              i Sverige. Att hålla nere inflationen tycker jag är utmärkt. Men
              jag tycker att vi mycket väl kan ge den instruktionen till politiskt
              vald styrelse och direktion. Det är ingen kovändning.
            </seg>
            <seg>
              Jag vidhåller samma uppfattning. Jag tycker detta.
            </seg>
            <seg>
              Valde man mig till riksbanksdirektör - vilket jag inte tror att
              jag är kompetent för, men kanske skulle kunna bli med rätt utbildning
              - skulle jag inte skifta uppfattning. Jag skulle fortfarande tycka
              att det var bra att hålla låg inflation.
            </seg>
            <seg>
              Jag tror inte, som det finns vissa i Vänstern som gör, att om
              man bara sätter sprätt på inflationen får man fart på sysselsättningen.
              Det är en förlegad och primitiv uppfattning. Men den har inte
              Vänsterpartiet någonsin torgfört. Vi säger att det är klokt att
              hålla nere inflationen.
            </seg>
            <seg>
              Jag tror också att det är viktigt att säga att det stabila penningvärdet
              och den låga inflationen i Tyskland inte beror på den tyska riksbanken.
              Det beror på att det finns en folklig förankring i Tyskland mot
              inflation, för de har hårda erfarenheter. Det har vi också fått
              i Sverige. Där tror jag att Urban Bäckström har rätt. Man ska
              inte överdriva Riksbankens betydelse, men den saknar inte betydelse.
              I en allt svårare värld är det viktigt att vi behåller de instrument
              som finns. Detta är en logisk och rimlig linje.
            </seg>
          </u>
          <note type="speaker">
            Anf. 42 KARIN PILSÄTER (fp) replik:
          </note>
          <u who="karin_pilsater_84a387" xml:id="i-2fcd69e61ad60ba4">
            <seg>
              Herr talman! Lars Bäckström vinglar lite fram och tillbaka mellan
              de ekonomiska argumenten och de mer politiskt ideologiska. Han
              säger att man på den ekonomiska sidan måste se till att man kan
              behålla sin termometer så att man kan veta vilket väder det är.
            </seg>
            <seg>
              Nu tror inte jag att det viktigaste redskapet för att kunna klara
              sig i olika väder är termometern. Temperaturen kan man nog på
              ett ungefär känna av på ett annat sätt. I morse kunde jag titta
              ut genom mitt eget fönster och konstatera att det var minus tio
              grader.
            </seg>
            <seg>
              Men vad hjälpte det när jag inte hade farit upp på vinden för
              att hämta mina tjockaste vinterkängor. Det är mer detta det här
              handlar om. Valutasamarbetet handlar om att vara bättre rustad
              oavsett vilket väder det är. Det handlar om att skaffa både paraply
              och bikini så att man kan klara sig väl oavsett vad termometern
              visar. Men för Lars Bäckström är det viktigare att veta temperaturen
              än att kunna ge sig ut utan att frysa. Där har vi som sagt helt
              olika syn.
            </seg>
            <seg>
              Däremot sade han att man inte kan spå framtidens väder - det
              är mycket spådomar här - genom att titta på förra månaden. Men
              jag tror att man mycket väl kan avläsa Vänsterns beteende och
              attityder till EMU
            </seg>
            <seg>
              genom att titta på Vänsterns hållning i historien.
            </seg>
            <seg>
              Sanningen är den att Vänstern är emot allt internationellt samarbete.
              När vi skulle gå med i Nationernas förbund röstade Vänsterpartiet
              nej. När vi skulle gå med i Europarådet röstade Vänsterpartiet
              nej. När Sverige skulle gå med i GATT och diskutera frihandel
              sade Vänsterpartiet nej. När vi skulle gå med i Nordiska rådet,
              som väl de flesta tror är ofarligt, sade Vänsterpartiet nej. När
              vi skulle gå med i
            </seg>
            <seg>
              Efta, när vi skulle gå med i EES, när vi skulle gå med
            </seg>
            <seg>
              EU och när vi skulle gå med i Partnerskap för fred sade Vänsterpartiet
              nej. Den enda gången Vänsterpartiet har sagt ja var när Stalin
              sade till er att rösta ja till FN. Utifrån det perspektivet är
              historien ett bra sätt att förutspå var Vänsterpartiet står när
              det gäller internationellt samarbete.
            </seg>
            <seg>
              Jag skulle vilja fråga Lars Bäckström vad som skulle få er i
              Vänsterpartiet att inta en lite mer positiv hållning till internationalism
              och något mindre bita er fast i er snäva nationalism.
            </seg>
          </u>
          <note type="speaker">
            Anf. 43 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-3d3eadecbace9c98">
            <seg>
              Herr talman! Jag är, Karin Pilsäter, internationalist. Jag sade
              det i mitt anförande. Det är meningslöst att ha kammardebatter
              om jag i mitt anförande säger att vi vet att vi behöver mer av
              globalt samarbete, mer av samarbete mellan stater, och jag får
              svaret: "Ni gillar ju Stalin!"
            </seg>
            <seg>
              Karin Pilsäter sade själv att vi behöver en seriös debatt om
              detta. Jag tror att Stalin har begränsat värde för den svenska
              debatten om euron år 2003. Det är ett spår som kommer att föra
              Karin Pilsäter långt vid sidan av den seriösa debatten. Vi är
              för ett internationellt samarbete.
            </seg>
            <seg>
              Jag har i respekt för resultatet i folkomröstningen röstat för
              att vi ska gå med i EU. Jag kommer att följa beslutet i folkomröstningen.
              Jag har respekt för demokratiska beslut. Sedan går det att ha
              olika åsikter om hur vi ska organisera detta.
            </seg>
            <seg>
              Verkligheten kan få mig att ändra uppfattning. Jag kan ändra
              uppfattning efter verkligheten och lyssna på människor. Jag har
              ändrat uppfattning med hänsyn till verkligheten i en rad olika
              politiska sakfrågor. I
            </seg>
            <seg>
              dag tycker jag att verkligheten pekar på att det är klokt att
              säga nej till EMU.
            </seg>
            <seg>
              Karin Pilsäter sade att jag blandar olika argument.
            </seg>
            <seg>
              Ja, ett är ekonomi. Det finns några fördelar med EMU
            </seg>
            <seg>
              som jag inte förnekar, men det finns också stora nackdelar. Om
              Karin Pilsäter ska ha med liknelsen med termometern, kan jag säga
              att vi tittar på termometern och sedan går vi upp på var sin vind.
              Men i ditt fall när du har gått med i EMU har de låst vinden och
              kastat bort nyckeln. Då spelar det ingen roll vad man har eller
              hade därinne. Det är det som är min poäng, nämligen att vi tittar
              på termometern och sedan tittar på de redskap vi har. De skyddar
              oss inte mot allt, men de skyddar oss lite grann. Eftersom det
              är så turbulent i omvärlden kan man behöva det man har att tillgå,
              det vill säga en svensk riksbank under nuvarande regim. Om jag
              fick råda skulle vi ha en styrelse tillsatt av riksdagen med ungefär
              samma uppdrag men med omedelbar möjlighet att politiskt kontrollera.
              Detta är för att i stället som nu behöva säga att vi ska gå med
              för att kunna påverka Europa.
            </seg>
            <seg>
              Påverka vad? Ska det vara en europeisk riksbank som inte får
              ta emot instruktioner, där man ska smyga och kohandla i korridorer?
              Det är inte ett bra samarbete.
            </seg>
            <seg>
              Det ska vara ett öppet, bra samarbete mellan suveräna stater.
            </seg>
          </u>
          <note type="speaker">
            Anf. 44 KARIN PILSÄTER (fp) replik:
          </note>
          <u who="karin_pilsater_84a387" xml:id="i-6030ebf2f053cdbc">
            <seg>
              Herr talman! Det framgick ganska tydligt vad det är som påverkar
              internationalisten Lars Bäckström.
            </seg>
            <seg>
              Inte är det att gå in i organiserad internationell samverkan
              utan det är den snäva svenska nationalstaten som är idealet och
              verkligheten, det vill säga när vi andra har sett till att Sverige
              också deltar i internationellt samarbete kan Bäckström och Vänsterpartiet
              tänka sig att acceptera det.
            </seg>
            <seg>
              Jag tror inte att svenska folket egentligen behöver så ruskigt
              mycket mer information än så än att veta vilken tankeinriktning
              och av vilka personer man vill bli ledd in i framtiden. Är det
              av dem som släpas baklänges och bara efter fullbordat faktum kan
              tänka sig att acceptera det som är internationellt? Hur kan man
              vara internationalist och samtidigt säga nej till alla de forum
              och samarbetsformer som faktiskt finns och i stället höja nationalstaten
              till skyarna?
            </seg>
            <seg>
              För alla oss är det självklart, Lars Bäckström, att det inte
              är nationalstaten, inte regeringen, som ska ha allt och vi andra
              bara foga oss efter det. Vi tycker att det är människor som ska
              ha möjligheter, oavsett om det handlar om att samverka och utveckla
              saker och ting på lokal, regional, nationell eller till och med
              internationell nivå. Då ska man slå in på en annan väg.
            </seg>
            <seg>
              För dem som tycker att staten och regeringen ska ha all makt
              och att alla andra ska foga sig efter detta erbjuder Vänsterpartiet
              med prat om suveräna nationalstater och ett förnekande av alla
              möjligheter att utveckla samarbete, att backa in i framtiden,
              låta sig släpas till internationell samverkan, ett bra alternativ
              och en bra företrädare.
            </seg>
          </u>
          <note type="speaker">
            Anf. 45 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-e40d0af6b2e162b2" next="cont">
            <seg>
              Herr talman! Det är en logisk linje att säga att man är för EMU
              och övergivande av den svenska nationalstaten och ett Förbundseuropa.
              Det är en logisk ståndpunkt. Karin Pilsäter har den. Låt oss diskutera
              den.
            </seg>
            <seg>
              Jag är mot EMU av ekonomiska skäl och för att jag vill bevara
              den svenska nationalstaten. Men det ska inte vara en nationalstat
              som är isolationistisk.
            </seg>
            <seg>
              Tvärtom vill jag att vi ska verka inom EU-systemet.
            </seg>
            <seg>
              EU är ju främst en yttre tullmur mot omvärlden. Jag är för att
              vi ska sänka och slopa de tullarna och öppna
            </seg>
            <seg>
              Europa mot omvärlden.
            </seg>
            <seg>
              Jag tror faktiskt att det kommer att vara ett hot mot integrationen
              med de stränga krav som EMU
            </seg>
            <seg>
              ställer upp på de nya kandidatländerna. Vi kan klara dem, men
              Polen har svårt att klara dem. De kommer att vara ett hinder mot
              integrationen och samarbetet genom att ställa några i ett B-lag
              och några i ett A-
            </seg>
          </u>
          <note>
            lag.
          </note>
          <u who="lars_backstrom_89e811" prev="cont">
            <seg>
              Man har sagt i talarstolen att det är viktigt att tillhöra den
              inre kretsen. Då delar man in det europeiska samarbetet i ett
              A- och ett B-lag. Det är tvärtemot det
            </seg>
            <seg>
              Karin Pilsäter säger sig vilja göra.
            </seg>
            <seg>
              Ingen kör i diket med vilja, men några kör i diket.
            </seg>
            <seg>
              EMU-projektet kan innebära att vi skapar nya, stora spänningar
              i det europeiska huset mellan dem som kan vara med i EMU, dem
              som inte får och dem som inte vill.
            </seg>
            <seg>
              Karin Pilsäter vill uppnå sitt politiska mål, inte genom att
              skapa en europeisk förbundsstat utan genom att ta omvägen att
              först skapa en gemensam valuta och sedan få det vi nog vill ha
              på köpet. Det är just den vägen jag är mot.
            </seg>
            <seg>
              Det kan vara en god tanke om vi kan skapa en politisk arena på
              europeisk nivå, men då får vi ha andra institutionella ramar för
              det samarbetet än att sätta in en helt oberoende europeisk bank
              med de kriterier som följer och a priori strunta i sysselsättningen.
              Det skapar inte en grund för ett stabilt och uthålligt europeiskt
              samarbete.
            </seg>
            <seg>
              Vi socialister har alltid varit internationalister. Vi kommer
              alltid att vara det.
            </seg>
          </u>
          <note type="speaker">
            Anf. 46 LENA EK (c):
          </note>
          <u who="lena_ek_354385" xml:id="i-c7d43da89cc57b88" next="cont">
            <seg>
              Herr talman! I dag är det mindre än tio månader till EMU-folkomröstningen
              i september nästa år. På tio månader ska alla svenskar ges chansen
              att få del av för- och motargument, neutrala fakta såväl som heta
              debatter om huruvida Sverige ska ansluta sig till
            </seg>
            <seg>
              EMU:s tredje steg och därmed införa euron som valuta.
            </seg>
            <seg>
              Vi i Centerpartiet kommer att arbeta stenhårt under kampanjtiden,
              och vi kommer att bidra med både nerv och bränsle till en bred,
              allsidig och, som jag hoppas, respektfull debatt om Sverige, Europasamarbetet
              och EMU.
            </seg>
            <seg>
              Till exempel finns frågan om det går att vara internationellt
              solidarisk även om man säger nej till
            </seg>
            <seg>
              EMU eller om man kan vara demokratiskt sinnad även om man säger
              ja till EMU. Det finns en del svåra diskussioner som faktiskt
              kräver respekt från båda håll och alla debattörer.
            </seg>
            <seg>
              Samtidigt som det är suveränt att få debattera detta stora projekt
              i kammaren, är det enormt viktigt att klargöra de regler som gäller,
              nämligen att folkomröstningens utslag ska vara avgörande. Folkomröstningar
              är inte att leka med. Folkomröstar gör man då en fråga anses vara
              så omfattande eller har ett sådant symbolvärde att den representativa
              demokratin får kompletteras med ett inslag av direktdemokrati.
            </seg>
            <seg>
              Centerpartiet anser därför att alternativen i september nästa
              år ska vara så klart och tydligt utformade att det inte råder
              det minsta tvivel om vad en röst på den ena eller den andra sidan
              innebär för en svensk anslutning till EMU.
            </seg>
            <seg>
              Vare sig det blir en majoritet för ett nej eller ett ja måste
              resultatet respekteras. En fingervisning om att något annat är
              att vänta vore förödande, dels för röstviljan, dels för att alla
              förtroendevalda riksdagsledamöter, myndigheter, folkbildare, departement
              och alla andra inblandade som ska implementera folkomröstningens
              resultat vill kunna och ska kunna göra ett bra jobb. Alla sidor
              har således allt att vinna på en rak, öppen och respektfull debatt.
              En av förutsättningarna är förstås att man i partiledaröverläggningar
              kommer överens om en rättvis fördelning av resurser mellan linjerna
              ja och nej.
            </seg>
            <seg>
              Centerpartiet har tagit ställning för att behålla kronan och
              Riksbankens självständighet, det vill säga ett klart nej till
              EMU. Vår ekonomiska politik syftar till att ge goda förutsättningar
              för tillväxt, investeringar och företagande i hela Sverige. Ett
              led i detta är högt ställda krav på de offentliga finanserna och
              en bättre budgetdisciplin. Målsättningen blir därmed att såväl
              de offentliga finanserna som statens budget ska vara i balans
              och lämna överskott under en konjunkturcykel. De offentliga utgifterna
              ska successivt minskas som andel av BNP, och skattetrycket ska
              minska.
            </seg>
            <seg>
              Givet de reformer som Centerpartiet föreslår genomförs minskar
              också argumenten för att införa euron som valuta.
            </seg>
            <seg>
              Herr talman! Regeringspartiets ja till EMU förskräcker både på
              grund av regeringens inställning till hur EMU-medlemskapet ska
              förvaltas och med tanke på hur eurosamarbetet fungerar i dagsläget.
              Den europeiska centralbankens svaga ställning och euroländernas
              ständiga ingrepp i dess verksamhet visar att det knappast finns
              förutsättningar för en disciplinerad och stram finanspolitik,
              vilket behövs för att vi inte ska behöva komma tillbaka till det
              som hände på 90-
            </seg>
            <seg>
              talet, och för att de saneringar som var ett resultat därav inte
              ska gå alldeles förlorade. Kanske tycker regeringen att det verkar
              lockande med ett EMU-
            </seg>
            <seg>
              medlemskap, så att man i likhet med Frankrike kan sopa problemen
              under mattan. Nu har vi nämligen en situation där man i den här
              kammaren nyligen har röstat om en budget med underskott i den
              del som är statens andel av den offentliga ekonomin - med ökande
              upplåning och hot om spräckta utgiftstak.
            </seg>
            <seg>
              En fråga som behöver diskuteras är vad som får de andra borgerliga
              partierna att blunda för riskerna med en keynesiansk politik på
              EMU-nivå. En inte alltför osannolik, om än omdiskuterad, utveckling
              inom euroområdet är en lansering av gemensamma regler för så kallade
              automatiska stabilisatorer i eurozonen, till exempel socialförsäkringssystemen.
              Sådana gemensamma regler skulle resultera i förstärkta konjunktursvängningar.
              Den nuvarande regeringens ovilja till flexibilitet och till att
              hålla budgetmarginalerna skulle ytterligare bidra till att ställa
              Sveriges ekonomi inför extrema prövningar.
            </seg>
            <seg>
              De stater som nu ingår i den monetära unionen befinner sig i
              olika konjunkturlägen. Irland skulle behöva höja räntan för att
              kyla av ekonomin, och Tyskland skulle behöva en sänkt ränta för
              att klara sina stora och mycket svåra ekonomiska problem. Hur
              ska vi i
            </seg>
            <seg>
              Sverige klara oss om räntan ligger i ett för oss fel läge om
              vi går med?
            </seg>
            <seg>
              Ett sätt vore att låta finanspolitiken ta över så att regeringen
              genom statsbudgeten kunde verka stabiliserande. Det har framförts
              förslag om att man skulle anpassa genom ändringar i moms- eller
              skattesatser eller genom nivåer i trygghetssystemens ersättningsregler.
              För vanliga människor, vanliga familjer och vanliga företag vore
              det förödande. Det är viktigt att den som till exempel ska köpa
              hus kan förutse ungefär hur skattesatserna ligger givet det politiska
              läget i landet.
            </seg>
            <seg>
              LO:s svar på problemet är att införa buffertfonder där arbetsgivaravgifterna
              under goda år ligger högt så att de under dåliga år kan sänkas.
              På något sätt ska man satsa pengarna i dessa fonder. Vi har i
              Sverige under lång tid haft en diskussion om fonder och socialisering,
              och vi har valt att gå en annan väg. Buffertfonder skulle medföra
              ett gigantiskt statligt ägande på ett sätt som skulle bidra till
              förstatligandet av svenskt näringsliv. Det är en socialiseringsväg
              som jag tror att de flesta inte vill se i Sverige. Det vore därför
              bra om vi i dagens debatt kunde få besked från de olika partierna
              var de står i fråga om buffertfonder. Det är oerhört viktigt,
              särskilt för borgerliga väljare.
            </seg>
            <seg>
              Riksbankschefen Urban Bäckström kritiserade
            </seg>
            <seg>
              EMU-motståndare i olika medier i helgen. Det kan vara intressant
              att diskutera en del av det han har sagt.
            </seg>
            <seg>
              Han börjar med att hålla med om att en av de stora farorna vid
              ett eventuellt medlemskap är att konjunktur och lönebildning i
              Sverige kan riskera att hamna i otakt med resten av Europa. Det
              har han alldeles rätt i. Det är en av mina stora farhågor och
              en av anledningarna till att jag står för ett nej till EMU.
            </seg>
            <seg>
              Riksbankschefens förslag bli att i stället ska regeringen få
              besluta om moms- och skattenivåer för att snabbt klara nödvändiga
              stabiliserande åtgärder.
            </seg>
            <seg>
              Två saker kan sägas om detta. För det första är det väl inte
              så att dagens regering har utmärkt sig för snabbhet. Ta till exempel
              frågan om pomperipossaskatter, där oppositionen fått dra Bosse
              Ringholm fram ur hörnet. Ett annat exempel är alla de anmälda
              propositioner som vi har fått vänta på under hela den förra mandatperioden.
              Jag kan inte, i motsats till riksbankschefen, se Bosse Ringholm
              som nationens räddare i ett krisläge, alldeles frånsett demokratiaspekterna
              i ett sådant förslag.
            </seg>
            <seg>
              För det andra är jag för min del beredd att kämpa för ökat inflytande
              för Sveriges riksdag. En av de stora kritikpunkterna mot dagens
              EU - och då ska sägas att jag deltog i kampanjen för Sveriges
              inträde i
            </seg>
            <seg>
              EU - är att en del beslut svischar förbi riksdagen som kometer
              utan att parlamentet får chansen att sätta ned foten. En utveckling
              med minskat inflytande för Sveriges riksdag kan inte accepteras.
            </seg>
            <seg>
              Riksbankschefens andra förslag var att inrätta ett slags nödriksbank,
              vilket i sig är talande nog.
            </seg>
            <seg>
              Herr talman! En fastlåsning vid euron och en bundenhet till euroområdet
              skulle resultera i att den på världsmarknaden lilla och öppna
              svenska ekonomin blev än mer sårbar vid ekonomiska kriser, först
              och främst på grund av fixerade växelkurser, men också när det
              gäller räntan. I ett sådant läge är det mest gynnsamma för Sverige
              att behålla vår framgångsrika penningpolitik genom en fortsatt
              självständig riksbank och genom en fortsatt flytande krona.
            </seg>
            <seg>
              Vi behöver inte heller låna trovärdighet, som framförts i debatten.
              Vi har kunnat visa att vi kan sanera svensk ekonomi, och att vi
              kan stå för en stabil inhemsk ekonomi.
            </seg>
            <seg>
              Beträffande det politiska inflytandet vill jag säga att för Sverige,
              som ett litet land i den europeiska monetära union, kommer det
              svenska politiska inflytandet att vara försumbart. De som bestämmer
              i denna organisation är de stora länderna med många medborgare
              och stora ekonomier. Den lilla svenska ekonomin kommer att få
              svårt att göra sig gällande i det sammanhanget.
            </seg>
            <seg>
              Centerpartiet avvisar alltså de ekonomiska skälen till en EMU-anslutning.
              Vi kan också diskutera demokratiska och politiska skäl som gör
              att vi säger nej till ett deltagande i den monetära unionen. Från
              Centerpartiets sida kommer vi att fortsätta vår internationella
              solidariska politik. Vi kommer att fortsätta att försöka stärka
              den europeiska unionen och jobba för utvidgningen. Slutsatsen
              av en värdering och en analytisk genomgång av skälen för och emot
              EMU gör emellertid att vi i folkomröstningskampanjen kommer att
              arbeta för en självständig penningpolitik, en fortsatt stram budgetpolitik
              på nationell nivå och ett borgerligt tydligt nej till EMU.
            </seg>
          </u>
          <note>
            Anf. 47 FREDRIK REINFELDT (m)
          </note>
          <u who="lena_ek_354385" prev="cont">
            <seg>
              replik:
            </seg>
            <seg>
              Herr talman! Lena Ek ställde frågan hur borgerligt sinnade väljare
              från partier som säger ja skulle se på buffertfonder. Jag tycker
              att det är en fråga som förtjänar ett rakt svar.
            </seg>
            <seg>
              Vi har, liksom Folkpartiet och även Kristdemokraterna, markerat
              att vi inte tror på överbeskattning som en väg att få in Sverige
              i EMU. Vi tror inte heller på idéer om att skapa stora buffertar
              ute i Europa för att kunna föra en politik vid sämre konjunkturlägen.
            </seg>
            <seg>
              Den artikel Lena Ek refererar och en del annat som sägs i debatten
              försöker seriöst ta tag i det problem som uppstår när penningpolitiken
              försvinner som instrument för att stabilisera på kort sikt, just
              för att se vad man kan göra i stället och inte välja vägen med
              buffertfonder. Ett ja till EMU kommer inte att vara på sin plats
              om det samtidigt stor överbeskattning och stora buffertar - det
              ska vi komma i håg från folkomröstningen 1994, som ju väldigt
              mycket baserades på väljare som sympatiserade Moderaterna,
            </seg>
            <seg>
              Folkpartiet, Kristdemokraterna, och en eller annan centerpartist
              håller säkert med också. Det kommer vi inte att vara rädda för
              att berätta för våra väljare.
            </seg>
          </u>
          <note type="speaker">
            Anf. 48 LENA EK (c) replik:
          </note>
          <u who="lena_ek_354385" xml:id="i-7f1759c4921bb24e">
            <seg>
              Herr talman! Detta tycker jag var väldigt bra att höra. Det innebär
              att Moderaterna säger nej till buffertfonder, Centerpartiet, från
              nej-linjen, säger nej till buffertfonder, Folkpartiet - genom
              ombud - säger nej till buffertfonder och Kristdemokraterna vill
              vänta på ett besked.
            </seg>
            <seg>
              Det viktigaste beskedet är kanske det vi kan få från statsrådet
              Gunnar Lund, när han om en liten stund ska hålla sitt anförande,
              om hur regeringspartiet ställer sig till frågan om buffertfonder.
              Ett inträde i den monetära unionen när man inte tror tillräckligt
              på projektet utan måste lägga till en konstruktion som buffertfonderna,
              som ska ta en del av stabiliseringsansvaret, ger ju bakvägen en
              socialisering av svenskt näringsliv. Det har vi en gång sagt nej
              till i det här landet.
            </seg>
            <seg>
              Att få ett sådant besked vore ytterst välgörande i dagens debatt.
              Nu har jag fått det från Moderaterna, och det tackar jag för.
              Jag ser fram emot att de övriga partierna deklarerar sin inställning.
            </seg>
          </u>
          <note type="speaker">
            Anf. 49 ULF HOLM (mp):
          </note>
          <note>
            Herr talman! Ärade riksdagsledamöter! Statsrådet
          </note>
          <u who="ulf_holm_a45651" prev="cont">
            <seg>
              Gunnar Lund! Åhörare! Jag ersätter i den här debatten Yvonne
              Ruwaida, eftersom hon har blivit sängliggande. Jag hoppas att
              hon snart är på benen igen.
            </seg>
            <seg>
              Detta är kanske startskottet för folkomröstningsdebatten om ja
              eller nej till svenskt medlemskap i
            </seg>
            <seg>
              EMU. Miljöpartiet säger, som ni säkert vet, nej till svenskt
              medlemskap utifrån både demokratisynpunkten och ekonomiska argument
              och därför att vi har en helt annan syn på hur Europas gemenskap
              ska formas framöver.
            </seg>
            <seg>
              Många av de som förespråkar ett svenskt medlemskap i EMU tycker
              jag målar upp en ganska mörk bild av hur situationen ser ut i
              dag. Det verkar ibland som att vi står på ruinens brant i det
              här landet -
            </seg>
            <seg>
              framför allt ekonomiskt, eftersom argumenten oftast kommer från
              borgerligt håll. Men är det verkligen så illa med Sverige? Nej,
              knappast. Det förskräckliga utanförskapet - att vi inte har varit
              med i EMU från starten - kan knappast sägas vara synligt i Sverige.
            </seg>
            <seg>
              Tvärtom har väl Sverige klarat sig ganska bra.
            </seg>
            <seg>
              EMU-anhängarna kan inte hävda att den flytande växelkursen har
              varit till skada för Sverige. Det har varit tio år av flytande
              växelkurs i Sverige, och det har visat sig vara ett system som
              fungerar bra. Jämfört med tiden innan vi hade flytande växelkurs
              är det uppenbart för de allra flesta att Sverige faktiskt har
              lyckats ta sig ur tidigare system med inflationsekonomi och devalveringar.
              EMU-anhängarna har här ett väldigt stort ansvar för att förklara
              varför Sverige ska överge en politik som uppenbart har varit bra.
            </seg>
            <seg>
              Om EMU och nästa års folkomröstning enbart hade handlat om att
              vi ska byta ut sedlar och mynt hade det inte varit någon större
              fråga. Men EMU
            </seg>
            <seg>
              handlar ju om något mycket mer än sedlar. Det handlar om vem
              som ska bestämma över räntor, valutapolitik och grunden för den
              ekonomiska politiken i framtiden.
            </seg>
            <seg>
              Herr talman! Miljöpartiet anser att det nu är dags för EMU-anhängarna
              att redovisa vad det är man vill ha i stället. Det är lätt att
              se att ja-anhängarna är mycket splittrade i synen på vad som ska
              komma. För redan nu börjar faktiskt EMU skaka i grunderna.
            </seg>
            <seg>
              Systemet fungerar inte för framtiden. Detta har till och med
              EU-kommissionen insett och kommit med förslag till förändringar
              i en av hörnpelarna i EMU, nämligen stabilitetspakten.
            </seg>
            <seg>
              Det är kris i statsfinanserna i Italien, Tyskland,
            </seg>
            <seg>
              Portugal, Irland och så vidare. Något måste göras innan det "renderar".
              EU-kommissionen har nu börjat lappa och laga.
            </seg>
            <seg>
              Ett av problemen är räntan. Den är varken anpassad till ekonomin
              i några bra länder, som Irland, där ekonomin går ganska bra, eller
              till de urusla finanserna i Tyskland. För att räntan ska fungera
              krävs därför ännu mer centralisering till EU i och med EMU. Det
              handlar om att EU måste få mer befogenheter och resurser för att
              hålla EMU i kurs. Det handlar om att få makt och kontroll över
              ekonomin i de olika medlemsstaterna. Det är EU-kommissionens förslag
              på vad som behöver göras framöver.
            </seg>
            <seg>
              De svenska EMU-anhängarna verkar ducka ordentligt i debatten.
              Att införa skatter på EU-nivå har diskuterats i till exempel EU-parlamentet
              under många år. Det har nu också nått EU-kommissionen och EU-konventet,
              som ska diskutera framtidens EU.
            </seg>
            <seg>
              Skatter på EU-nivå kan snart vara en verklighet, men i Sverige
              är det tyst bland EMU-anhängarna. Det är dags för Persson och
              de andra partiledarna som förespråkar ett svenskt medlemskap i
              EMU att erkänna att detta är en diskussion som är levande och
              en verklighet som kanske snart kommer. Det är också dags för
            </seg>
            <seg>
              EMU-anhängarna att erkänna att Sverige vid ett
            </seg>
            <seg>
              EMU-medlemskap också får skatter beslutade från
            </seg>
            <seg>
              EU på köpet. Miljöpartiet vill absolut inte ha skatter beslutade
              på EU-nivå.
            </seg>
            <seg>
              Men det tar inte slut här för EMU-anhängarna.
            </seg>
            <seg>
              Problemen hopar sig än mer. På gårdagens DN Debatt presenterade
              riksbankschefen Urban Bäckström ännu ett förslag på hur EMU och
              dess stabilitetspakt skulle förändras. Han konstaterar mycket
              riktigt att räntevapnet går Sverige ur händerna vid ett EMU-
            </seg>
            <seg>
              medlemskap, och Bäckström vill nu att regeringen får rätten att
              fatta beslut i skatte- och utgiftsfrågor för att få kontroll över
              inflation och konjunktursvängningar.
            </seg>
            <seg>
              I dag skriver Lars Calmfors, också han på DN
            </seg>
            <seg>
              Debatt, att EMU och stabilitetspakten ska ändras för att undvika
              ett sammanbrott för EU:s finanspolitiska regler. Och för någon
              vecka sedan kom LO med förslag på att Sverige måste bygga upp
              buffertfonder för att klara EMU-medlemskapet. Miljöpartiet vill
              inte ha dessa buffertfonder som LO lanserar, precis som
            </seg>
            <seg>
              Karin Pilsäter och de övriga borgerliga partiföreträdarna har
              sagt i debatten här.
            </seg>
            <seg>
              Vad EU-kommissionen, Bäckström, Calmfors och
            </seg>
            <seg>
              LO därmed har sagt är att EMU-medlemskapet är förenat med stora
              ekonomiska risker och att EMU
            </seg>
            <seg>
              inte fungerar. Fanns inga problem med EMU skulle aldrig de här
              förslagen till förändringar komma fram.
            </seg>
            <seg>
              Antingen är det LO med sina buffertfonder eller
            </seg>
            <seg>
              Bäckströms rockad.
            </seg>
            <seg>
              Det är uppenbart att EMU-anhängarna inte vet vad deras ja till
              EMU innebär. Bäckström har sitt alternativ, LO har sitt alternativ
              och Calmfors har sitt alternativ. En sak har de dock alla gemensamt:
              De vet att dagens EMU inte fungerar. Och ändå vill de ha med Sverige
              i EMU. Miljöpartiet anser att det är både oansvarigt och bedrägeri
              att säga på det sättet.
            </seg>
            <seg>
              Ett av de konkreta förslag och argument som förs fram för ett
              svenskt EMU-medlemskap är att vi slipper växla pengar när vi åker
              på semester till ett annat euroland. Men växlingsproblematiken
              ska inte överdrivas. Växlingskostnaderna är i sig små, och få
              svenskar torde ha valt att inte åka utomlands på grund av kostnader
              och besvär med att växla pengar.
            </seg>
            <seg>
              Svenska folket har näppeligen kravet att komma till rätta med
              växlingseländet högst på listan över önskade politiska reformer.
              Jag har då aldrig sett en sådan opinionsundersökning publicerad.
            </seg>
            <seg>
              Miljöpartiet anser egentligen inte att det är någon panik med
              ett svenskt ställningstagande till EMU. Det är nämligen viktigt
              att betona att alla effekter av
            </seg>
            <seg>
              EMU ännu inte är synliga. Tro det eller ej men det kommer fler
              problem.
            </seg>
            <seg>
              Ett EMU-medlemskap med en gemensam valutapolitik kommer på sikt
              att leda till en gemensam finanspolitik, en gemensam skattepolitik,
              en gemensam arbetsmarknadspolitik och så vidare. Detta faktum
              innebär naturligtvis en enorm centralisering till
            </seg>
            <seg>
              EU och EMU. Vi får en EU-stat. Detta är inget att hymla om. Diskussioner
              förs redan i flera EU-länder.
            </seg>
            <seg>
              Den förs i EU-konventet och i Europaparlamentet.
            </seg>
            <seg>
              Det är dags att inse att EMU är en grundbult för byggandet av
              en EU-stat. Några kan gilla det. Miljöpartiet gör det inte på
              grund av konsekvenserna.
            </seg>
            <seg>
              Förslaget från LO om buffertfonder visar också på vilken utveckling
              en del vill ha av EU. Vissa anser, kanske inte LO, att det är
              EU som ska ha buffertfonder i beredskap för att parera skillnader
              när det blir konjunkturproblem i euroområdet. Men om buffertfonder
              ska skötas av EU krävs det också att EU får befogenheter att göra
              detta. Det krävs en regering på
            </seg>
            <seg>
              EU-nivå. I detta sammanhang förstår man plötsligt att förslaget
              om att ha en EU-president inte är gripet ur luften utan en ganska
              naturlig följd av det EU som en del vill bygga upp. Det är absolut
              inget som jag och
            </seg>
            <seg>
              Miljöpartiet tycker är särskilt lämpligt.
            </seg>
            <seg>
              Miljöpartiet anser att det är nödvändigt att motverka de negativa
              effekterna till följd av spekulationsekonomin och kvartalskapitalismen.
              Det är väldigt få som har tagit upp den aspekten av EMU i dag.
            </seg>
            <seg>
              EMU har faktiskt ingen effekt på internationella valutaspekulationer.
              Tvärtom försvagar EMU möjligheterna att bygga upp stabila regionala
              ekonomier och minskar möjligheterna att motverka det negativa
              med globaliseringen. Det som verkligen behövs är regler internationellt
              som motverkar spekulationsekonomi. Miljöpartiet vill därför införa
              en så kallad Tobinskatt som innebär att kortsiktig valutaspekulation
              globalt beskattas så att det inte ska bli lönsamt att spekulera
              ekonomiskt.
            </seg>
            <seg>
              Sammanfattningsvis: Miljöpartiet anser inte att
            </seg>
            <seg>
              Sverige ska gå med i EMU, och vi kommer naturligtvis att vara
              väldigt aktiva i den folkomröstningsdebatt som nu sätter i gång
              och inför beslutet av svenska folket den 14 september nästa år.
            </seg>
          </u>
          <note type="speaker">
            Anf. 50 KARIN PILSÄTER (fp) replik:
          </note>
          <u who="karin_pilsater_84a387" xml:id="i-8adefe3826cf05cb">
            <seg>
              Herr talman! Ulf Holm tog upp väldigt många olika aspekter. En
              var att han menade på att de som är för valutasamarbetet har olika
              visioner i andra politiska frågor. Det är helt sant. Men det är
              inte så att nej-sägarna är någon enhetlig skara, utan där har
              vi allt från nylibertarianer, som över huvud taget inte vill ha
              något politiskt samarbete och så lite politiska beslut över huvud
              taget som möjligt, till dem som tycker att det räcker med krämarsamarbete
              och där storföretagen klarar sig bra på egen hand. Valutahandlare
              som lever på valutaspekulation finns också på nej-sidan. Och i
              andra ändan där har vi de vänsteranhängare, som Bäckström antydde
              förut, som tycker att väldigt hög inflation är en mycket bra ordning
              i stället för sund tillväxt. Och så finns det allting däremellan.
              Det är alltså inte på det viset att man vet vad man har i dag
              och att nej-sägarna är någon sorts enhetligt gäng. Vi har centerpartister
              som är för Europasamarbete men som av olika skäl tycker att det
              verkar vara säkrast att avvakta lite grann och så vidare.
            </seg>
            <seg>
              Det är en sak som jag undrar väldigt mycket över.
            </seg>
            <seg>
              Det är egentligen samma motsättning här mellan internationalism
              och snäv nationalism som finns hos
            </seg>
            <seg>
              Miljöpartiet och som också finns hos Vänsterpartiet.
            </seg>
            <seg>
              Ni målar å ena sidan upp de stora farorna med en eventuell skattesamordning
              och arbetspolitik. Det är ju just ett sådant Europasamarbete som
              pågår i dag men mellan regeringarna, och där den svenska regeringen
              är mycket aktiv i att driva på ett samarbete kring just de frågor
              som ni är så mycket emot och där regeringen gör det genom att
              det är ni som stöder regeringen. Regeringen har ert stöd och kan
              ägna sig åt det. Däremot beträffande ett sådant samarbete som
              handlar om att medborgarna själva skulle kunna styra inte bara
              på nationell nivå utan också kunna ha ett internationellt inflytande,
              där är ni motståndare.
            </seg>
            <seg>
              Jag tycker att det skulle vara bra om vi kunde få ett besked
              från Ulf Holm. Är det bara regeringarnas
            </seg>
            <seg>
              Europa som ni tycker är bra, eller vad har ni egentligen för
              argument mot den liberala modellen där medborgarna kan ha ett
              avgörande inflytande inte bara genom att rösta i riksdagsval?
            </seg>
          </u>
          <note type="speaker">
            Anf. 51 ULF HOLM (mp) replik:
          </note>
          <u who="ulf_holm_a45651" xml:id="i-69f8cc24f72116ef">
            <seg>
              Herr talman! Jag tycker att ett stort ansvar ligger på dem som
              förespråkar ett EMU-medlemskap. Jag tycker att det är viktigt
              att väljarna får veta vad det innebär att vi blir medlemmar i
              EMU. Då finns det flera olika alternativ som jag redovisade i
              mitt inlägg, och det finns också på papper, det vet vi, de problem
              som EMU står för i dag. Hur ska de lösas, och hur vill de olika
              aktörerna lösa dem? Det är ja-anhängarna som har skyldighet att
              redovisa detta.
            </seg>
            <seg>
              Vi som företräder ett nej vet på ett sätt vad som gäller. Vi
              har en flytande växelkurs i Sverige i dag som har fungerat ganska
              bra. Det kan ingen sticka under stol med. Vi vet också vad som
              gäller statsfinansiellt. Vi vet vilken riksdagsmajoritet som finns
              här i denna kammare och vad den majoriteten skulle göra under
              de närmaste åren om vi inte blir medlemmar i EMU. Vi vet vilken
              majoritet som finns här, och det är det som är det viktiga. Ett
              nej är mer gemensamt här. Vi vet vad vi har, men vi vet inte vad
              du, Karin Pilsäter, och andra EMU-anhängare har att erbjuda.
            </seg>
            <seg>
              När det gäller internationalism och de frågor som togs upp tycker
              jag inte att det är jämförbart med
            </seg>
            <seg>
              Vänstern. Miljöpartiet är ett mycket internationalistiskt parti,
              och vi har en global grön rörelse, och vi kämpar tillsammans med
              den för de globala frågorna.
            </seg>
          </u>
          <note type="speaker">
            Anf. 52 KARIN PILSÄTER (fp) replik:
          </note>
          <u who="karin_pilsater_84a387" xml:id="i-2afac817c76d8f75">
            <seg>
              Herr talman! Miljöpartiet har inte funnits så länge att ni har
              kunnat rösta nej till lika många internationella organisationer
              som Vänsterpartiet har kunnat göra. Men sanningen är ju att de
              gröna i många andra länder är mer riktiga internationalister och
              också vill ha ett riktigt samarbete.
            </seg>
            <seg>
              Jag har redogjort för vad vi liberaler kämpar för när det gäller
              det politiska samarbetet, vilken typ av ekonomisk politik som
              vi vill driva och så vidare. Det är inte alls oklart.
            </seg>
            <seg>
              Men vad Ulf Holm nu gör är att göra sig skyldig till det första
              kardinalfelet. Han står här och säger: Vi vet vad vi har. Men
              det är inte sant. Det finns ingen människa som vet vad vi har
              i dag och i morgon och framöver. Vi vet vad vi har haft bakåt.
              Men att säga nej är ett minst lika stort steg som att säga ja.
              En sak kan vi vara riktigt säkra på, nämligen att det aldrig mera
              blir som det var förut. Vi vet inte alls vad som gäller. Den majoritet
              som ni stöder vill ju ha ett ja.
            </seg>
            <seg>
              Det finns över huvud taget ingen majoritet härinne för ett nej.
              Men vilken politik har nej-sägarna? Det handlar om dem som tycker
              att EMU är en politisk tvångströja som skulle hindra dem från
              att toksänka skatterna och införa full frihet för företag men
              inte låta konsumentpolitiken följa efter. Man har hela skalan
              på nej-sidan.
            </seg>
            <seg>
              Det är alltså inte sant att vi vet vad vi har men inte vad vi
              får. Vi vet inte vad vi får med något av alternativen. Men vi
              liberaler som säger ja skissar också på ett fullsortimentsalternativ
              som inte bara handlar om några tiondelar på bostadslåneräntan
              utan som faktiskt handlar om vilket Europa som vi vill att människorna
              ska kunna bygga, och hur vi ska kunna bygga ett bättre välstånd.
              Men ni som är på nej-sidan kan uppenbart bara säga nej, och det
              är det enda som är gemensamt. Det tycker jag också är en bra information
              till dem som nu har att fundera på hur de ska lägga sin röst.
            </seg>
          </u>
          <note type="speaker">
            Anf. 53 ULF HOLM (mp) replik:
          </note>
          <u who="ulf_holm_a45651" xml:id="i-bf30eebe6987b794" next="cont">
            <seg>
              Herr talman! Man kan säga ja till många saker, exempelvis till
              Tobinskatt. Jag hoppas att Folkpartiet och Karin Pilsäter är beredda
              att ställa upp på detta ja.
            </seg>
            <seg>
              Men när det gäller EMU blir det faktiskt nej, givetvis utifrån
              det vi i dag vet. Med den uppbyggnad och den problematik som vi
              i dag ser när det gäller EMU är det inte vettigt att säga ja till
              detta; det är min fasta övertygelse.
            </seg>
            <seg>
              Sedan kan man diskutera vem som är mest internationalistisk.
              Hela mitt politiska intresse för det internationella började i
              slutet av 80-talet i och med
            </seg>
            <seg>
              Berlinmurens fall. Jag såg då äntligen en chans att få se ett
              enat Europa. Hela min barndom hade jag matats med det kalla kriget.
            </seg>
            <seg>
              Vad kommer då i stället när det gäller att försöka ena Europas
              50 stater? Jo, då kommer EU som bygger upp nya murar mot världen
              runtomkring med tusentals olika restriktioner för handel och så
              vidare -
            </seg>
            <seg>
              allt för att missgynna u-länderna och andra stater. I
            </seg>
            <seg>
              stället bygger man alltså upp EU. Men det är inte ett sådant
              Europa som jag vill ha. Det är inte detta som är framtidens Europa
              för Europas folk. Där har Miljöpartiet och Folkpartiet uppenbart
              olika syn; det är bara att konstatera det.
            </seg>
          </u>
          <note>
            Anf. 54 FREDRIK REINFELDT (m)
          </note>
          <u who="ulf_holm_a45651" prev="cont">
            <seg>
              replik:
            </seg>
            <seg>
              Herr talman! Ulf Holms teknik var lite grann att ta oss med till
              platser där Ulf Holm har varit. Vi fick titta in lite grann i
              Europaparlamentet, och vi fick återgivet lite från resonemang
              i korridorer i Bryssel.
            </seg>
            <seg>
              Dessutom var det någon debattartikel som Ulf Holm hade läst.
              Sedan gör han det misstag som många gör och säger att allt dumt
              man hört ska snart besannas och att det är på väg att genomföras.
            </seg>
            <seg>
              Så är det inte. Förvisso pågår en diskussion, som
            </seg>
            <seg>
              Ulf Holm delvis korrekt har återspeglat - men en diskussion där
              väldigt mycket av detta inte finns på agendan och där det råder
              andra majoritetsförhållanden som sätter stopp för många av de
              dumheter som
            </seg>
            <seg>
              Ulf Holm har nämnt. Det blir helt felaktigt återspeglat för svenska
              folket om vi alltid tar varenda dumhet sagd i debatten till intäkt
              för att varna för något som faktiskt inte är väg att ske.
            </seg>
            <seg>
              Svenska folket äger makten över hur långt vi vill gå vidare med
              detta Europasamarbete. Det är därför som vi folkomröstar nästa
              höst. De konspirationsteorier som Ulf Holm gör sig till tolk för
              hör liksom inte riktigt hemma i den matchen, tycker jag.
            </seg>
            <seg>
              Nej-sidan har en teknik att inte tala om ja eller nej till euron
              utan om ja eller nej till EMU. Ulf Holm säger att vi snart ska
              bli medlemmar av EMU. Ja, men se det är Sverige redan. Vi är medlemmar
              av
            </seg>
            <seg>
              EMU sedan vi trädde in som fullvärdiga medlemmar av EU. Frågan
              är om vi också ska ta oss in i det tredje steget av EMU. Det är
              viktigt att säga att det handlar just om övergången till euron.
              Vissa förpliktelser som ligger i att vara medlem, i att vara med
              i EMU, har
            </seg>
            <seg>
              Sverige redan. Det är bland annat en förklaring till att vår
              riksbank har fått en vidgad självständighet och till att Sverige
              faktiskt upprättar konvergensprogram som visar att vi försöker
              möta de krav som finns inom EU-
            </seg>
            <seg>
              samarbetet. Även med ett nej nästa höst fortsätter detta att
              gälla, och då kommer Ulf Holm och även
            </seg>
            <seg>
              Vänsterpartiet ånyo att få frågor om detta.
            </seg>
            <seg>
              Detta baseras tydligen på en lång rad institutioner och institutionella
              förändringar under 90-talet som
            </seg>
            <seg>
              Miljöpartiet har röstat emot. Då blir väljaren lite osäker och
              undrar: Menar de allvar? Det som de tidigare var så mycket emot
              är nu lösningen på Sveriges problem. Detta rimmar lite illa!
            </seg>
          </u>
          <note type="speaker">
            Anf. 55 ULF HOLM (mp) replik:
          </note>
          <u who="ulf_holm_a45651" xml:id="i-ab665208767dee6a">
            <seg>
              Herr talman! Förhoppningsvis ska inte allt dumt bli sanning.
              Jag hoppas att det absolut inte blir så.
            </seg>
            <seg>
              Men i de exempel som jag tog upp här och som Fredrik Reinfeldt
              kallar för dumt ligger det otroligt mycket sanning. Det är inte
              fråga om några lösryckta citat här och där, utan det gäller faktiskt
              den debatt som finns i många EU-länder i dag. Det är den debatten
              som förs i EU-parlamentet, av Fredrik Reinfeldts egen partigrupp
              i EU-parlamentet, och som förs i flera europeiska tidningar -
              det är de frågorna som är på agendan.
            </seg>
            <seg>
              Det handlar om vi ska ha ett gemensamt försvar eller inte. Där
              går vi nu med stormsteg mot ett EU-
            </seg>
            <seg>
              styrt försvar. I folkomröstningen 1994 lovade man att så skulle
              inte bli fallet utan att vi skulle behålla försvaret och försvarspolitiken
              i Sverige. Men nu går vi mot en situation där vi får en EU-styrd
              försvarspolitik. Tyvärr blir många gånger de förslag som finns
              i
            </seg>
            <seg>
              EU-korridorerna sanning. Jag tycker inte att det är bra. Men
              uppenbarligen kommer det sakta men säkert dit.
            </seg>
            <seg>
              Då finns det ingen garanti för till exempel den svenska regeringen.
              Jag tycker faktiskt att den svenska regeringen är som ja-sägande
              nickedockor så fort de kommer till Bryssel och ska sätta sig vid
              förhandlingsbordet. De ger upp förslagen meddetsamma och vågar
              inte stå för de uppfattningar som de tidigare har redovisat i
              debatter och diskussioner i Sverige. Det tycker jag är väldigt
              synd.
            </seg>
            <seg>
              Jag beklagar att det tydligen bara är Miljöpartiet som vågar
              kritisera detta och ta en debatt om vad
            </seg>
            <seg>
              Sverige egentligen håller på med vid förhandlingsbordet i Bryssel
              där många av de här förslagen kommer och där man nu också diskuterar
              många av de exempel som jag tagit upp när det gäller EMU-
            </seg>
            <seg>
              debatten. Jag är livrädd för att EMU-anhängarna längre fram mer
              eller mindre accepterar idéerna om en skattepolitik på EU-nivå
              och så vidare.
            </seg>
            <seg>
              Anf. 56 FREDRIK REINFELDT (m)
            </seg>
            <seg>
              replik:
            </seg>
            <seg>
              Herr talman! Vad gäller delar av den gemensamma skattepolitiken
              kommer väl Ulf Holm att stå längst fram och applådera. Bland annat
              gäller det då idéer om en gemensam koldioxidskatt, något som
            </seg>
            <seg>
              Moderaterna motsätter sig.
            </seg>
            <seg>
              Försök nu inte plocka poäng på att det skulle vara bara Miljöpartiet
              som haft kritiska synpunkter på EU-
            </seg>
            <seg>
              samarbetet! Jag ägnade en stor del av våren åt att här i kammaren
              ifrågasätta den teknik för rambeslut som bland annat finns inom
              den tredje pelaren i EU-
            </seg>
            <seg>
              samarbetet. Även EU:s goda vänner ser nyktert på detta samarbete
              och vet att både berömma och kritisera - det är inte någon ensam
              kraft som står för det.
            </seg>
            <seg>
              Låt mig vända lite grann på Ulf Holms många perspektiv som handlar
              om maktens korridorer och ta oss ned till den lille småföretagaren
              här hemma i
            </seg>
            <seg>
              Sverige som har att ställa sig frågan: Hur ser min tillvaro ut
              i det Europa som är på väg att formas när vi får en ny Östersjövaluta
              och när flertalet av Europas länder har samma valuta och det ställs
              stora krav på att både offerera och verka inom ramen för en valuta
              som inte är den svenska kronan?
            </seg>
            <seg>
              Han eller hon kommer mycket tydligare att känna utanförskapet.
              Han eller hon kommer mycket tydligare att känna risken av att
              så att säga vara i den lilla valutan, som redan från början har
              en del nackdelar som vi, tyvärr, inte kan ändra på när det gäller
              Sverige. Vi ligger vid sidan av. Vi har långa avstånd, vi har
            </seg>
            <seg>
              - vilket är ganska tydligt just nu - ett mindre attraktivt klimat.
              Vi behöver faktiskt rätta till en del nackdelar som finns för
              att småföretagare och andra ska kunna utveckla Sverige.
            </seg>
            <seg>
              Vad är Ulf Holms svar till dem? Ska det vara det här med den
              självständiga riksbank som ni var emot, eller finns det någonting
              annat i julklappspåsen som
            </seg>
            <seg>
              Miljöpartiet har dolt för svenska väljare?
            </seg>
          </u>
          <note type="speaker">
            Anf. 57 ULF HOLM (mp) replik:
          </note>
          <u who="ulf_holm_a45651" xml:id="i-56db7d1ce104ac1c">
            <seg>
              Herr talman! Jag kan dela Fredrik Reinfeldts åsikt att Moderaterna
              faktiskt har varit aktiva i en del av
            </seg>
            <seg>
              EU-frågorna och kritiserat bland annat detta med hur
            </seg>
            <seg>
              Sverige ska behandla rambeslut från EU. Jag är väldigt tacksam
              för att Moderaterna har ställt upp på den gemensamma kritiken
              som också vi har mot detta.
            </seg>
            <seg>
              Frågan gäller i dag kanske mer svenska folket och svenska väljare.
              Hur mycket utanför känner vi oss egentligen? Jag tror att det
              är en överdriven bild att svenska folket känner sig utanför därför
              att vi inte har
            </seg>
            <seg>
              EMU-medlemskapets tredje fas i Sverige i dag. Jag tror inte att
              Danmark eller England känner sig särskilt mycket utanför eller
              att deras ekonomi gått i kras bara därför att de råkar stå utanför
              EMU. Det finns en överdriven tro på att paradiset kommer så snart
              vi går med i EMU och att vi, om vi inte går med i EMU, fullständigt
              kommer att krascha ekonomiskt.
            </seg>
            <seg>
              Jag tror inte på någon av de varianterna. Däremot tror jag att
              det vad gäller en långsiktig ekonomisk demokratisk politik är
              viktigt för svenska folket att vi står utanför EMU eftersom vi
              i dag inte kan se vilket
            </seg>
            <seg>
              EMU som håller på att formas. Det krackelerar ju redan i EMU
              och börjar bli stora problem trots att
            </seg>
            <seg>
              EMU:s tredje fas varit ute på marknaden bara lite mer än ett
              år. Det är ingen bra långsiktighet i detta projekt.
            </seg>
          </u>
          <note type="speaker">
            Anf. 58 Statsrådet GUNNAR LUND (s):
          </note>
          <u xml:id="i-a6b8bad3b5a52ff5" who="unknown">
            <seg>
              Herr talman! Som ansvarig i regeringen för EMU-
            </seg>
            <seg>
              frågan välkomnar jag att den här debatten äger rum.
            </seg>
            <seg>
              För mig känns det naturligtvis också högtidligt, för det här
              är den första riksdagsdebatt som jag deltar i.
            </seg>
            <seg>
              Jag tycker att det är viktigt och intressant att på plats kunna
              få lyssna till de olika partiernas ståndpunkter i den fråga som
              jag ansvarar för i regeringen.
            </seg>
            <seg>
              Datum för folkomröstningen har nu slagits fast, och det är hög
              tid, som jag ser det, att vi får till stånd en bred diskussion
              i vårt land om hur vi ska förhålla oss till den gemensamma valutan,
              euron. Det är då rätt och riktigt att den debatten inleds här
              i Sveriges riksdag.
            </seg>
            <seg>
              För egen del är jag övertygad om att medlemskap i valutasamarbetet
              är bättre än utanförskap. Men jag menar också att vi inte kan
              närma oss frågan om
            </seg>
            <seg>
              EMU utan att vi först betraktar det europeiska samarbetet och
              den europeiska integrationen i stort. Gör vi det känner vi alla
              bara alltför väl hur Europa genom hela sin historia ständigt har
              trasats sönder av krig och av konflikter. Det var på världskrigens
              slagfält som fröet till en union mellan Europas länder såddes.
            </seg>
            <seg>
              Europasamarbetets syfte har varit och samarbetets syfte är att
              fläta samman människor och nationer så att krig blir omöjligt.
            </seg>
            <seg>
              I det här perspektivet blir den gemensamma valutan både ett naturligt
              och ett djupt symboliskt steg.
            </seg>
            <seg>
              Europasamarbetet har försonat forna ärkefiender som
            </seg>
            <seg>
              Tyskland och Frankrike genom att förmå dem att handla med varandra
              - nu dessutom med samma sedlar och mynt - i stället för att bekriga
              varandra.
            </seg>
            <seg>
              Genom den utvidgning av unionen som nu är på väg fullföljs den
              här försoningen även österut med samma medel. För oss svenskar
              framstår euron kanske inte som ett fredsmynt, men det är faktiskt
              så den uppfattas av många ur den generation européer som har personliga
              erfarenheter av världskrigens härjningar.
            </seg>
            <seg>
              Men vi kan och bör betrakta valutasamarbetet också ur ett annat
              perspektiv. Varje dag omsätts världen över en triljon dollar i
              valutahandel. Den finansiella handeln har vuxit fem gånger så
              mycket som handeln med varor och tjänster under de senaste 15
            </seg>
            <seg>
              åren. Det så kallade fritt flytande kapitalet, som förvaltas
              av institutioner och fonder, har sedan 1970
            </seg>
            <seg>
              ökat med över 1 000 %. Det här är några exempel på ett ömsesidigt
              ekonomiskt beroende av en helt ny kaliber.
            </seg>
            <seg>
              Globaliseringen har hittills ägt rum på marknadens villkor. Men
              också nationer måste samarbeta.
            </seg>
            <seg>
              De måste samarbeta för att trygga en varaktig och social utveckling,
              för att öka handeln på jämbördiga villkor och för att bättre bemästra
              ekonomiska kriser.
            </seg>
            <seg>
              Politiken och demokratin måste hålla jämna steg med marknaden.
              Jag är övertygad om att den ekonomiska och monetära unionen ger
              större stabilitet och trygghet för ett litet land i en starkt
              internationaliserad ekonomi.
            </seg>
            <seg>
              Vårt svenska öde är tätt sammanlänkat med omvärldens, och inte
              minst är vårt svenska öde tätt sammanlänkat med Europas. Det är
              förstås ingen ny insikt. Olof Palme uttryckte den insikten en
              gång på följande sätt: Det är först när vi är beredda att fullt
              ut bära vår del av ansvaret för Europas utveckling som vi kan
              bidra till ett stärkande av fredens och framstegens sak.
            </seg>
            <seg>
              Det sade Olof Palme i ett tal i början av 1970-
            </seg>
            <seg>
              talet. Han hade inte att ta ställning till någon gemensam valuta
              i det skedet, men han delade med sig av en vision, som jag menar
              i dag har blivit inte bara en vision utan en realitet och en nödvändighet.
              Ingen nation kan längre undandra sig gemenskapen i det internationella
              samfundet.
            </seg>
            <seg>
              I Köpenhamn om bara fyra dagar kan EU:s statsoch regeringschefer
              fatta ett historiskt beslut. Europa har chansen att en gång för
              alla läka såren efter järnridån och sätta stopp för den brutala
              uppdelningen i öst och väst. För oss som lever här i norra Europa
              är utvidgningen nära och påtaglig. EU växer och växer österut
              och norrut, in i vårt närområde. Östersjöregionen har potentialen
              att bli en av världens snabbast växande regioner under det decennium
              som ligger framför oss. Detta kan vi naturligtvis förverkliga
              lättare om vi alla använder samma pengar. De nya
            </seg>
            <seg>
              EU-medlemmarna runt Östersjön räknar med det som en självklarhet
              att de så snabbt som möjligt ska gå över till den gemensamma valutan.
            </seg>
            <seg>
              I själva verket har aldrig tidigare så många länder beslutat
              att frivilligt etablera en gemensam valuta. För några decennier
              sedan var Europas enande en utopi. I
            </seg>
            <seg>
              dag har utopin till stora delar blivit verklighet. Vi har passfrihet,
              inre marknad, vi har samarbete på en lång rad områden och vi har
              en väl fungerande gemensam valuta. Närmare 300 miljoner människor
              använder euron dagligen. För mig och för socialdemokratin är tiden
              nu mogen att införa euron också i Sverige.
            </seg>
            <seg>
              Vi har sunda offentliga finanser, vi har ett konjunkturläge i
              rimlig takt med euroområdet och vi har en lönebildning som har
              visat sig att fungera väl.
            </seg>
            <seg>
              Denna styrka ger goda förutsättningar att hävda svensk konkurrenskraft
              och att föra en aktiv ekonomisk politik.
            </seg>
            <seg>
              För mig talar fem starka skäl för ett svenskt euromedlemskap.
            </seg>
            <seg>
              För det första: Sverige är ett litet land med en öppen och exportberoende
              ekonomi. För många, framför allt mindre, svenska företag skulle
              euron underlätta handeln med övriga euroområdet. Valutariskerna
              skulle försvinna. Studier visar också att handel och investeringar
              ökar där den gemensamma valutan används. Ett svenskt deltagande
              i eurosamarbetet bidrar till ökade exportinkomster, och det i
              sin tur är en förutsättning för att vi långsiktigt ska kunna finansiera
              vår välfärd.
            </seg>
            <seg>
              För det andra: Sverige är redan i dag en del av den inre marknaden.
              Men prisnivån i Sverige ligger ungefär 20 % högre än genomsnittet
              i euroområdet. Att införa euron i Sverige skulle underlätta konkurrens
              och prisjämförelser. Då kan priserna i Sverige pressas nedåt,
              vilket naturligtvis först och främst är av stor vikt för alla
              oss konsumenter. Därtill skulle också hela samhällsekonomin gynnas
              genom att vassare konkurrens bidrar till ett allmänt lägre inflationstryck
              i ekonomin.
            </seg>
            <seg>
              För det tredje: Den svenska ekonomin och den svenska valutan
              är liten i ett europeiskt perspektiv.
            </seg>
            <seg>
              De svenska räntorna ligger fortfarande högre än de tyska, och
              vi riskerar alltjämt att utsättas för vad som kan bli förödande
              valutaspekulationer om vi hamnar i ett krisläge. Att delta i eurosamarbetet
              skulle leda till lägre räntor och till en ökad ekonomisk stabilitet.
              Det gynnar både företagandet och hushållen. Tillväxten ökar, vilket
              är en förutsättning återigen för en fortsatt god välfärd i Sverige.
            </seg>
            <seg>
              För det fjärde: Med euron i fickan slipper också vi svenskar
              många omständliga valutaväxlingar. Vinsten av det här kan i förstone
              tyckas begränsad, men man ska inte underskatta den. Mer än 300
              miljoner människor drar redan i dag nytta av euron i vardagen
              genom att det blir enklare att bo, resa och arbeta i Europa.
            </seg>
            <seg>
              För det femte, sist men absolut inte minst: Sveriges politiska
              inflytande blir starkare om vi deltar fullt ut i Europasamarbetet.
              Den som deltar har alltid större möjligheter att påverka än den
              som ställer sig vid sidan om. Det gäller i bostadsrättsföreningen,
              det gäller i fackklubben och det gäller i Europasamarbetet.
            </seg>
            <seg>
              Att mer beständigt ställa sig utanför samarbetet kring euron
              skulle enligt min bedömning gradvis försämra vår ställning och
              vårt inflytande i hela EU-
            </seg>
            <seg>
              samarbetet. Kraften och trovärdigheten att driva även andra frågor,
              utöver de som är direkt kopplade till
            </seg>
            <seg>
              EMU, skulle stärkas om vi deltog fullt ut.
            </seg>
            <seg>
              Ett aktivt deltagande ger på sikt ökat inflytande och större
              handlingsfrihet än ett passivt utanförskap.
            </seg>
            <seg>
              Det här är enligt min mening det viktigaste argumentet för att
              Sverige bör ta steget fullt ut och införa euron.
            </seg>
            <seg>
              Ett svenskt deltagande i valutasamarbetet är en naturlig fortsättning
              på vårt lands internationalistiska tradition. För socialdemokratin
              är gränsöverskridande något mer än att acceptera ett historiskt
              skeende. Det är en ideologisk övertygelse, en övertygelse som
              vuxit sedan arbetarrörelsens barndom.
            </seg>
            <seg>
              Demokratin föddes i Europa, och det är här den fortfarande står
              starkast. Genom att ställa sig vid sidan lämnar man åt andra att
              forma framtiden. Socialdemokrater över hela Europa vill vara med
              och forma en aktiv och ansvarsfull politik för tillväxt, välfärd
              och nya jobb. Nationell och regional inåtvändhet kan möjligen
              ge kortsiktiga vinster men riskerar att göra mänskligheten som
              helhet fattigare.
            </seg>
            <seg>
              Jag ser det som min och som regeringens uppgift att driva den
              europeiska samarbetstanken, för vilken euron och utvidgningen
              är de viktigaste uttrycken.
            </seg>
            <seg>
              Herr talman! Någon har sagt att den som uppfattar framtiden som
              motvind går åt fel håll, och så tror jag att det är. Visst står
              Sverige och Europa inför stora problem och urmaningar, men samtidigt
              är möjligheterna, om vi vågar använda våra nyvunna politiska verktyg,
              större än någonsin tidigare.
            </seg>
            <seg>
              Jag hoppas på en fortsatt konstruktiv debatt.
            </seg>
          </u>
          <note type="speaker">
            Anf. 59 KARIN PILSÄTER (fp) replik:
          </note>
          <u who="karin_pilsater_84a387" xml:id="i-0c2640f78611b69b" next="cont">
            <seg>
              Herr talman! Jag vill börja med att hälsa Gunnar
            </seg>
            <seg>
              Lund hjärtligt välkommen till vår krets här. Det var ett mycket
              bra anförande som jag tror att också många socialdemokrater kan
              se som ledstjärna för hur man kan angripa den här frågan på ett
              konstruktivt och bra sätt. Jag hoppas att Gunnar Lund tar med
              sig hem och hälsar till sin chef finansministern att det inte
              alls är farligt att vara med här under hela debatterna, utan att
              det tvärtom kan vara riktigt givande.
            </seg>
            <seg>
              De fem argumenten som Gunnar Lund anför är i mångt och mycket
              samma argument som jag tycker är väldigt viktiga, framför allt
              det som kom sist, om inflytandet, om vilket Europa vi vill bygga
              och om vi vill sitta på läktaren och vänta och se medan andra
              bygger eller om vi vill vara med och forma framtiden.
            </seg>
            <seg>
              För oss i Folkpartiet är det så oerhört angeläget just att vi
              får vara med och bygga.
            </seg>
            <seg>
              Jag skulle vilja fråga Gunnar Lund om han kan utveckla några
              få saker till. Det ena handlar just om stabiliteten. Vårt behov
              av stabiliserande politik blir ju förmodligen mycket mindre genom
              att den gemensamma valutan i sig erbjuder en större stabilitet.
              Men likafullt kommer vi att ha behov av olika typer av stabiliserande
              åtgärder.
            </seg>
            <seg>
              Vi i Folkpartiet säger nej till fondsocialism i form av buffertfonder,
              men ja till större buffertar, större marginaler, genom att vi
              exempelvis ska ha en bra budgeteringsmarginal i statsbudgeten
              och en bra strukturpolitik som verkar utjämnande.
            </seg>
            <seg>
              Jag skulle vilja att Gunnar Lund utvecklar lite sin syn på framtida
              buffertpolitik.
            </seg>
          </u>
          <note>
            Anf. 60 Statsrådet GUNNAR LUND (s)
          </note>
          <u who="karin_pilsater_84a387" prev="cont">
            <seg>
              replik:
            </seg>
            <seg>
              Herr talman! Jag tror att det är en bra och nyttig diskussion
              som förs här i dag och som säkert kommer att vara ett viktigt
              inslag i den fortsatta debatten i vårt land, nämligen om hur vi
              ska rusta oss inför inträdet i en valutaunion. Jag tror att vi
              lägger ned relativt sett mer möda på den diskussionen i vårt land
              än vad man gör på många andra håll. Det tycker jag är mycket bra.
            </seg>
            <seg>
              Jag tror att det är förnuftigt, eller jag vet att det är förnuftigt,
              att när man går in i valutaunionen skaffa sig tillräckliga marginaler
              i den ekonomiska politiken. Det blir då i första hand fråga om
              finanspolitiken, eftersom vi kommer att bedriva penningpolitiken
              gemensamt med de andra EU-medlemmarna på europeisk nivå. Men finanspolitiken
              bör utnyttjas för att utrusta oss med de här marginalerna, med
              reserverna, med buffertarna, för det är vad det handlar om. Att
              göra såsom vi redan nu gör och har gjort, att skaffa oss ett överskott
              i de offentliga finanserna för att ha en rejäl fallhöjd ned till
              de tre procents underskott som de nuvarande reglerna tillåter,
              skapar i sig en väldigt betydande marginal. 5 % av BNP är över
              hundra miljarder kronor. Så det bästa skyddet är starka statsfinanser,
              och det ska vi bygga på.
            </seg>
            <seg>
              Jag tycker också att vi behöver föra en vidare diskussion om
              ifall dessa buffertar kan ta andra former.
            </seg>
            <seg>
              Vi bör se på de förslag som har kommit fram från
            </seg>
            <seg>
              LO:s sida om buffertfonder. Vi bör ha en grundlig och omfattande
              diskussion kring detta, som jag hoppas så småningom ska kunna
              leda fram till en betydande enighet om hur vi bör hantera de här
              situationerna, vilka reserver vi bör ha, vilka marginaler vi bör
              ha och hur vi ska disponera dem.
            </seg>
          </u>
          <note type="speaker">
            Anf. 61 KARIN PILSÄTER (fp) replik:
          </note>
          <u who="karin_pilsater_84a387" xml:id="i-ae7c89046112997e" next="cont">
            <seg>
              Herr talman! Den regering som Gunnar Lund då visserligen inte
              ingick i ännu har kommit till riksdagen med ett förslag till statsbudget
              för nästa år som innehåller en marginal på mindre än en halv promille
              i det osäkra konjunkturläge som nu råder. Det är inte vad vi i
              Folkpartiet menar med de starka marginalerna och den stora bufferten.
              Det finns ju all anledning att fortsätta att ta den diskussionen,
              men det är bra att vi är överens om att det inte bara handlar
              om buffertfonderna. Däremot hade jag önskat ett lite klarare avståndstagande
              från dessa. Själva anledningen till att lägga sådant här i fonder
              vid sidan av kan ju vara att man just ska komma runt diskussionen
              om det svenska utgiftstaket, som har visat sig vara så effektivt
              och bra när det gäller att hålla igen i goda tider så att man
              inte bygger upp alldeles för stora förväntningar och löften om
              utgifter. Även om utgiftstaket inte har fungerat fullt ut återhållande
              på alla så har det varit väldigt bra.
            </seg>
            <seg>
              Det faktum att vi nu har största delen, för att inte säga hela
              överskottet, de närmaste åren liggande i andra sådana här system,
              nämligen pensionssystemen, gör att vi behöver bygga upp bra normer
              och bra riktlinjer för den ekonomiska politiken över huvud taget.
              Alldeles oavsett ett EMU-medlemskap eller inte, behöver vi en
              diskussion om hur vi ska formulera om målen så att vi inte skapar
              någon sorts chimär om att vi har stora överskott i statsfinanserna
              när det i själva verket är de demografiska förändringarna som
              gör att pensionsfonderna först byggs upp och sedan kommer att
              trappas ned.
            </seg>
            <seg>
              Jag ser fram emot en fortsatt seriös och konstruktiv diskussion
              med Gunnar Lund och med Socialdemokraterna om valutasamarbetet
              och även om de frågor i den ekonomiska politiken som vi kan ha
              olika meningar om, trots att vi är överens om att säga ja.
            </seg>
          </u>
          <note>
            Anf. 62 Statsrådet GUNNAR LUND (s)
          </note>
          <u who="karin_pilsater_84a387" prev="cont">
            <seg>
              replik:
            </seg>
            <seg>
              Herr talman! Jag tror att vi har behov av i Europa och att euron
              måste kompletteras med goda och sunda regler för hur man sköter
              sina offentliga finanser, och det har den just också. Det är regler
              som flera länder nu brottas ordentligt med för att nå gränserna
              för vad som är tillåtet. Det beror just på att de har varit mindre
              framsynta än vad vi varit. Vi har samlat på oss under de tider
              då vi haft goda tider. Det kan vi vara glada för, för nu när vi
              möter kärvare tider klarar vi det alldeles utmärkt. Och vi har
              sundare offentliga finanser än nästan något annat land i Europa.
            </seg>
            <seg>
              Det ska vi fortsätta att ha. Det är därför vi också måste se
              till att bli överens om vad som ska gälla när vi går in i valutaunionen.
              Vi kan inte ha regeringar som kommer in och raserar de offentliga
              finanserna.
            </seg>
            <seg>
              Det har förvisso förekommit i det förflutna, och det vill vi
              inte se igen. Vi vill inte se regeringar komma in och unna sig
              frivola skattesänkningar som kan leda till en direkt underminering
              av de offentliga finanserna. Då kommer vi att hamna i klistret,
              liksom en del av de andra länder har gjort som nu har problem
              med stabilitetspaktens regler.
            </seg>
          </u>
          <note type="speaker">
            Anf. 63 LENA EK (c) replik:
          </note>
          <u who="lena_ek_354385" xml:id="i-e69fa31c0c29ec47" next="cont">
            <seg>
              Herr talman! Även jag skulle vilja hälsa Gunnar
            </seg>
            <seg>
              Lund välkommen till kammaren. Det är trevligt att se honom här.
            </seg>
            <seg>
              Jag har tre frågor med anledning av anförandet.
            </seg>
            <seg>
              Den första handlar om lönebildningen. Vi har alldeles nyligen
              fått en rapport från Konjunkturinstitutet som säger att den svenska
              lönebildningen inte fungerar.
            </seg>
            <seg>
              Det är ett av de stora och svåra frågetecknen, hur detta ska
              hanteras, om man nu vill driva en jakampanj för folkomröstningen.
              Jag skulle vilja ha ett besked om Gunnar Lund anser att lönebildningen
              i
            </seg>
            <seg>
              Sverige fungerar eller inte fungerar.
            </seg>
            <seg>
              Den andra frågan handlar om buffertfonder, som jag tog upp i
              mitt anförande. Jag skulle vilja ha ett besked, och jag tror att
              det är väldigt viktigt för de människor som ska fundera över hur
              de ska rösta, ja eller nej, i september att veta om detta innebär
              ett införande av ett system för buffertfonder eller inte.
            </seg>
            <seg>
              För många är det en stor fråga.
            </seg>
            <seg>
              Den tredje fråga som jag har handlar just om stabilitetspakten,
              som också diskuterades nyss. Hur ser statsrådet på stabilitetspakten?
              Bör den förändras eller bör den finnas kvar i sin nuvarande form?
            </seg>
          </u>
          <note>
            Anf. 64 Statsrådet GUNNAR LUND (s)
          </note>
          <u who="lena_ek_354385" prev="cont">
            <seg>
              replik:
            </seg>
            <seg>
              Herr talman! Lönebildningen i Sverige har, om man går till historien,
              genomlevt perioder som har varit mycket bekymmersamma, där lönebildningen
              har fungerat mycket dåligt. På senare år har den fungerat riktigt
              bra, och jag anser definitivt att den fungerar tillräckligt bra
              för att vi ska kunna träda in i valutaunionen.
            </seg>
            <seg>
              Frågan om buffertfonderna har jag redan varit inne på. Jag tror
              att vi måste diskutera vad vi ska utrusta oss med för marginaler
              i den ekonomiska politiken och hur vi ska disponera de marginalerna.
            </seg>
            <seg>
              Jag vill ta tillfället i akt att vända mig till Lena Ek med en
              fråga som har bekymrat mig en tid. Lena Ek företräder ett parti
              som ju väldigt ofta talar om hur viktigt det är att vi värnar
              om och stimulerar företagandet i vårt land. Jag kan helt och håller
              hålla med
            </seg>
            <seg>
              Lena Ek på den punkten. Men då förstår inte jag hur
            </seg>
            <seg>
              Lena Ek samtidigt kan vara motståndare till att vi ansluter oss
              till euron. Jag tror nämligen att en anslutning till euron har
              en alldeles särskilt stor betydelse för inte minst de mindre företagen.
            </seg>
            <seg>
              Så sent som i slutet av förra veckan var jag ute i
            </seg>
            <seg>
              Norrtälje. Jag var på ett företag som heter Tebex. Det är ett
              mindre företag, med 35 miljoner i omsättning och ett trettiotal
              anställda. Det är mycket framgångsrikt och gör kablage som används
              i högteknologiska produkter. Det är ett företag med stora expansionsmöjligheter
              på den europeiska marknaden.
            </seg>
            <seg>
              Jag talade med företagsledaren, som drivit fram det här som ett
              familjeföretag med stor framgång.
            </seg>
            <seg>
              Hur ska den här expansionen nu gå till? Han tvekade mycket. Och
              varför tvekade han? Jo, sade han, det är ju det här med valutan.
              Jag har inte möjlighet att gardera mig mot den valutarisk som
              jag löper när jag ger mig ut på den europeiska marknaden.
            </seg>
            <seg>
              Det var ett mycket konkret problem, och jag tror att många står
              inför det. Jag skulle gärna vilja fråga
            </seg>
            <seg>
              Lena Ek vad hon skulle ge för råd till Raymond Fernström, han
              som leder det här företaget.
            </seg>
          </u>
          <note type="speaker">
            Anf. 65 LENA EK (c) replik:
          </note>
          <u who="lena_ek_354385" xml:id="i-fa9a7c8e79567511" next="cont">
            <seg>
              Herr talman! Jag kan konstatera att statsrådet har en annan åsikt
              än Konjunkturinstitutet. Det är väl oerhört bekymmersamt att klara
              den svenska ekonomin om vi ska ligga genomsnittligt 1,5 % över,
              som prognosen är, när det gäller höjningen av lönenivåerna. Det
              skulle på en sexårsperiod kosta oss ett reformutrymme på 60 miljarder
              enligt Konjunkturinstitutet. Jag kan inte förstå hur man kan rubricera
              en sådan lönebildning som den vi har nu och kommer att ha framöver
              som "riktigt bra". Jag förstår faktiskt inte det svaret.
            </seg>
            <seg>
              Det är synd att vi inte kan få ett svar vad gäller buffertfonder
              i dagens debatt. Möjligen kan vi få reda på när vi får ett svar:
              före eller efter folkomröstningen. Det är ju viktigt för dem som
              ska rösta. Det vore väldigt bra att veta att vi åtminstone får
              ett besked under våren när det gäller frågan om buffertfonder
              från en socialdemokratiska regeringen.
            </seg>
            <seg>
              När det gäller småföretagen och deras situation är det ju komplikationer.
              Men en värre komplikation är det om vi inte kan styra landets
              ekonomi med alla de verktyg som finns tillgängliga. Det allra
              viktigaste för en företagare är i och för sig hur valutor ser
              ut fram och tillbaka under olika cykler. Men om inte den totala
              nationella ekonomin fungerar bra, och man har alla verktyg tillgängliga
              för att se att den fungerar bra, är det ett värre problem för
              de småföretagare som jag känner och som jag jobbar med.
            </seg>
            <seg>
              Den tredje frågan, som jag inte heller fick något svar på, är
              faktiskt hur statsrådet ser på stabilitetspakten. Det är inte
              korrekt att säga att alla länder runt
            </seg>
            <seg>
              Östersjön kommer att vara medlemmar i den monetära unionen. Den
              senaste genomgången säger att inget av ansökarländerna ens på
              tio års sikt kommer att klara kriterierna för stabilitetspakten.
            </seg>
          </u>
          <note>
            Anf. 66 Statsrådet GUNNAR LUND (s)
          </note>
          <u who="lena_ek_354385" prev="cont">
            <seg>
              replik:
            </seg>
            <seg>
              Herr talman! Jag är inte övertygad om att Raymond Fernström blir
              särskilt övertygad eller glad av det svar han fick. Han hade för
              sin del enbart goda ting att säga om den generella utvecklingen
              i svensk ekonomi, och hans företag gick väldigt bra. Men de expansionsmöjligheter
              som uppenbarligen finns för företaget kan han inte utnyttja -
              eller avser inte att utnyttja - på grund av den typ av valutarisker
              som han måste löpa och som skulle elimineras helt och hållet om
              vi gick in i den gemensamma valutan.
            </seg>
            <seg>
              Jag vill också säga något om stabilitetspakten. Jag kommenterade
              den också tidigare. Min syn på stabilitetspakten är mycket positiv.
              Jag tror att det är sunda och vettiga regler som är nedlagda och
              överenskomna mellan de länder som deltar i den, alltså EU-länderna.
            </seg>
            <seg>
              Den gör att länder sköter sina offentliga finanser, och det är
              helt nödvändigt för att backa upp och stärka förtroendet för den
              gemensamma valutan.
            </seg>
            <seg>
              De reglerna ska vi värna om. Vi ska se till att de tillämpas
              lika för stora och små länder. Jag tycker också att det är välkommet
              med det som kommissionen har föreslagit på sistone, nämligen att
              man ska hålla på reglerna men att man ska se över om tillämpningen
              i vissa fall kan göras annorlunda. Då handlar det om att å ena
              sidan skärpa paktens krav, det bör man göra i fråga om de länder
              som har en mycket hög skuldsättning, och å andra sidan tillämpa
              en grad av flexibilitet för de som länder som, liksom vi själva,
              har en utpräglat låg skuldsättning. De bör kunna kosta på sig
              att i vissa skeden lägga ut mer utgifter än de eljest skulle göra.
            </seg>
            <seg>
              replik:
            </seg>
            <seg>
              Jag tror att många socialdemokratiska anhängare och sympatisörer
              tyckte att det var väldigt skönt att höra en ledande socialdemokrat
              redogöra för skälen till att
            </seg>
            <seg>
              Socialdemokraterna nu är för. Därmed är mumlandets tid i denna
              fråga över.
            </seg>
            <seg>
              Jag tror precis som Gunnar Lund att den stabilitets- och tillväxtpakt
              som finns som en ordningsvakt inom EMU-systemet är väldigt betydelsefull.
              Jag har noterat att delar av kommissionen, till och med i dess
              ledning, har ifrågasatt om den här stabilitetspakten i vissa delar
              verkligen ska träda i funktion även om jag också tror att majoritetens
              mening inom kommissionen är att den är viktig och att den nu ska
              användas även när stora länder får problem. Här tillåts inte budgetunderskott
              över 3 %. Har drivs länderna att få ned sin skuldkvot under 60
              % av de samlade resurserna och det ställs krav på stabilitet.
            </seg>
            <seg>
              Min fråga till statsrådet blir: Kan vi garantera att den svenska
              rösten kommer att vara entydig och till stöd för dem som hävdar
              att man inte nu ska skapa flexibilitet och undanflykter där man
              försöker komma undan det faktum att man inte har skött sin egen
              ekonomi och nu skyller på EU för att försöka undkomma det som
              är "egenskapat"?
            </seg>
            <seg>
              Man kan också, vilket bland andra Lars Calmfors gjorde i en debattartikel
              i helgen, påvisa en del idéer som man skulle kunna koppla till
              att länder med lägre skuldkvot kanske får en ökad flexibilitet
              när det gäller budgetunderskotten och som jag tror skulle kunna
              vara intressanta. De skulle till och med kunna ersätta idéer om
              buffertfonder om man fortsätter att arbeta igenom dem.
            </seg>
            <seg>
              Det är detta svar som svenska folket vill se: Vilken stabilitet
              kan vi garantera? Jag tror att denna ordningsvakt kan utvecklas
              till att bli något sådant, och därmed kanske vi inte behöver ta
              på oss annat, som jag tror vore mer olyckligt för Sverige.
            </seg>
            <seg>
              replik:
            </seg>
            <seg>
              Herr talman! Som jag sade så har jag också en i grunden mycket
              positiv syn på stabilitetspakten och värdet av att gemensamt tillämpa
              denna typ av regler för att stötta den gemensamma valutan. Jag
              kan försäkra Fredrik Reinfeldt om att den svenska regeringen har
              intagit och kommer att fortsätta att inta en mycket fast hållning
              när det gäller regelverket. Vi var med om att snickra ihop det
              när det begav sig för ett antal år sedan, och Sverige har varit
              ett av de länder som allra tydligast har sett till att värna regelverket.
            </seg>
            <seg>
              Vi har också gjort det i den diskussion som har dykt upp nu under
              det gångna året.
            </seg>
            <seg>
              Vi har varit mycket bestämda när det gäller att inga av de centrala
              reglerna i överenskommelsen ska ändras, utan att de ska tillämpas.
              Det är speciellt angeläget i ett läge som det som nu råder, med
              kärva tider och då länder oundvikligen hamnar i problem.
            </seg>
            <seg>
              Då ska man tillämpa den disciplin som man har kommit överens
              om; det menar jag är självklart.
            </seg>
            <seg>
              Jag var själv nere och deltog i ett finansministermöte i förra
              veckan. Det skadar inte att föra den diskussion som kommissionen
              nu har tagit initiativ till, och som också fördes i Calmfors artikel
              i dag i Dagens Nyheter. Jag tycker att den diskussionen är väl
              värd att föra. Man ser mer än vad man har gjort hittills till
              i vilken grad ett enskilt land är skuldsatt. Det ska ha en betydelse.
              Italien har i dag en skuld som överstiger 110 % av bruttonationalprodukten,
              medan vi själva i Sverige och många med oss ligger tryggt under
              50 %. Där ska man kunna göra en åtskillnad när det gäller att
              bedöma allvaret i att ha ett budgetunderskott eller att unna sig
              utgifter i större omfattning.
            </seg>
            <seg>
              replik:
            </seg>
            <seg>
              Herr talman! Jag kan notera att i denna del är vi fullkomligt
              överens. Jag tror att det är viktigt att välja just den vägen.
              Det har nämnts från andra delar av regeringen att man skulle skriva
              upp saldomål och kanske även tänka på annat. Jag tror att det
              här är den väsentliga vägen för att garantera att det blir ett
              stabilt system. Det kan därmed också garantera den finansiella
              stabiliteten på hemmaplan i Sverige.
            </seg>
            <seg>
              Som påpekades tillsattes ju kriterierna under en tid av skulduppbyggnad
              runtom i Europa under det sena 80-talet och tidiga 90-talet. Då
              satte man nivån till 60 %, och det var det som sedan har blivit
              konvergenskriterierna. Därefter har ju länderna utvecklats på
              olika sätt. Sverige har under 50 % - vi moderater tycker att vi
              ska ned till 40 % - i skuldkvot och det finns en del andra länder
              som också ligger bättre till.
            </seg>
            <seg>
              Då kan man få det utrymme som den som har högre skuldkvoter inte
              kan unna sig. Då blir det också ett mer flexibelt system där det
              ska vara flexibelt.
            </seg>
            <seg>
              Jag får ta Gunnar Lunds svar i övriga delar till intäkt för att
              vi har en bred enighet när det gäller att det inte är att efterkomma
              länder som inte har gjort sitt som ska vara det som ger flexibiliteten,
              utan just detta att man har en lägre skuldkvot och i grunden bättre
              förutsättningar. Då kan flexibiliteten träda in, och då behövs
              inte andra instrument på samma sätt för att garantera stabilitet.
            </seg>
            <seg>
              replik:
            </seg>
            <seg>
              Herr talman! Jag tror att jag kan vara överens med
            </seg>
            <seg>
              Fredrik Reinfeldt om mycket i detta. Men jag vill också utfärda
              en viss varning. Att vi värnar stabilitetspakten och dess regler
              får inte innebära att vi slutar tänka själva och att vi slutar
              att axla ett ansvar för vår egen situation. Det tycker jag att
              EMU-
            </seg>
            <seg>
              debatten ofta illustrerar i den svartvita bild som målas upp
              av himmel och helvete både från både ja- och nejanhängare. Så
              enkel är inte bilden.
            </seg>
            <seg>
              Vare sig vi är med eller inte i valutaunionen så måste vi se
              om vårt eget hus och värna styrkan i vår egen ekonomi. Vi kan
              bli hjälpta av den disciplin som stabilitetspakten erbjuder, men
              vi måste framför allt själva axla ett ansvar. Därför tror jag
              att det är nödvändigt att föra vidare den diskussion som nu pågår
              om vad vi själva anser att vi vill ha för marginaler i den ekonomiska
              politiken. Hur omfattande ska de vara? Hur ska de se ut? Hur ska
              de konstrueras? Hur ska de disponeras i trängda lägen och så vidare?
              Det är en nyttig diskussion och den är viktigt att fortsätta.
            </seg>
            <seg>
              För närvarande pågår ett arbete i en arbetsgrupp mellan det socialdemokratiska
              partiet och LO, där man ser närmare på de idéer som LO har tagit
              fram.
            </seg>
            <seg>
              Jag är öppen - och det tycker jag att alla ska vara -
            </seg>
            <seg>
              för att se på alla tänkbara modeller för detta. Diskussionen
              som sådan är viktig, och den bör komma fram till konkreta resultat.
            </seg>
          </u>
          <note>
            Anf. 67 FREDRIK REINFELDT (m)
          </note>
          <note>
            Herr talman! Även jag vill hälsa Gunnar Lund välkommen till riksdagen
            och till riksdagens debatt.
          </note>
          <note>
            Anf. 68 Statsrådet GUNNAR LUND (s)
          </note>
          <note>
            Anf. 69 FREDRIK REINFELDT (m)
          </note>
          <note>
            Anf. 70 Statsrådet GUNNAR LUND (s)
          </note>
          <note type="speaker">
            Anf. 71 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-04a29b737311302e" next="cont">
            <seg>
              Herr talman! Jag har tre frågor till statsrådet Lund.
            </seg>
            <seg>
              Det är tre frågor som jag tror att många vill ha svar på innan
              de bestämmer sig för hur de ska rösta till hösten. Man kan svara
              ja, man kan svara nej och man kan också svara kanske. Men förr
              eller senare bör nog svaret bli tydligare än kanske.
            </seg>
            <seg>
              För det första: Oavsett buffertfond eller ej - bör överskottsmålet
              skärpas och höjas vid ett svenskt deltagande i EMU?
            </seg>
            <seg>
              För det andra: Lönebildningen fungerar just nu riktigt bra. Kommer
              den att fungera på samma sätt utan svensk valuta, utan svensk
              riksbank och utan ränta satt efter svenska förhållanden?
            </seg>
            <seg>
              För det tredje: Kan Gunnar Lund och regeringen långsiktigt acceptera
              ett svenskt deltagande i EMU
            </seg>
            <seg>
              utan att EMU har ett gemensamt skattegolv för skatten på kapital
              och företagsvinster?
            </seg>
          </u>
          <note>
            Anf. 72 Statsrådet GUNNAR LUND (s)
          </note>
          <u who="lars_backstrom_89e811" prev="cont">
            <seg>
              replik:
            </seg>
            <seg>
              Herr talman! Bör överskottsmålet skärpas alldeles oavsett buffertar,
              buffertfonder eller vad det må vara i övrigt? frågar Lars Bäckström.
              Så kan man ju inte se på saken, tycker jag. Man måste ändå se
              på det här i ett och samma sammanhang. Såsom debatten har förts,
              och med all rätt, har ett något mer ambitiöst överskottsmål än
              det som vi har för närvarande kunnat vara ett sätt att utrusta
              sig med ytterligare marginal i den ekonomiska politiken. Det är
              ett sätt som väl av många snarast betraktas som ett alternativ
              till buffertfond. Det är möjligt att Lars Bäckström vill ha både
              treprocentiga överskottsmål och i tillägg till detta buffertfonder,
              men då gör jag honom knappast sällskap.
            </seg>
            <seg>
              Jag menar fortsatt att lönebildningen fungerar tillfredsställande
              och att den fungerar kolossalt mycket bättre i dagens svenska
              ekonomi än vad vi har sett i historien. Jag menar också att den
              i och för sig inte blir oproblematisk när vi träder in i valutaunionen.
            </seg>
            <seg>
              Det faktum att vi har haft en riksbank som har kunnat sätta en
              ränta som hela tiden är helt skräddarsydd till de svenska förhållandena
              har kunnat vara en styrka just för lönebildningen. Därför måste
              vi även där diskutera med stort allvar hur vi ska finna mekanismer
              i framtiden som ska kunna spela en liknande roll när vi träder
              in i valutatunionen. Jag tror att det finns en rad möjligheter
              att åstadkomma det. Jag vill också understryka att den europeiska
              centralbankens penningpolitik naturligtvis kommer att utöva ett
              väsentligt inflytande på lönebildningen.
            </seg>
            <seg>
              När det slutligen gäller skatter så är det en myt och en felaktig
              föreställning som sprids alltför ofta att vi genom ett inträde
              i EMU skulle tvingas till överstatliga beslut om skatter, som
              det heter. Jag tror att
            </seg>
            <seg>
              Lars Bäckström använde det uttrycket. Det är ju fel.
            </seg>
            <seg>
              Vi väljer det alldeles själva. Om vi insisterar på enhällighet
              kommer enhälligheten att förbli kvar, och
            </seg>
            <seg>
              Lars Bäckström behöver inte oroa sig på den punkten.
            </seg>
          </u>
          <note type="speaker">
            Anf. 73 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-a0fea2c9d37324bd" next="cont">
            <seg>
              Herr talman! Jag ska också svara på mina egna frågor. Blir det
              ett ja krävs det ett höjt överskottsmål.
            </seg>
            <seg>
              Sedan kan man lägga det i buffertfonder eller inte.
            </seg>
            <seg>
              Jag svarar på min egen fråga. Det bör regeringen också göra tydligt.
              Jag säger tydligt att om vi kommer med i EMU kommer vi att få
              nya betingelser för lönebildningen. Vi kan alltså inte dra någon
              slutsats av den nuvarande lönebildningen om vi kommer in i
            </seg>
            <seg>
              EMU. Det blir helt nya förutsättningar för den.
            </seg>
            <seg>
              Dessutom, Gunnar Lund, krävs det fortfarande enhällighet om en
              ändring på skatteområdet i EMU.
            </seg>
            <seg>
              Det är ju det som är så allvarligt. Om någon i EMU
            </seg>
            <seg>
              kan vägra att införa gemensamma skattegolv innebär det en gigantisk
              risk för en skruv nedåt för skattebaserna. Det är den bästa av
              världar för näringsliv, storkapital och högerkrafter. Det är det
              Fredrik Reinfeldt hoppas på, nämligen en gemensam valuta och öppna
              gränser för att sedan kunna pressa ned skattebaserna.
            </seg>
            <seg>
              De flesta socialister i Europa inser att vi behöver ha ett gemensamt
              skattegolv i EMU. Det är underligt att
            </seg>
            <seg>
              Gunnar Lund intar en position som är så apart i den internationella
              socialistiska rörelsen, enligt min mening.
            </seg>
            <seg>
              Gunnar Lund sade att man ska ha vinden bakifrån.
            </seg>
            <seg>
              Jag tror att det heter platt läns om man har vinden i ryggen,
              från aktern. Men om man bara ska ha vinden i ryggen och gå dit
              vinden för en, vet man inte vart man kommer. Jag tror att det
              var Cheshirekatten i
            </seg>
            <seg>
              Alice i Underlandet som sade att det inte spelar någon roll vart
              man går om man inte vet vart man ska.
            </seg>
            <seg>
              Karin Pilsäter vet vart hon ska. Hon vill till en europeisk förbundsstat.
              Men vill Gunnar Lund till en europeisk förbundsstat, så säg det!
              Om man inte vill dit och inte har gemensamma skattegolv hamnar
              man i ett läge där nyliberalismen segrar totalt. Det måste
            </seg>
            <seg>
              Gunnar Lund inse. Hur ska man, med en gemensam valuta, få svenska
              kapitalägare att betala 30 % i källskatt om det är 0 % i källskatt
              på andra ställen? Hur ska det gå med skatter på företag och kapital
              med en totalt gemensam valuta? De kommer att utnyttja den friheten
              och fördelen för sin växt där de vill, och skattebaserna eroderas.
              Ser inte Gunnar Lund det?
            </seg>
            <seg>
              Om det blir ett ja till EMU kommer jag att tvingas att säga att
              jag är för överstatliga beslut om skatter.
            </seg>
            <seg>
              Så kommer jag att reagera. Det är inte säkert att jag får med
              mig mitt parti, men jag inser i alla fall konsekvensen av ett
              ja till EMU.
            </seg>
          </u>
          <note>
            Anf. 74 Statsrådet GUNNAR LUND (s)
          </note>
          <u who="lars_backstrom_89e811" prev="cont">
            <seg>
              replik:
            </seg>
            <seg>
              Herr talman! Det var några fascinerande turer i med- och motvind
              som jag inte alldeles hängde med i.
            </seg>
            <seg>
              Själv föredrar jag medvind, och det hoppas jag att
            </seg>
            <seg>
              EMU-debatten ska få nu under de månader som kommer.
            </seg>
            <seg>
              Det var ett intressant resonemang om skattefrågan som Lars Bäckström
              förde. Jag insisterar på att vi bör fortsätta som vi gjort på
              skatteområdet. Vi bör ha en vetomöjlighet där och fatta våra beslut
              med enhällighet. Men jag vill omedelbart säga att det inte betyder
              att man därför avstår från att samarbeta på skatteområdet eller
              att man inte fortsätter att sträva efter gemensamma och ibland
              direkt harmoniserade lösningar på skatteområdet. Vi har ju också
              flera exempel på att vi har nått dithän. Det tycker jag är alldeles
              utmärkt. Men just på det här området vill vi insistera på att
              beslutsformen alltjämt bör vara enhällighet.
            </seg>
            <seg>
              Detta är ytterligare en illustration av att den skräckvision
              som Lars Bäckström med flera försöker måla upp kring de katastrofala
              följder som blir konsekvenserna av ett inträde i EMU är just en
              skräckvision. Vi fattar ett beslut om att gå med i en valutaunion.
              På samma sätt som vi har en gemensam handelspolitik kommer vi
              att ha en gemensamma penningoch valutapolitik, men mer än så är
              det inte. Vi väljer själva att ha finanspolitiken helt i våra
              händer. I själva verket blir det ett viktigare verktyg än det
              har varit hittills. Vi väljer också vad vi gör på skatteområdet
              -
            </seg>
            <seg>
              om vi vill följa med och harmonisera somliga skatter eller om
              vi vill låta bli det. Detta gäller på område efter område. Det
              går inte att hävda att vi den här vägen obönhörligen går mot den
              federala skräckvision som målas upp.
            </seg>
          </u>
          <note type="speaker">
            Anf. 75 BO BERNHARDSSON (s):
          </note>
          <u who="bo_bernhardsson_69f2ef" xml:id="i-c17e326633286ee8">
            <seg>
              Herr talman! Att samarbeta är förvisso nödvändigt. Det är nödvändigt
              i en värld där utbytet över gränserna ökar på alla områden. Det
              är nödvändigt i ett Europa och en europeisk union där det skapats
              en enda marknad och där politiken och reglerna av det skälet måste
              samordnas på alltfler områden.
            </seg>
            <seg>
              Att samarbeta är nödvändigt. På en rad områden inom den europeiska
              unionen är det både nödvändigt och önskvärt att fatta överstatliga,
              för varje enskilt land bindande beslut. Det gäller till exempel
              för att bekämpa gränsöverskridande brottslighet, för att skydda
              miljön, för att få bukt med kapitalflykt och skattesmitare och
              för att skapa likvärdiga konkurrensvillkor på den marknad som
              är gemensam och så vidare.
            </seg>
            <seg>
              Det europeiska samarbetet är viktigt. Den europeiska unionen
              är viktig. Den är ett fredsprojekt.
            </seg>
            <seg>
              Därför röstade jag också ja till EU i den folkomröstning som
              avgjorde den frågan. Men jag kommer att rösta nej till EMU, och
              jag kommer att argumentera för det.
            </seg>
            <seg>
              När samarbetet ska utvecklas, för det måste det, måste utgångspunkten
              vara medborgarnas nytta. Det stora europeiska projektet får aldrig
              bli självgående, drivet av en egen inre logik eller av ett antal
              europeiska storpolitiker som fängslas av projektets storslagenhet.
              Demokrati och öppenhet måste värnas liksom våra möjligheter att
              bevara och utveckla välfärdsstaten.
            </seg>
            <seg>
              Närhetsprincipen - den heter subsidiaritetsprincipen med ett
              finare ord - måste vara styrande när samarbetet vidareutvecklas.
              Den principens innebörd är att varje beslut ska fattas på lägsta
              möjliga nivå. Det innebär, om jag har förstått det rätt, att ingen
              makt som kan ligga kvar hos de enskilda staterna, självklart under
              den förutsättningen att det ska vara möjligt att uppnå de politiska
              mål man har satt upp, flyttas till den europeiska unionen och
              dess beslutande institutioner. Närhetsprincipen ska gälla.
            </seg>
            <seg>
              Det är bland annat av det skälet som jag anser att
            </seg>
            <seg>
              Sverige ska behålla sin krona, sin riksbank och en egen penning-
              och räntepolitik. Med en egen valuta har vi nämligen beprövade
              institutioner med vars hjälp vi ganska hyggligt kan hantera ekonomiska
              kriser, uppnå de ekonomiska och politiska mål vi sätter upp, öka
              sysselsättningen i bästa fall, klara lönebildningen och hålla
              inflationen i schack. Det är trots allt så det ser ut. Det vet
              vi att vi har, även om någon här försöker påstå att vi aldrig
              vet vad som kommer i framtiden. Det är naturligtvis sant i någon
              mening.
            </seg>
            <seg>
              Herr talman! I mitt eget parti, inom Socialdemokraterna och inom
              arbetarrörelsen är man förvisso också medveten om att en övergång
              till euron skapar problem, och så långt är det gott och väl. Därför
              ställde den socialdemokratiska partikongressen upp villkor för
              en anslutning. Det är villkor som en majoritet i partistyrelsen
              och förtroenderådet nu anser är uppfyllda. De argumenten rekapituleras
              i det särskilda yttrandet som finns i det betänkande som vi behandlar.
            </seg>
            <seg>
              Det är för mig ett märkligt resonemang som ligger till grund
              för ganska märkliga slutsatser. För det första var ett villkor
              som ställdes upp att en anslutning till euron kan ske bara om
              lönebildningen fungerar redan nu innan kronan har avskaffats.
              För det andra var det också ett villkor att den svenska konjunkturen
              nu innan kronan har avskaffats ska vara i fas med konjunkturen
              inom EMU-området.
            </seg>
            <seg>
              Dessutom ska vi före anslutningen ha preciserat vilka institutioner
              och åtgärder som kan användas när den svenska ekonomin hamnar
              i otakt med ekonomin inom hela euroområdet - och det kommer att
              inträffa.
            </seg>
            <seg>
              Det är förstås helt nödvändigt att precisera sådana anordningar.
            </seg>
            <seg>
              Vad först gäller lönebildningen är det i och för sig alldeles
              sant att det vore sämre om lönebildningen fungerade dåligt redan
              nu, före eurons införande. Det vore ganska katastrofalt. Men det
              stora problemet är ju att även om lönebildningen i dag fungerar
              säger detta inte så mycket om hur den kommer att fungera sedan,
              när vi inte har den egna kronan, en egen riksbank och en egen
              penningpolitik.
            </seg>
            <seg>
              Som socialdemokrat finner jag skäl att vara extra bekymrad eftersom
              vi socialdemokrater sätter det sysselsättningspolitiska målet
              högt. Målet är full sysselsättning. Det kan naturligtvis diskuteras
              vad detta innebär. Ett etappmål är att 80 % sysselsättningsgrad
              ska uppnås, och det är en bit kvar till det målet.
            </seg>
            <seg>
              Ett uppnående av våra höga sysselsättningspolitiska mål kommer
              såvitt jag förstår att utsätta lönebildningen för än större påfrestningar
              än de som den i dag är utsatt för. Samtidigt riskererar vi att
              ha gjort oss av med viktiga verktyg för att klara en ökad sysselsättning
              med en inflation på acceptabel nivå.
            </seg>
            <seg>
              Nu diskuteras som bäst vilka alternativa hjälpmedel som man skulle
              kunna använda för att motverka ekonomisk kris och understödja
              lönebildningsprocessen när Riksbanken och kronan är avskaffad:
              buffertfonder, olika finansiella råd, skattepolitiska instrument
              och nya saldomål. Några menar att vi inte behöver några buffertfonder
              eftersom vi har så goda statsfinanser och därmed ändå har ett
              stort utrymme för att agera.
            </seg>
            <seg>
              Det må vara hur som helst med detta. Jag tror att buffertfonder
              och sådana anordningar som nu diskuteras kommer att fungera sämre
              än de nuvarande hjälpmedlen. Om det är så kommer priset att bli
              högre arbetslöshet.
            </seg>
            <seg>
              Man kan också om man kommer fram till att buffertfonder ska införas
              fundera över vad det finns för garanti för att en framtida borgerlig
              regering inte i en övertro på marknadskrafterna kommer att avskaffa
              dessa fonder. Jag tycker att det här i dag har framgått att det
              finns skäl att ställa den frågan. Så blir naturligtvis fallet.
            </seg>
            <seg>
              Framför allt: Om jag har förstått den här diskussionen rätt måste
              man göra följande reservation. Allt annat lika måste rimligen
              stora offentliga resurser bindas upp i ett försök att kompensera
              för att vi inte längre har en egen valuta, en egen riksbank och
              en egen penningpolitik. Såvitt jag förstått saken rätt är det
              fråga om resurser som skulle kunna användas för att stärka välfärdssystemen,
              till vård och omsorg, eller för att betala bättre löner till exempelvis
              lågavlönade grupper inom den offentliga sektorn. Det spelar i
              detta sammanhang ingen roll om dessa ekonomiska reserver öronmärks
              och kallas buffertfonder eller om de finns bara som stora överskott
              i statsfinanserna.
            </seg>
            <seg>
              Herr talman! Den europeiska unionens utveckling har av någon
              - jag minns inte vem - liknats vid en cykeltur. Tanken med den
              bilden är att om man slutar cykla faller man omkull. Därför måste
              processen hela tiden gå vidare och samarbetet kanske fördjupas
              och utvidgas i allt större hastighet, annars brakar det ihop.
            </seg>
            <seg>
              Slutar man att cykla faller cykeln omkull.
            </seg>
            <seg>
              Jag tror att det kanske är dags att stiga av cykeln, slå sig
              ned vid vägkanten och låta folket hinna i kapp.
            </seg>
            <seg>
              Man bör fundera över och på allvar diskutera med medborgarna
              om vart cykelfärden egentligen leder.
            </seg>
            <seg>
              En EMU-anslutning kan enligt min mening vänta.
            </seg>
            <seg>
              Det är ingen bra idé.
            </seg>
            <seg>
              Anf. 76 GUNILLA CARLSSON i Tyresö (m):
            </seg>
            <seg>
              Herr talman! Äntligen är det dags för eurodebatten i Sverige.
              I september 2003 går vi till folkomröstning om att ersätta kronan
              med euron. Det är nästan tio år sedan vi röstade om medlemskap
              i EU. Samtidigt står EU mitt uppe i den största utvidgningen hitintills
              av det europeiska samarbetet. Under åtta år av svenskt medlemskap
              har det hänt väldigt mycket.
            </seg>
            <seg>
              Euron och den europeiska centralbanken har etablerats. 300 miljoner
              människor använder varje dag en och samma valuta, från Las Palmas
              till Lübeck och från Amsterdam till Wien.
            </seg>
            <seg>
              Jag tror att den lyckade introduktionen av euron har förvånat
              ett antal belackare. För att vara uppriktig vill jag säga att
              det positivt har överraskat mig vilken politisk kraft som samarbetet
              därmed fått - en kraft som behövs för att möta de utmaningar och
              de möjligheter som EU nu tar sig an och är i full färd med att
              förverkliga.
            </seg>
            <seg>
              Utvidgningen av unionen till de av kommunism och planekonomi
              drabbade öst- och centraleuropeiska länderna är det främsta beviset
              på att Europasamarbetet lever upp till sina ambitioner att ena
              Europas folk för frihet och fred. Samtidigt har under de åtta
              åren av svenskt EU-medlemskap nya hot mot våra fria och öppna
              samhällen mötts av samfällt europeiskt agerande. De djupgående
              konflikterna på Balken har medfört att EU har utvecklat gemensamma
              insatser för att kunna möta och förhindra liknande mänskliga tragedier.
              Likaså har de fasansfulla terrorattackerna mot USA och hela den
              öppna världen på ett nödvändigt och samlat sätt gjort att vi har
              fått ett samfällt agerande mot terror, osäkerhet och ofrihet.
            </seg>
            <seg>
              I arbetet att tillsammans med andra öka möjligheterna för frihet
              och fred är Sverige nu med. Vi bidrar till och påverkar det, och
              vi drar nytta av det.
            </seg>
            <seg>
              Denna delaktighet och påverkansmöjlighet blev möjlig tack vare
              jaet 1994, ett ja till ett EU som utvecklas och ett ja som nu
              har ökad styrka i folkopinionen, där färre ifrågasätter att Sverige
              är med och samtidigt bejakar den kraft som det europeiska samarbetet
              ger.
            </seg>
            <seg>
              Jag säger detta därför att samma nejsägare nu igen vevar samma
              isolations- och svartmålningsdebatt som sist det begav sig. De
              säger nej även till euron, för de är emot det europeiska samarbetet
              och dess landvinningar. Men jag är till stora delar stolt över
              de framgångar och de resultat som Europasamarbetet medför.
            </seg>
            <seg>
              Jag vill vårda detta, och jag vill att mitt land fullt ut ska
              vara med i beslutsfattandet, så att vi kan påverka, kritisera
              och förbättra. Euron är ett centralt politiskt projekt, och jag
              vill att Sverige ska vara med.
            </seg>
            <seg>
              Det hävdas att euron är en svår fråga att ta ställning till.
              Det handlar om penningpolitik, valutaområden, räntor, inflation,
              styrmekanismer och annat som knappast diskuteras i fikarummen,
              och därmed skulle det vara svårt för svenska folket att bedöma
              nyttan av att gå med i det ekonomiska och monetära samarbetets
              tredje fas.
            </seg>
            <seg>
              Vi har hört hur motståndare i dag försöker få eurodebatten att
              handla om teknik och penningpolitik, att basera argumentationen
              på indikatorer och stastik och att i vart fall hävda att det inte
              just nu är bra att införa den gemensamma valutan i Sverige.
            </seg>
            <seg>
              Jag tycker att euron är en bra sak för Sverige och för Europa.
              Jag och Moderaterna vill därför att även vi svenskar ska vara
              med så snart det är möjligt. Helst hade vi förstås sett att Sverige
              varit med redan från starten för tre år sedan. För oss handlar
              politik om att skapa största möjliga utrymme för människors frihet
              och möjligheter. Vi vill se en växande ekonomi och ökad företagsamhet.
            </seg>
            <seg>
              Sveriges ekonomiska politik behöver ökad stabilitet. Med Socialdemokraternas
              devalveringsstyre från 70-talet i minne vet vi att det inte finns
              några garantier mot att den sortens riskabla ekonomiska politik
              inte blir på modet igen i vårt land.
            </seg>
            <seg>
              Ett ja till euron i en folkomröstning skulle vara ett steg bort
              från en politik som i längden hotar svenskt näringslivs konkurrenskraft
              och förmåga att hävda sig mot omvärldens ekonomier, eftersom eurosamarbetet
              är ett mycket långsiktigt åtagande som skapar just den möjlighet
              till framförhållning och långsiktighet som inte minst företagandet
              förutsätter. Dessutom medför den europeiska samarbets- och stabilitetspakten
              att deltagande länder upprätthåller budgetdisciplin, något som
              kanske inte alltid har varit de svenska statsfinansernas främsta
              kännetecken.
            </seg>
            <seg>
              Med euron försvinner devalveringsmöjligheterna.
            </seg>
            <seg>
              Balans i statens budget blir ett ekonomisk-politiskt mål som
              inte kan frångås. Därför är ett fullt medlemskap i det europeiska
              ekonomiska samarbetet och dess gemensamma valuta bra för Sveriges
              ekonomi och därför bra för de svenska skattebetalarna och det
              svenska näringslivet och därmed i förlängningen för stabiliteten
              och tillväxten i vårt land.
            </seg>
            <seg>
              Ett av skälen till att jag tycker att det brådskar med svenskt
              deltagande i eurosamarbetet är de kostnader som utanförskapet
              varje dag medför, kostnader inte minst för småföretagen, där växlings-
              och kurssäkringskostnader samt administrationen för detta ibland
              överstiger nyttan av att ge sig ut på den europeiska gemensamma
              marknaden. Handel och utbyte har alltid varit den klart dominerande
              faktorn bakom en nations växande rikedom. Ekonomisk utveckling
              och allt vad det innebär av ökat välstånd sker genom handel. Ett
              medlemskap i valutaunionen kommer att stimulera den svenska ekonomin
              och tillväxten genom att stärka förutsättningarna för just handelns
              utveckling. Ett ja till euron handlar mer om att ge svenska företag
              och entreprenörer samma möjligheter att konkurrera på lika villkor
              som deras konkurrenter än att självmant bidra till att försämra
              möjligheterna för det svenska näringslivets förutsättningar.
            </seg>
            <seg>
              Det är ju genom handel och därmed utbyte mellan människor som
              Europas enighet har kunnat byggas men också dess mångfald kunnat
              behållas. Efter de förödande världskrigen skulle ett närmare förbund
              mellan Europas folk möjliggöras. I stället för politisk överbyggnad
              och centralism, kontroll och förstatligande valdes liberalisering.
              Ekonomierna öppnades upp, gränshinder försvann, protektionismen
              skulle bekämpas och snedvridande och kostsamma statsstöd skulle
              avskaffas.
            </seg>
            <seg>
              Nu, efter dryga 50 år, kan vi njuta frukterna av en modig och
              mycket framåtsyftande politik. Fortfarande återstår mycket att
              göra. Fortfarande är det många som tror att välstånd kan byggas
              med politiska proklamationer. Ännu är inte alla gränshinder avskaffade,
              EU:s jordbrukspolitik är en av de värsta skamfläckarna och visst
              försöker ett och annat land då och då att vinna kortsiktiga fördelar
              genom att underhålla gamla industristrukturer och branscher. Men
              i det stora hela har den europeiska gemenskapen och ömsesidigheten
              mellan Europas folk kunnat utökas.
            </seg>
            <seg>
              Freden har vunnits och friheten ökat tack vare att vi dagligdags
              via marknaden är involverade i ett gemensamt ökat välstånd och
              integration mellan nationer och människor.
            </seg>
            <seg>
              Samhörigheten mellan européer tror jag har bäst förutsättningar
              om den växer i var mans ficka, en gemensam peng som symboliserar
              samhörighet samtidigt som den ger möjligheter till ökat välstånd.
              Att vara för euron är att stärka det marknadsekonomiska och framgångsrika
              Europasamarbetet som vilar just på handel och utbyte mellan människor.
              Med denna handel och detta utbyte följer också ökad tolerans och
              mera öppenhet. Ett ja till euron ökar utbytet mellan människor
              och är ett tydligt ställningstagande för samarbete och mot isolationism.
            </seg>
            <seg>
              Herr talman! Euroomröstningen är i allra högsta grad en omröstning
              för eller emot ett fördjupat europeiskt samarbete inom den europeiska
              unionen. Ett nej till euron kommer att minska Sveriges politiska
              och ekonomiska inflytande och försämra villkoren för våra företagare
              att kunna växa i takt med övriga Europa. Euron handlar för mig
              inte främst om pengar utan om Sveriges roll i ett alltmer sammanväxt
              Europa, där gränser betyder mindre och mindre och där kontakten
              mellan människor från olika länder aldrig tidigare i kontinentens
              historia varit så fria och öppna.
            </seg>
            <seg>
              Euron är ett naturligt steg till att Sverige fullt ut är med
              i det europeiska samarbetet. Euron stärker EU-
            </seg>
            <seg>
              samarbetet i den delen där det ska vara starkt och väl fungerande.
              Det är något som vi alla tjänar på.
            </seg>
          </u>
          <note type="speaker">
            Anf. 77 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-f2c1039720ecb077">
            <seg>
              Herr talman! Gunilla Carlsson, du säger att det handlar om ett
              fördjupat samarbete om man säger ja till EMU och euron. Men om
              jag förstår den moderata positionen rätt så vill ni väl inte fördjupa
              samarbetet på skatteområdet. Om jag har förstått er rätt - jag
              ställer frågan för att bli rättad om jag har fel - avvisar väl
              Moderaterna en gemensam skattepolitik om överstatliga beslut om
              minimiskatter på kapitalvinster och företagsvinster? Ni vill väl
              att det ska vara nationella beslut och att marknad och konkurrenskraft
              får avgöra det, och så får det bli vad det blir? Så har jag tolkat
              er, och jag vill bara kontrollera om jag har tolkat er rätt.
            </seg>
            <seg>
              Sedan har jag väl också tolkat er rätt att ni avvisar ett förhöjt
              överskottsmål och buffertfonder? Ni vill ju redan nu ha noll i
              överskott. Då har vi enligt min tro den här skruven nedåt på skatteinkomsterna,
              och finanspolitiken blir väl helt enkelt att minska på utgifterna,
              eller?
            </seg>
            <seg>
              Anf. 78 GUNILLA CARLSSON i Tyresö (m)
            </seg>
            <seg>
              replik:
            </seg>
            <seg>
              Herr talman! Ja, jag har inte så mycket emot att man minskar
              statens utgifter. Jag ser att det finns många hål att stoppa i,
              inte minst för Sveriges invånare, där sänkta skatter betyder ökat
              utrymme för enskilda människor. Det är någonting som vi moderater
              alltid har varit för, tvärt emot alla de skattehöjare som använder
              alla olika möjligheter att nu argumentera för buffertfonder, överskottsmål
              och en hel del annat som inte är moderat politik.
            </seg>
            <seg>
              Ja, vi avvisar en gemensam skattepolitik på Europanivå. Vi tycker
              att det är viktigt med konkurrens och att vi hittar de olika och
              bästa systemen i Europasamarbetet. Det går inte att ha en europeisk
              politik på det här området, utan vi tror att det är viktigt att
              olika länder som har olika traditioner och olika förutsättningar
              finner olika sätt att finansiera välfärden och offentliga åtaganden.
              Det är upp till varje enskilt land.
            </seg>
            <seg>
              Däremot får vi de långsiktiga spelreglerna och stabiliteten med
              en gemensam valuta.
            </seg>
          </u>
          <note type="speaker">
            Anf. 79 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-c33aeef6812c4302">
            <seg>
              Herr talman! Om jag nu har förstått Gunilla Carlsson och Moderaterna
              rätt leder alltså den ökade konkurrensen på skatteområdet till
              att man successivt pressar ned skatteuttaget i de länder som ingår
              i
            </seg>
            <seg>
              EMU. Hör här, Gunnar Lund, när Gunilla Carlsson berättar för
              oss hur man genom EMU kan få en press nedåt på skatteuttaget!
              Jag tror att hon har rätt, Gunilla Carlsson. Jag tror att det
              är det man syftar till.
            </seg>
            <seg>
              Hör det, Gunnar Lund, och fundera över ditt svar tidigare! Men
              nu gäller repliken Gunilla Carlsson.
            </seg>
            <seg>
              Moderaterna har en klar linje: Skatterna ska pressas ned, och
              finanspolitiken ska skötas genom mindre utgifter. Jag börjar förstå
              varför ni är för EMU. Som de säger i Hamlet: Det är galenskap,
              men det är system i galenskaperna!
            </seg>
            <seg>
              Anf. 80 GUNILLA CARLSSON i Tyresö (m)
            </seg>
            <seg>
              replik:
            </seg>
            <seg>
              Herr talman! Nu är det så att för oss moderater är världen större
              än EU. Den skattekonkurrens som jag talar om finns ju ändå. I
              dag handlar det för Europas länder om att jämföra sig med USA,
              Japan och andra ekonomier där skatterna många gånger är lägre
              och där skatteuttaget ser annorlunda ut. Vi har i vårt närområde
              både Schweiz, Norge och andra länder som också kommer att konkurrera.
              Det här är för oss alltså inget större problem.
            </seg>
            <seg>
              Det Europasamarbetet möjliggör är att småföretagsamheten, entreprenörskapet
              och marknadsekonomin får bättre förutsättningar och långsiktiga
              spelregler och tillväxtutrymme. Det är därför som vi ser att de
              här frågorna alls inte hänger ihop. Vi vill se ett mångfaldens
              Europa, och därför tror vi att det är illa om man försöker harmonisera
              skatterna på Europanivå.
            </seg>
            <seg>
              Däremot, Lars Bäckström, har vi ju sett hur även
            </seg>
            <seg>
              Sverige har börjat fundera över det höga skatteuttaget och dess
              skadliga effekter, och därmed har man kunnat i alla fall börja
              diskutera även i vårt land en tillnärmning av skattesatserna och
              börjat fundera på, till exempel vad gäller förmögenhetsskatten,
              om det inte är så att det är kostsammare att ha kvar den än att
              avskaffa den, just för att vårt kapital förs ut ur vårt land.
              Det är därför skattekonkurrens och institutionell konkurrens inom
              EU över huvud taget är så bra, och det är det vi kan fortsätta
              använda även om vi är med i den gemensamma valutan.
            </seg>
          </u>
          <note type="speaker">
            Anf. 81 ANDERS SUNDSTRÖM (s):
          </note>
          <u who="anders_sundstrom_cf1b58" xml:id="i-3a859dc48f37c4a0">
            <seg>
              Fru talman! Det har varit intressant att lyssna på dagens samtal.
              Tage Danielsson skrev en gång "utan tvivel är man inte klok".
              Kanske är det vi svenskar som på något sätt sammanfattas. I vart
              fall känner jag igen mig som norrlänning. Det är bra att alltid
              ifrågasätta, tvivla, fundera.
            </seg>
            <seg>
              Jag mötte frågan om euron och en gemensam europeisk valuta för
              ungefär tio år sedan. Det har varit tio spännande år att följa
              den. Jag har verkligen lyssnat på argumenten under hela den resan.
              Jag har funderat på det som vi nu pratar så mycket om. Har det
              som vi har gjort hemma, i den här salen i riksdagen, när det gäller
              att forma politiken och det man har gjort i förhandlingar mellan
              löntagare och arbetsgivare åstadkommit att de senaste tio åren
              har inneburit en kraftig förbättring för Sverige? Eller är det
              som man har gjort på Riksbanken eller kanske ännu längre bort,
              hos valutahandlarna i Frankfurt, London och
            </seg>
            <seg>
              New York, som har prissatt den svenska kronan och den svenska
              räntan?
            </seg>
            <seg>
              Det har verkligen varit en resa under de här tio åren. När jag
              började intressera mig för frågan fanns det de som sade att valutahandlarna
              var kloka och förståndiga och att de satte rätt pris. När jag
              lyssnar i dag hör jag Lars Bäckström, som hörde till dem som tyckte
              att det var politiken för tio år sedan som var viktig. Det var
              hur man skötte löneförhandlingarna, hur arbetsgivare och företagare
              fungerade som var det viktiga. Nu är det han som är valuta- och
              räntehandlare. Det har hänt mycket under tio år.
            </seg>
            <seg>
              Problemen i slutet av 80-talet och början av 90-
            </seg>
            <seg>
              talet med inflation och finanskrisen var inte valutaoch räntehandlarnas
              problem. Det var våra egna problem inne i det svenska systemet.
              Den stabilitetspolitik som har bedrivits under 90-talet har fört
              Sverige tillbaka upp på banan och skapat en tillväxt. Den har
              byggt Sverige till en stark nation med starka offentliga finanser,
              ökad sysselsättning och minskad arbetslöshet. Det handlar mycket
              om det som har gjorts i den här salen och om beslut som har fattats
              ute på arbetsplatserna, i förhandlingen mellan löntagaren och
              företagaren. Det är det som har åstadkommit lyftet, inte när man
              har suttit och ruvat och funderat på Riksbanken eller för den
              delen på tradingavdelningarna i de stora bolagens små slutna rum.
            </seg>
            <seg>
              För mig är 90-talet självupplevt. Jag blev arbetsmarknadsminister
              i Ingvar Carlssons regering 1994.
            </seg>
            <seg>
              Jag minns väldigt väl den perioden, när vi startade med ett underskott
              i de offentliga finanserna som var lika stort som Greklands. Jag
              minns också att vi var tvungna att hantera frågor tillsammans
              med Vänsterpartiet och tillsammans med Centerpartiet som innehöll
              saker som för oss inte kändes speciellt roliga. Det handlade om
              sänkt a-kassa, sänkt ersättning i sjukförsäkringen och mycket
              annat. Jag minns hur vi med spänning väntade på morgonen på reaktionen
              från
            </seg>
            <seg>
              New York, London eller Frankfurt, på hur den typen av åtgärder
              skulle prissättas på den så kallade marknaden. Det kommer jag
              ihåg.
            </seg>
            <seg>
              Jag minns hur det var att vara arbetsmarknadsminister och åka
              ut i landet och berätta vad den där marknaden sade till oss. Att
              det var för lite och för sent. Kassan skulle sänkas mer. Ersättningen
              skulle bli sämre. Därför känns det viktigt att i dag kunna stå
              här och säga att efter åtta år av hårt arbete har inte dessa marknadens
              män - för det är män - det inflytande som de hade för åtta år
              sedan. I dag kan man både höja och sänka a-kassan utan att räntan
              reagerar på det sätt den gjorde. Det är en betydelsefull förändring.
            </seg>
            <seg>
              Varför tycker jag då att Sverige ska delta i eurosamarbetet?
              Jo, det är på samma sätt som 1995, när vi började diskutera saker
              vi ville vara med och påverka sedan vi blivit medlemmar i EU.
              Vi började prata om ett sysselsättningsmål, att sätta upp mål
              för Europas sysselsättningspolitik och arbetslöshetsbekämpning.
            </seg>
            <seg>
              Jag minns att det fanns ledamöter i den här kammaren som näst
              intill hånade Ingvar Carlsson när han formulerade de målen. De
              blev så småningom en del av den europeiska politiken.
            </seg>
            <seg>
              Jag är ganska övertygad om att stabilitetsfrågorna, penning-
              och valutapolitiken kommer att utsättas för granskning av de europeiska
              regeringarna och parlamenten, på samma sätt som vi har fått sysselsättningsmål,
              tillväxtmål, miljömål och regler som förhindrar oskälig och osund
              konkurrens när det gäller skatter och bidrag. Allt det där gör
              att jag vill säga ja till euron.
            </seg>
            <seg>
              Jag vill säga ja till euron också därför att den förenklar vardagen
              för medborgarna i Sverige. Det blir naturligtvis mycket enklare
              att jämföra priset på varor och tjänster.
            </seg>
            <seg>
              Jag har mina första levnadsår på en ö uppe i Norrbotten som heter
              Seskarö, på gränsen till Finland.
            </seg>
            <seg>
              Seskarö och Haparanda kommun är del av en arbetsmarknad som omfattar
              Torneå, Kemi och Haparanda.
            </seg>
            <seg>
              Det är klart att det blir enklare för dem som ska handla vardagsvaror
              i gränstrakterna. Men det blir också enklare för oss som bor en
              bit från gränsen att jämföra priser på varor och tjänster. Jag
              tror att det blir enklare för medborgarna.
            </seg>
            <seg>
              Jag tror att det blir enklare för småföretagen. Jag kan ta ett
              exempel. Hemma runt Bottenviken finns många pappersbruk, på den
              svenska och den finska sidan. Vi har mekaniska verkstäder som
              gör bra jobb åt SCA och Kappa men som naturligtvis också skulle
              vilja vara i Kemi och Uleåborg. Det är verkstadsjobb som de kan
              få en, kanske två gånger per år under en intensiv period vid ett
              driftsstopp på ett pappersbruk i
            </seg>
            <seg>
              Kemi eller Uleåborg. Det är närmare för dem att åka till Kemi
              än till Holmsund.
            </seg>
            <seg>
              Man kan tänka på de senaste två åren, när kronan först försvagats
              och sedan förstärkts mot euron med nästan 20 %. Hur lätt är det
              då för Infjärdens Värme hemma i Piteå att vara med och konkurrera
              om ett mekaniskt jobb i Kemi? Det är väldigt svårt, speciellt
              om man inte har vanan och erfarenheten och kanske inte vill betala
              banken de kostnader som ligger i att hantera valutarisker. Småföretagens
              konkurrenskraft förbättras.
            </seg>
            <seg>
              Dessutom har vi tryggheten och stabiliteten. Vi minns alla hösten
              1992 då många i den svenska storindustrin spekulerade för fullt
              i den svenska kronan.
            </seg>
            <seg>
              Det var inte bara utländska spekulanter utan också svenska. Jag
              tror att det är tryggare för dem som sparar och lånar att tillhöra
              ett större valutaområde än ett litet svenskt valutaområde.
            </seg>
            <seg>
              Det blir också tryggare för Europa om många länder går med i
              en gemensam europeisk valuta.
            </seg>
            <seg>
              Det är alltså inte bara bra för oss själva, utan det är också
              bra för oss tillsammans i Europa. Det kanske också ska sägas att
              det är bra för alla de andra utanför det europeiska valutasamarbetet
              om vi européer tillsammans bygger ett tryggare och säkrare Europa.
            </seg>
            <seg>
              Med det brukar också följa ett generösare land. Så har det varit
              i Sverige. När Sverige har blivit tryggt och stabilt har vi också
              blivit generösare till vår omvärld.
            </seg>
            <seg>
              Det är viktigt att komma ihåg.
            </seg>
            <seg>
              Det blir lägre räntor för dem som lånar. Det är inte oväsentligt
              för våra ungdomar som ska köpa sig ett hus eller en bostadsrätt.
              De lånar inte pengar på vad
            </seg>
            <seg>
              Riksbanken för närvarande sätter som kortränta, utan de lånar
              pengar på vad priset är på de långa lånen.
            </seg>
            <seg>
              Sist skulle jag vilja säga att jag tyckte att det var intressant
              att i helgen läsa en debattartikel skriven av
            </seg>
            <seg>
              Urban Bäckström, om att "makten flyttar från styrelserum". Det
              är kanske inte bara från styrelserum i
            </seg>
            <seg>
              Riksbankens kontor här i Helsingfors, utan också från handlarrum
              i Frankfurt, London och New York, till den här församlingen.
            </seg>
            <seg>
              Jag kan inte se det upprörande, Lars Bäckström, i att en del
              av den politik som i dag ligger i Riksbanken ska flyttas över
              till riksdagen. Jag trodde att det var något positivt.
            </seg>
          </u>
          <note type="speaker">
            Anf. 82 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-8125ffeec0082298">
            <seg>
              Fru talman! Om det vore så skulle jag inte tycka att det var
              upprörande. Nu är det väl ingen makt som flyttar från Riksbanken
              till riksdagen, mig veterligen.
            </seg>
            <seg>
              Berätta gärna mer om vad det är för makt! Jag tror att det är
              en nyhet för hela kammaren. Det kanske var en felsägning - vad
              vet jag?
            </seg>
            <seg>
              Anders Sundström sade att Lars Bäckström har bytt åsikt. Det
              är ingen skam att byta åsikt, men jag måste erkänna att jag tyvärr
              inte har bytt så många åsikter de senaste tio åren i dessa frågor.
            </seg>
            <seg>
              Jag delar Anders Sundströms åsikt att det är viktigt att politiken
              är stark mot marknaden. Men jag menar att vi vid ett EMU-inträde
              blir mer utsatta för marknaden än med det system som vi har för
              närvarande.
            </seg>
            <seg>
              Lyssnade inte Anders Sundström på Gunilla
            </seg>
            <seg>
              Carlsson, som berättade hur bra det skulle vara med en europeisk
              gemensam valuta och ökad skattekonkurrens? Lyssna! Svara på frågan:
              Håller inte Anders
            </seg>
            <seg>
              Sundström med mig om att det är klokt att ha ett minimigolv för
              skatter på kapital och företag om vi ska ha den här skattekonkurrensen,
              som Gunilla
            </seg>
            <seg>
              Carlsson förespråkar? Så tycker de flesta andra socialister ute
              i Europa. Varför ska ni socialdemokrater i
            </seg>
            <seg>
              Sverige vara så väldigt ovanliga att ni är mer liberala och konservativa?
              Det får väl bli som det blir med skattebaserna - låt konkurrensen
              råda.
            </seg>
            <seg>
              Om ni hade en inre logik och sade att ni var för
            </seg>
            <seg>
              EMU och för ett mer federalt Europa med gemensamma minimiskattesatser
              skulle jag förstå hur ni tänkte, och hur Anders Sundström tänkte.
              Men just nu förstår jag genuint inte.
            </seg>
            <seg>
              Jag ska kämpa emot EMU. Vinner ja-sidan kommer jag att säga att
              vi behöver gemensamma minimiskatter i Europa för att inte låta
              marknaden styra. Då kommer jag att byta åsikt. Någon frågade när
              Lars
            </seg>
            <seg>
              Bäckström byter åsikt. Om det blir ja till EMU ska jag byta åsikt
              i fråga om synen på skatterna i Europa.
            </seg>
            <seg>
              Det är väl ett klart besked.
            </seg>
            <seg>
              Den andra linjen är så fruktansvärt marknadsliberal. Anders Sundström
              är väl inte marknadsliberal i den meningen?
            </seg>
            <seg>
              Anf. 83 ANDERS SUNDSTRÖM (s)
            </seg>
            <seg>
              replik:
            </seg>
            <seg>
              Fru talman! Får jag först säga att när det gäller finanspolitiska
              verktyg borde vi egentligen vara överens om att det nog hade varit
              rätt ovanligt för något år sedan att en riksbankschef skrev en
              debattartikel i en lokaltidning i Helsingfors och berättade att
              han tyckte att riksdagen skulle ge regeringen makt att höja skatter.
              Det skulle inte ha hänt för något år sedan. Det om något är väl
              ett verktyg som en riksbankschef vill ge, att uppmana riksdagen
              att använda det som riksbankschefen vanligtvis inte har velat
              delegera till en regering. Det är det första konstaterandet.
            </seg>
            <seg>
              Det andra gäller Gunilla Carlsson, som får prata för sig själv.
              Men jag har kunnat höra vad hon sade och kunnat följa vad till
              exempel Lars Wohlin säger.
            </seg>
            <seg>
              Han var i varje fall tidigare känd för samma ideologiska uppfattning
              som Gunilla Carlsson. Det kommer säkert debatter där socialdemokrater
              redovisar sin ståndpunkt som är en annan ståndpunkt än vad jag
              har. Det tycker inte jag är så märkligt.
            </seg>
            <seg>
              Det innebär inte att jag vill se det samhälle som
            </seg>
            <seg>
              Gunilla Carlsson vill se. Jag vill se ett annat samhälle.
            </seg>
            <seg>
              Men just på den här punkten är vi överens om att det här verktyget
              är bra både för hennes uppfattningar och för mina uppfattningar.
              Lars Wohlin har en annan uppfattning, och det finns socialdemokrater
              som har en annan uppfattning.
            </seg>
            <seg>
              Får jag bara säga om skatten på kapital och företag att jag inte
              är emot miniminivåer. Vad jag är emot är att vi ska överlåta till
              någon annan än oss själva att fatta beslut om skatterna i Sverige.
              Men kan vi tillsammans fatta ett sådant beslut är jag inte emot
              det.
            </seg>
          </u>
          <note type="speaker">
            Anf. 84 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-90d67d5559b4fb3f">
            <seg>
              Fru talman! Det var ju bra att höra att Anders
            </seg>
            <seg>
              Sundström inte är emot miniminivåer. Men om man är kopplad tillsammans
              och måste gå i samma takt är det den långsammaste som bestämmer
              takten. Luxemburg säger nej. Om det olyckligtvis blir ett ja till
            </seg>
            <seg>
              EMU tror jag att vi måste ha överstatliga beslut med majoritet
              som tvingar fram minimiskattenivåer. Fundera på detta, Gunnar
              Lund! Fundera på detta, Anders
            </seg>
            <seg>
              Sundström! Annars kommer ni att få svårigheter i den här debatten
              långsiktigt.
            </seg>
            <seg>
              Vi ska inte recensera en ej här närvarande Bäckström, utan vi
              får nöja oss med Lars Bäckström. Men jag tror att riksbankschefen
              sade att de vill överlåta makt från riksdagen till oberoende finansexperter
              att besluta om finanspolitiken. I varje fall betyder inte
            </seg>
            <seg>
              EMU på minsta sätt att makt flyttas från Riksbanken till riksdagen.
              Det är i så fall en nyhet.
            </seg>
            <seg>
              Anders Sundström nämnde Piteå. Visst kan det innebära fördelar
              att jämföra priser. Jag sade att det finns fördelar med euron
              och EMU. Men det innebär också enligt min mening att vi måste
              skärpa överskottsmålen för att få en möjlighet till finanspolitik.
              Det betyder att det blir mindre pengar för Piteå kommun att använda
              om man måste buffra upp mer pengar, vare sig det är i fonder eller
              på annat sätt. Det är en ansträngning för Piteå kommun.
            </seg>
            <seg>
              Det är också en ansträngning för Piteå kommuns småföretagare
              om räntan sätts efter ett europeiskt konjunkturläge och inte efter
              ett svenskt. Mycket av industrin i Anders Sundströms hemtrakter
              handlar om trä, massa och gruvor. En vanlig valuta där är dollar.
            </seg>
            <seg>
              Det vet Anders Sundström och jag. Man slipper inte alla valutarisker
              bara för att man går med. Man får andra valutarisker, som är anpassade
              till ett genomsnitt i Europa. Det kanske kan gynna några av Europas
              länder, men det är inte a priori gynnsamt för Sverige. För att
              vi ska kunna behålla en social politik, med socialliberala och
              socialistiska förtecken, krävs det att vi introducerar mer av
              gemensamt och att vi går i riktning mot överstatlighet på vissa
              områden.
            </seg>
            <seg>
              Det inser de flesta, utom några i svensk debatt.
            </seg>
            <seg>
              Det är just av omsorg om att vi ska slå mot marknadskrafterna
              som vi ska behålla instrument här i
            </seg>
            <seg>
              Sverige.
            </seg>
            <seg>
              Anf. 85 ANDERS SUNDSTRÖM (s)
            </seg>
            <seg>
              replik:
            </seg>
            <seg>
              Fru talman! Får jag först säga om jämförelsen med Finland, som
              är ett skogsindustriland, att jag inte kan se att de senaste åren
              faller ut till en så våldsam fördel för Sverige. Jag som lever
              nära gränsen kan jämföra, inte bara siffror som jag får inskickade
              utan också hur det ser ut i verkligheten. Det har inte alls gått
              speciellt dåligt för det massa- och pappersproducerande Finland
              i förhållande till det massa- och pappersproducerande Norrland.
              Det är det första jag vill säga.
            </seg>
            <seg>
              Det andra som jag skulle vilja säga är att jag läste vad riksbankschefen
              sade. I stället för att ha en egen valuta, en egen riksbank som
              sätter räntan, vill vi gå in i euron, men samtidigt också öka
              möjligheten för riksdagen att vara mer aktiv och justera skatter
              både uppåt och nedåt, och till och med överlåta en del av besluten
              på regeringen. Det är mycket intressant. Det är en debatt som
              jag inte kan säga är direkt höger.
            </seg>
          </u>
          <note type="speaker">
            Anf. 86 LENA EK (c) replik:
          </note>
          <u who="lena_ek_354385" xml:id="i-c380c7f6e272c0be" next="cont">
            <seg>
              Fru talman! För att fortsätta debatten i den förra replikväxlingen
              kan jag säga att det är en diskussion som är direkt centralistisk,
              och på det viset är det inte alls förvånande att Anders Sundström
              tycker om det.
            </seg>
            <seg>
              Jag skulle däremot kämpa bra hårt för att slippa överföra mera
              makt från riksdagen, parlamentet, till regeringen. Det är inte
              en utveckling som jag vill se.
            </seg>
            <seg>
              Jag hade egentligen tänkt citera ur senaste numret av The Economist.
              Jag ska ta det på engelska först och sedan översätta det så att
              ingen ska tro att jag luras. "The European Commission and the
              European
            </seg>
            <seg>
              Central Bank have given warning that hasty euro entry could endanger
              the applicants' growth prospects by depriving them of the monetary
              flexibility needed to cope with the pressures of the single market."
              Både kommissionen och ECB har varnat ansökarländerna för att för
              hastigt gå in i monetära unionen. Det skulle beröva dem möjligheter
              till monetär flexibilitet, vilket behövs för att klara den inre
              marknaden och pressen på den inre marknaden.
            </seg>
            <seg>
              Jag ska läsa en mening till. "Even some rich West
            </seg>
            <seg>
              European countries have been harmed by the single currency, with
              interest rates too high for sluggish
            </seg>
            <seg>
              Germany, but too low for buoyant Ireland, for example." Även
              en del rika europeiska länder har skadats - "have been harmed"
              - av den gemensamma valutan, med Tyskland och Irland som exempel.
            </seg>
            <seg>
              Vi vet att i samarbetet väger de minsta minst och de största
              mest. Vi vet också att konjunkturerna inte är i samma läge i de
              olika medlemsstaterna, vilket ger den skadliga effekten för Tyskland
              men framför allt för mindre stater.
            </seg>
            <seg>
              Vad är det som gör att Anders Sundström tror att vi skulle klara
              oss i en situation där vi inte har en konjunktur i Sverige som
              ligger i fas med de andra europeiska länderna när till och med
              stora Tyskland skadas av den gemensamma valutan på det vis som
            </seg>
            <seg>
              The Economist påvisar?
            </seg>
          </u>
          <note>
            Anf. 87 ANDERS SUNDSTRÖM (s)
          </note>
          <u who="lena_ek_354385" prev="cont">
            <seg>
              replik:
            </seg>
            <seg>
              Fru talman! Jag tycker att det Lena Ek nu läste upp stämmer rätt
              överens med mina värderingar.
            </seg>
            <seg>
              Ansökarländer ska inte ha så där väldigt bråttom om jag fick
              råda. Sverige valde att stå utanför euron till att börja med just
              därför att vi ville vandra en väg där vi skapade oss en position
              där vi kände att vi var i det läget att vi kunde dra full fördel
              av ett medlemskap.
            </seg>
            <seg>
              Det är därför åren har gått, och det är därför som de åren har
              varit kloka och riktiga. Vi har verkligen följt just det rådet.
            </seg>
            <seg>
              Nästa fundering som måste ställas till Lena Ek är följande. Centern
              säger sig verkligen värna om de små företagen. Jag har lite svårt
              att se att Lena Ek väljer den position som framför allt storföretagen
              gynnas av. De har redan en trading-avdelning och valutahandel
              inne i sitt företag. Hur ser Lena Ek på den frågan om Infjärdens
              Värme och försäljningen av jobb i Kemi och Uleåborg?
            </seg>
          </u>
          <note type="speaker">
            Anf. 88 LENA EK (c) replik:
          </note>
          <u who="lena_ek_354385" xml:id="i-76dcbf306f9859a2" next="cont">
            <seg>
              Fru talman! Det finns två väldigt intressanta besked som jag
              kommer att se till att Anders Sundström håller fast vid i kampanjen
              framöver. Det ena är att det är väldigt nyttigt för ansökarländerna
              att vänta med ett inträde. Därmed kommer vi inte att ha en situation
              som vi har hört talas om förut i debatten här i dag.
            </seg>
            <seg>
              Man har sagt att vi mycket snabbt kommer att stå inför en situation
              där bara Sverige står utanför. Det kommer inte att bli så. Det
              kommer att gå mycket lång tid innan ansökarländerna har uppfyllt
              kriterierna så att de ens kan välja vilket de vill göra. Det är
              väldigt bra att få det beskedet.
            </seg>
            <seg>
              Det andra beskedet som också är väldigt bra är att svensk industri
              inte påverkas av beslutet. Det var det
            </seg>
            <seg>
              Anders Sundström sade när han skulle hoppa på mig vad gäller
              småföretagen. Svensk industri klarar både ett innanförskap och
              ett utanförskap när det gäller den monetära unionen. Man har lärt
              sig att hantera de frågorna.
            </seg>
            <seg>
              Det viktigaste för företagen är att ha en stabil nationell ekonomisk
              politik. Det är det första. Det ska vara en politik av den typ
              som man har genomfört i
            </seg>
            <seg>
              Finland och som många företag bara kan drömma om. De skulle gärna
              se att vi hade en sådan i Sverige.
            </seg>
            <seg>
              Om vi i Sverige införde den finska företags- och näringspolitiken
              skulle det vara en drömlik förändring till det bättre för de svenska
              företagarna.
            </seg>
            <seg>
              Vad gäller de små företagen är det likadant där.
            </seg>
            <seg>
              Räntan och valutadelen är två saker som är viktiga i den palett
              som företagen använder på när de tittar på framtiden. Men den
              totala nationella ekonomin är oerhört mycket viktigare. De är
              oerhört mycket viktigare för dem att vi kan använda alla de ekonomiska
              verktyg som finns för att till exempel klara en lågkonjunktur
              i Sverige när resten av Europa kanske har ett annat konjunkturläge.
            </seg>
            <seg>
              Det är inte lätt att sitta som ett litet land längst ut i svansen
              på EMU och få slänga med i den europeiska utvecklingen.
            </seg>
          </u>
          <note>
            Anf. 89 ANDERS SUNDSTRÖM (s)
          </note>
          <u who="lena_ek_354385" prev="cont">
            <seg>
              replik:
            </seg>
            <seg>
              Fru talman! Jag vet inte om de på Infjärdens Värme hängde med
              på Lena Eks svar. Om jag förstod
            </seg>
            <seg>
              Lena Eks resonemang var det ungefär så här. För näringslivet
              blir ungefär oförändrat. En del står i kallt vatten och en del
              står i vatten med en fot var, och så blir det ljummet alltihop.
            </seg>
            <seg>
              Den fråga som Lena Ek har att ta ställning, som jag har att ta
              ställning och som alla i svenska folket har att ta ställning till
              är: Vilka är vinnare och vilka är förlorare på ett sådant beslut?
              Jag är inte så våldsamt övertygad om att storindustrin har så
              väldigt mycket att vinna på en euroanslutning. De stora företagen
              hanterar redan många valutor, och de hanterar det på ett ganska
              bra och rationellt sätt. De till och med spekulerar i det, och
              ibland tjänar de någon krona på det.
            </seg>
            <seg>
              Den intressanta frågan gäller de som vi tror är framtidens företag,
              de små företagen. Vi vill att de ska växa och våga sig ut på marknader
              som är större än den lokala, den regionala och den nationella.
              Är valutahindret ett större hinder för dem än för de stora företagen?
              Mitt svar är: Jag tror att det är så att de små företagen upplever
              det som ett större hinder än de stora företagen.
            </seg>
            <seg>
              Då blir det lite konstigt att Centerpartiet just den här gången
              väljer att inte vara med. Centerpartiet såg fördelarna för det
              svenska jordbruket med ett EU-
            </seg>
            <seg>
              medlemskap. Att man nu inte väljer att vara med blir lite konstigt.
            </seg>
          </u>
          <note type="speaker">
            Anf. 90 CARL B HAMILTON (fp):
          </note>
          <u who="carl_b_hamilton_f03c03" xml:id="i-f009139d8af957d9">
            <seg>
              Fru talman! Debatten om euron har ofta två delar, en som handlar
              om politik i någon allmän mening och en som handlar om ekonomi.
              Den debatt som vi haft i dag har väldigt mycket handlat om ekonomiska
              frågor och inte bara så. Den har också handlat enbart om en del
              av det som man brukar tala om i ekonomisk debatt.
            </seg>
            <seg>
              Den ekonomiska debatten brukar ofta delas i frågor om stabilitet,
              tillväxt och fördelning. Här har nästan ingenting sagts om EMU
              och tillväxten och ingenting sagts om EMU och fördelningen av
              inkomster och förmögenheter. Jag menar nog att fokuseringen på
              stabilitet är något överdriven. Underskottet finns också beträffande
              de politiska argumenten.
            </seg>
            <seg>
              Jag ska nämna något om tillväxten. Det är klart att det har en
              långsiktig effekt på svensk tillväxt om man får en ökad utrikeshandel,
              en ökad specialisering, en företagslokalerisering mer i Sverige
              och en minskad företagsflytt. Det är något som vi måste väga in
              och ta hänsyn till.
            </seg>
            <seg>
              När det gäller fördelningsfrågan är sannolikt
            </seg>
            <seg>
              Norrland den del av Sverige som kommer att förlora allra mest
              på om Sverige står utanför. Det är lite av de skäl som Anders
              Sundström var inne på från sitt Piteåperspektiv. En landsända
              som är mycket beroende av råvaror och export och är priskänslig
              har naturligtvis de största fördelarna av en stabil valuta, eftersom
              man säljer så mycket på pris och har så svårt att hantera stora
              variationer. Norrland är mycket mer exportinriktat än resten av
              Sverige.
            </seg>
            <seg>
              Låt mig börja med det riktigt stora perspektivet.
            </seg>
            <seg>
              Nej-sidan fäster här i dag väldigt lite eller inget avseende
              vid att Europasamarbetet har ett värde i sig. Just i dessa dagar
              är den inställningen för mig särskilt svår att begripa.
            </seg>
            <seg>
              Det råder en bjärt kontrast mellan å ena sidan det stora historiska
              som nu strax kommer att ske utanför vårt lands gränser när Estland,
              Lettland, Litauen,
            </seg>
            <seg>
              Polen och en rad andra länder inbjuds att bli medlemmar i den
              europeiska unionen och å andra sidan situationen inom vårt eget
              lands gränser. Där säger nej-sidan inte bara nej till euron, som
              Miljöpartiet och
            </seg>
            <seg>
              Vänsterpartiet gör, utan vill också att Sverige ska lämna den
              europeiska unionen.
            </seg>
            <seg>
              När Estland, Lettland, Litauen, Polen och en lång rad andra länder
              vill gå med i Europeiska unionen vill
            </seg>
            <seg>
              Vänsterpartiet och Miljöpartiet att Sverige ska gå ur den europeiska
              unionen. Vad händer då med Sverige?
            </seg>
            <seg>
              Vad har ni att erbjuda? som Ulf Holm sade tidigare.
            </seg>
            <seg>
              De här länderna, EU:s kandidatländer, har under mer än tio år
              kämpat med att städa upp eländet efter kommunismen. De har nu
              genom stora ansträngningar och uppoffringar kommit till den punkt
              där de uppfyller EU:s inträdesvillkor. Nu går dessa länder in
              i sin slutförhandling i Köpenhamn om några dagar, för att om en
              vecka sannolikt ha accepterats som medlemmar. Det blir mot denna
              bakgrund övertydligt hur mycket det svenska EMU-motståndet saknar
              både perspektiv och ansvarskänsla.
            </seg>
            <seg>
              Det handlar för mycket om att vänta och se. Det är för mycket
              självupptagenhet med frågan om EU och
            </seg>
            <seg>
              EMU verkligen just nu är kommersiellt och krämaraktigt fördelaktigt
              för oss. Annars avstår vi, säger nejsidan. Vi väntar. Andra ska
              pröva, andra ska ta risker och andra ska gå före.
            </seg>
            <seg>
              Detta förhållningssätt - att vänta på andra, vänta och se och
              låta andra gå före - är något som jag som politiker inte sympatiserar
              med. Vill man se det ekonomiskt kan man säga att det också kostar
              att vänta.
            </seg>
            <seg>
              Det är ett antal alternativ och ett antal möjligheter som vi
              aldrig får tillgång till. Se i stället på utvecklingen och ansträngningarna
              i Polen och Baltikum, och se skillnaden mot den svenska nej-sidan!
            </seg>
            <seg>
              EMU har funnits i tre år. Sedlar och mynt har redan införts.
              Allt fungerar - naturligtvis inte problemfritt, men bättre än
              väntat. EMU är inget högriskprojekt, som var en term som vi mötte
              gång efter annan för några år sedan. Det har försvunnit nu.
            </seg>
            <seg>
              Se på Finland. Landet har haft euron i tre år. Nokia går utmärkt,
              Ericsson går sämre, ja faktiskt riktigt dåligt. Finland har haft
              en mycket god ekonomisk tillväxt. Finland har inte haft några
              finansiella kriser på grund av att man varit med i euron. De har
              inte massarbetslöshet. Tvärtom har arbetslösheten minskat i Finland.
              I Finland har man låga räntor. Nej-sidan brukar säga att EMU hotar
              demokratin eller rentav innebär att den avskaffas. I Finland finns
              det fortfarande demokrati i allra högsta grad. Den har inte minskat.
              I den högsta ledningen för den gemensamma centralbanken i Frankfurt
              sitter dessutom en finsk centralbankschef, Sirkka Hämäläinen.
              Hon är med i den allra innersta gruppen och styr hela Europas
              räntepolitik.
            </seg>
            <seg>
              Om Sverige röstar ja den 14 september kommer snart hela Östersjöområdet
              utom Ryssland att ha en och samma valuta. De länder som uppfyller
              inträdesvillkoren har rätt att bli medlemmar, och man kan redan
              i dag säga att Estland, Lettland och Litauen är mycket nära detta.
              Det är möjligt att Polen bör vänta.
            </seg>
            <seg>
              Det får väl de i så fall avgöra. Men inom fem-tio år kommer alla
              länder runt Östersjön, från Finland till
            </seg>
            <seg>
              Tyskland - och, om Sverige går med, även Sverige -
            </seg>
            <seg>
              att ha denna gemensamma valuta. Det är klart för den som inte
              är historiskt fullständigt tondöv att detta är en sammanhållande
              kraft för folken runt Östersjön, med den historia vi har, där
              järnridån har gått rakt igenom Östersjön. Det är klart att det
              har ett oerhört historiskt, kommersiellt och mänskligt värde att
              länderna runt Östersjön binds ihop med en gemensam valuta på detta
              sätt.
            </seg>
            <seg>
              På samma sätt blir naturligtvis belastningen desto större om
              Sverige skulle rösta nej. Det blir ju att tacka nej till det nära
              samarbete som bland andra de baltiska staterna vill ha med Sverige.
              Vi avvisar dem om vi tackar nej till euron. Jag vill inte avvisa
              de baltiska staterna eller Polen.
            </seg>
            <seg>
              Euron blir alltså för många av oss inte så mycket en Europavaluta
              utan en Östersjövaluta. Detta tror jag det är viktigt att ha i
              minnet.
            </seg>
            <seg>
              Låt mig gå igenom ett argument här, nämligen termometerargumentet
              som fördes fram här och som jag blev fascinerad av. Det är fascinerande
              när gamla vänstermänniskor, som har avskytt marknadsekonomin,
              helt plötsligt hyllar räntenivåer och valutakurser som något slags
              termometer på välbefinnandet i ekonomin eller i företag. Det är
              ju inga ekonomer som egentligen tror riktigt på det där på det
              sätt som det framförs här.
            </seg>
            <seg>
              Sverige är, som någon sade, ett för litet valutaområde. Det är
              den erfarenhet som vi har nu. Stora, väldiga kapitalflöden rör
              sig mycket snabbt. Det är både storheten och snabbheten. Detta
              gör att när det är internationella valutakriser, ekonomiska kriser
              eller börsfall blir svallvågorna in över det svenska lilla valutaområdet
              för stora. Det blir väldiga överdrifter uppåt och underdrifter
              nedåt i kursrörelserna. Det gäller inte bara valutakurserna, det
              gäller även aktiekurserna. Vi har sett det gång på gång under
              1990-
            </seg>
            <seg>
              talet. Hur kan man på allvar ta varje räntenivå eller varje valutanivå
              som något slags perfekt termometer?
            </seg>
            <seg>
              Nej, vi måste sträva efter stabilitet.
            </seg>
            <seg>
              De här variationerna försvårar naturligtvis för hushåll och företag.
              Svenska företag har ibland att välja mellan att förlora pengar
              eller att förlora kunder, därför att valutan har blivit felprissatt
              efter det att deras affär med utlandet har gjorts upp. Kronkursen
              har ändrats, och innan leveransen har blivit utförd står man med
              valet att antingen släppa kunden eller göra en förlust. Det kommer
              man ifrån med euron.
            </seg>
            <seg>
              När människor i dag beslutar om de ska ta semester vet de inte
              riktigt vad semesterresan kommer att kosta i slutändan. Vad de
              vet är att det blir dyrare vid ett nej till EMU. Utlandsresor
              har aldrig varit så billiga som nu, om det blir ett nej den 14
              september.
            </seg>
            <seg>
              Själva idén med att behålla den svenska kronan är ju för nej-sidan
              att återkommande devalvera. Kronan blir svagare och som en konsekvens
              blir utlandsresorna dyrare.
            </seg>
            <seg>
              Fru talman! Låt mig avslutningsvis ta fram ett klipp ur Dagens
              Industri den 22 november. Det står så här: "Ökat EMU-motstånd
              höll uppe räntorna. Nyheten om att svenska folkets EMU-motstånd
              ökat kraftigt gav eko på finansmarknaden på fredagen. Räntorna
              steg och kronan försvagades."
            </seg>
            <seg>
              Vad är då nej-sidans svar till de människor som ska betala sina
              rörliga räntor, som kanske har lån på hundratusentals eller miljontals
              kronor på sina villor eller bostadsrätter? Vad är ert svar till
              dem? Varför ska de riskera att betala högre räntor? Ni måste ju
              ha en bra argumentation.
            </seg>
            <seg>
              Jag kan inte förstå varför ni kämpar så intensivt för att behålla
              detta. Se på den bedrövliga valutahistoria som Sverige har haft
              under de senaste 30 åren, med en depreciering på totalt 90 % och
              en tillväxttakt som är långt lägre än genomsnittet i OECD och
              där vi har kommit långt ned i välståndsligan under 30 års återkommande
              devalvering. Jag tycker att euron för
            </seg>
            <seg>
              Sveriges del närmast är en nåd att stilla bedja om, även om euromedlemskapet
              i sig naturligtvis inte garanterar något välstånd.
            </seg>
          </u>
          <note type="speaker">
            Anf. 91 LENA EK (c) replik:
          </note>
          <u who="lena_ek_354385" xml:id="i-16610fa6abe6ce0a">
            <seg>
              Fru talman! Jag måste hålla med Carl B Hamilton väldigt starkt
              när han problematiserar kring snabba internationella valutaflöden.
              Det är anledningen till att vi i Centerpartiet initierade en utfrågning
              om till exempel Tobinskatt eller andra tekniker för att möjligen
              kunna hantera den internationella marknadens oerhört snabba flöden
              av oerhört stora kapital.
            </seg>
            <seg>
              Det som förvånar mig med den argumentering som jag nu hör från
              talarstolen är att Folkpartiet i så fall borde ha varit de första
              som reste sig upp och sade att detta var ett stort problem. Men
              så var det inte alls. I stället menade man att det var en fullständigt
              idiotisk idé som hämmade marknaden. Men vad är det som gör att
              det är farligare med valutaflöden i
            </seg>
            <seg>
              Europa än globalt? Det frågar jag mig.
            </seg>
            <seg>
              Jag reagerar också väldigt starkt när Carl B Hamilton svänger
              till det i debatten och säger att själva idén med att behålla
              den svenska kronan är att kunna devalvera.
            </seg>
            <seg>
              Det är inte alls Centerpartiets idé. Och jag betackar mig från
              att bli dragen över samma kam på det viset när det gäller den
              ekonomiska politiken. Det var flera sådana olika uttalanden om
              nej-argumenten och nej-sidan.
            </seg>
            <seg>
              Det är viktigt att inse att det finns ett borgerligt parti som
              säger nej till den europeiska monetära unionen för Sveriges del
              och att vi gör det med delvis samma men också med delvis helt
              andra argument som grund för vårt ställningstagande än till exempel
            </seg>
            <seg>
              Vänsterpartiet och Miljöpartiet gör. Bland annat handlar det
              om synen på den europeiska unionen.
            </seg>
            <seg>
              Jag skulle vilja fråga om Folkpartiet nu är berett att ställa
              sig bakom kravet på Tobinskatten i den internationella solidaritetens
              namn.
            </seg>
          </u>
          <note type="speaker">
            Anf. 92 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-266bd0d0fb8d29bd">
            <seg>
              Fru talman! Nej, vi är emot Tobinskatten därför att den inte
              har den valutastabiliserande effekt som
            </seg>
            <seg>
              Lena Ek implicerar. Tvärtom är det många som anser att den skulle
              vara destabiliserande därför att den leder till ett antal tröskeleffekter.
              Och när dessa trösklar överskrids blir reaktionen på valuta- och
              räntemarknaden desto större så att det skapar instabilitet. Sedan
              är det en annan sak att Tobinskatten i praktiken är i det närmaste
              ogenomförbar.
            </seg>
            <seg>
              Jag kan inte hjälpa att Lena Ek hamnar i dåligt sällskap med
              Vänsterpartiet och Miljöpartiet. Det är så det är. Det är den
              position som ni själva har valt, och det är ingenting som jag
              kan ta ansvar för. Jag tar ansvar för Folkpartiets position och
              Folkpartiets politik.
            </seg>
            <seg>
              Det får bli mitt svar.
            </seg>
          </u>
          <note type="speaker">
            Anf. 93 LENA EK (c) replik:
          </note>
          <u who="lena_ek_354385" xml:id="i-bd957142645ecb67">
            <seg>
              Fru talman! På tal om dåligt sällskap vill jag säga följande.
              Nu har vi diskuterat buffertfonderna ganska mycket under denna
              eftermiddag. Det stora problemet är ju att Socialdemokraterna
              inte är beredda att säga nej till buffertfonder, vilket innebär
              att om svenska folket i september röstar ja kommer vi att bli
              sittande med gigantiska fonder - det finns lite olika tekniker
              för uppbyggnaden - som samlar kapital eller ägarinflytande hos
              staten. Det ser jag som ett oerhört stort problem. Det är, tycker
              jag, om något dåligt sällskap.
            </seg>
          </u>
          <note type="speaker">
            Anf. 94 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f58c2046b169ed08">
            <seg>
              Fru talman! Jag instämmer, Lena Ek. Vi är därför helt motståndare
              till buffertfonder från Folkpartiets sida. Vi är absoluta motståndare
              till buffertfonder. Jag tror att detta är väldigt viktigt, och
              det gläder mig att jag än en gång kan säga detta, och Karin Pilsäter
              var inne på detta tidigare. Kombinationen av orden LO
            </seg>
            <seg>
              och fonder är politisk dynamit i svensk politik. Så är det. Därför
              tror jag att det blir mycket svårare att nå ett ja i folkomröstningen
              om Socialdemokraterna skulle ta över LO:s tankar om buffertfonder.
            </seg>
          </u>
          <note type="speaker">
            Anf. 95 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-7d41caea50df9620">
            <seg>
              Fru talman! Det är jag som är det dåliga sällskapet. Men jag
              känner mig inte så dålig som några tror.
            </seg>
            <seg>
              Jag har till exempel aldrig avskytt marknaden, Carl B
            </seg>
            <seg>
              Hamilton. Hör nu: Jag har aldrig avskytt marknaden.
            </seg>
            <seg>
              Då kan vi kanske lägga det åt sidan. Men om man gärna vill tillvita
              någon den åsikten kan man vidhålla den ändå. Man kan låta bli
              att lyssna. Det blir en dålig debatt.
            </seg>
            <seg>
              När det gäller folkomröstningen sade jag att mitt bärande argument
              för att säga nej till att gå med i EU
            </seg>
            <seg>
              var EMU. Nu står vi inför den frågan. Kan vi klara oss utanför
              och slippa EMU så tycker jag att vi inte ska lämna EU. Partiet
              har sagt att EU går mot en förbundsstat. Därför har vi en programmatisk
              inställning att vi inte bör vara med i en förbundsstat, eftersom
              man sade att det inte var detta som folkomröstningen gällde. Det
              är en logisk hållning från Vänsterpartiets sida.
            </seg>
            <seg>
              Jag är för ett alleuropeiskt samarbete, men jag tror att det
              samarbetet försvåras av att man tvingar på länderna en och samma
              valuta. Det är min poäng.
            </seg>
            <seg>
              Man gör det svårare för Polen att komma in i den europeiska familjen
              om man har ett A-lag som kvalificerar sig och ett B-lag som inte
              kvalificerar sig.
            </seg>
            <seg>
              Jag har några frågor, Carl B Hamilton, om överskottsmålet vid
              ett svenskt deltagande. Jag vet att
            </seg>
            <seg>
              Folkpartiet tycker att 2 % nu är okej. Om man kommer med i EMU,
              ska man då fortfarande ha ett tvåprocentsmål, eller bör det höjas?
            </seg>
            <seg>
              Om Sverige beslutar sig för att gå med i EMU
            </seg>
            <seg>
              tycker jag att det målet bör höjas. Kan inte Carl B
            </seg>
            <seg>
              Hamilton ge ett lika tydligt besked som jag ger?
            </seg>
            <seg>
              Om vi kommer med i EMU, vilket jag är motståndare till, anser
              jag att det är nödvändigt med överstatliga beslut om minimiskatteregler.
              Det är en av orsakerna till att jag är emot EMU. Vad tycker Folkpartiet?
              Det är viktigt att veta. Jag ser en risk, Carl B
            </seg>
            <seg>
              Hamilton, att om vi går med i EMU kommer det att betyda en skruv
              nedåt på skatterna och välfärden i
            </seg>
            <seg>
              Sverige.
            </seg>
          </u>
          <note type="speaker">
            Anf. 96 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-039a16fb15f1afdb">
            <seg>
              Fru talman! Det är i och för sig trevligt att debattera med Lars
              Bäckström. Men han företräder ändå
            </seg>
            <seg>
              Vänsterpartiet, och jag konstaterar att om Miljöpartiet och Vänsterpartiet
              får sin vilja igenom ska Sverige lämna Europeiska unionen. Det
              är den hållning som
            </seg>
            <seg>
              Lars Bäckströms parti har. Och Lars Bäckström uppträder rimligtvis
              inte som privatperson här i kammaren.
            </seg>
            <seg>
              EMU tvingas inte på länderna. Ingen tvingas att gå med i EU.
              EU är en sammanslutning av demokratiska länder. I själva verket
              är det enda kravet att man ska vara ett demokratiskt land och
              dessutom att man ska uppfylla de kriterier som man nu har förhandlat
              färdigt om. Om Polen vill gå med i EMU då gör Polen det. Polen
              har rätt att göra det liksom de andra länderna.
            </seg>
            <seg>
              Lars Bäckström använde ordet tvinga. Det är oriktigt. Man ska
              gå med så småningom, ja. Men det är ingen som tvingar Polen att
              gå med nästa år eller om fem år, utan det är när Polen själv vill
              och uppfyller de inträdeskrav som finns.
            </seg>
            <seg>
              Jag tycker att Karin Pilsäter redan har diskuterat frågan om
              hur överskottsmålet är sammansatt - ålderspensionssystemet, stat
              och kommun och så vidare. Det är möjligt att man bör omformulera
              detta mål för att föra ålderspensionssystemet åt sidan.
            </seg>
            <seg>
              Det är klart att det är bättre att vara med i Europeiska unionen
              och diskutera dessa skatter och inte lämna unionen. Vi har inte
              som politik att vi ska ha gemensamma beslut om skatter, att vi
              ska ha överstatlighet om skatter. Men det ska inte fördölja att
              om man har en inre marknad fungerar allt bättre och om man har
              en gemensam valuta är det klart att det finns ett kraftigt tryck
              mot en viss utjämning av beskattning av varor och tjänster och
              personer.
            </seg>
          </u>
          <note type="speaker">
            Anf. 97 LARS BÄCKSTRÖM (v) replik:
          </note>
          <u who="lars_backstrom_89e811" xml:id="i-d05ca2587cf942db">
            <seg>
              Fru talman! Jag var jättetydlig. Jag sade vad jag tyckte, och
              jag sade också vad partiet tyckte. Det är ju jättetydligt. Det
              är slut med dessa partier där alla är som en traktor. Det är ett
              modernt samhälle, Carl B
            </seg>
            <seg>
              Hamilton.
            </seg>
            <seg>
              Detta oaktat: Var tydlig. Det är möjligt att vi ska, säger Carl
              B Hamilton. Det är väl inget bra svar till väljarna. Jag var ju
              tydlig. Bör överskottsmålet höjas vid ett svenskt deltagande i
              EMU? Vad har vi annars för finanspolitiska medel när vi berövar
              oss så mycket i EMU? Carl B Hamilton sade lite föraktfullt att
              man talar om termometrar.
            </seg>
            <seg>
              Var inte så föraktfull om den svenska räntepolitiken. Den är
              inte jätteperfekt, men den har fungerat tämligen väl. Det höll
              till och med Karin Pilsäter med om. Men ska det ersättas med något?
              Det är möjligt att det ska, sade Carl B Hamilton. Men var lite
              tydligare, Carl B Hamilton.
            </seg>
            <seg>
              Och var lite tydligare när det gäller skattepolitiken. Carl B
              Hamilton säger att det är möjligt att man ska se över den. Var
              lite tydligare, och ge klara besked när man vill lära andra hur
              de ska bete sig.
            </seg>
            <seg>
              När det gäller skattepolitiken blir det enligt min mening vid
              ett EMU-medlemskap ett ökat tryck på skattebaserna nedåt genom
              den öppna europeiska marknaden och en gemensam valuta. Då får
              vi mindre inkomster. Samtidigt får vi en press med ett ökat överskottsmål.
              Och då får vi mindre pengar över till det glömda Sverige, som
              Folkpartiet brukar tala om ibland och som ni säkert känner för.
              Då får man mindre resurser. Var inte så säker på att det ger omedelbart
              snabbare tillväxt. Man kan mycket väl ha ett samarbete mellan
              suveräna nationer, mycket långtgående, utan att överge sina valutor.
              Under decennier klarade nästan hela världen av att samarbeta med
              en valutapolitik, Bretton Woods-systemet, som Carl B
            </seg>
            <seg>
              Hamilton mycket väl känner till. Det finns möjligheter till samarbete
              även på valutaområdet utan att man gör sig urarva.
            </seg>
            <seg>
              Men var lite tydlig om skattepolitiken. Är ni som
            </seg>
            <seg>
              Moderaterna, att ni låter er pressa ned skattebaserna?
            </seg>
            <seg>
              Vad säger ni om överskottsmålet? Var tydlig, Carl B
            </seg>
            <seg>
              Hamilton, om man mästrar andra.
            </seg>
          </u>
          <note type="speaker">
            Anf. 98 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-6b69456aabadbf53">
            <seg>
              Fru talman! Jag ska gärna vara tydlig men låt mig först påpeka
              att Lars Bäckström är extremt otydlig -
            </seg>
            <seg>
              Vänsterpartiet vill ju lämna Europeiska unionen.
            </seg>
            <seg>
              Resten av oss har ingen aning om vilket okänt territorium Vänsterpartiet
              och Miljöpartiet i så fall ska kliva ut i. Bristen på klara besked
              är alltså skriande i denna centrala grundläggande fråga.
            </seg>
            <seg>
              Bretton Woods tillhör det förgångna och går aldrig att upprepa.
              Poängen är ju - vilket jag försökte säga också till Lena Ek -
              att vi i dag har mycket stora valutaströmmar. De är så snabba
              att den typ av valutaregim som fanns i Bretton Woods-systemet,
              som bröt samman redan 1970 eller 1971, inte kan upprepas. Lars
              Bäckström är 30 år för sent ute - igen.
            </seg>
            <seg>
              När det gäller överskottsmålet måste jag återigen säga att det
              hänger samman med den demografiska utvecklingen. Folkpartiet skulle
              nog mycket väl vilja göra en omformulering där man tar fram vad
              som gäller stat, vad som gäller kommun och vad som gäller ålderspensionssystemet.
              I själva verket är vi tydligare än vad regeringen är, som bara
              definierar
            </seg>
            <seg>
              2 % utan att tala om sammansättningen av dessa 2 %.
            </seg>
            <seg>
              Valuta för skattepengarna är en gammal folkpartislogan. Detta
              blir, Lars Bäckström, väldigt aktuellt i diskussionen om skatteutjämningen.
              Det är klart att länder kan ha högre skatter om medborgarna uppfattar
              att de får valuta för skattepengarna. Därför är synen falsk att
              alla skatter måste utjämnas, bör utjämnas eller kommer att utjämnas
              - beroende på ur vilken ideologisk vinkel man ser det. Länder
              kan ha olika skatter om man får olika valuta för skattepengarna.
              Det är vår linje. Vi är inte ute efter en ensartad politik.
            </seg>
          </u>
          <note type="speaker">
            Anf. 99 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-120ca0a1ceeb97a8">
            <seg>
              Fru talman! Man kan fråga sig om det är uteslutande ekonomiska
              och politiska argument som kommer att fälla avgörandet i folkomröstningen
              den 14
            </seg>
            <seg>
              september. Jag är inte säker på det. Hela EMU-frågan är nämligen
              så oerhört komplicerad att ingen till fullo kan behärska den.
              Det handlar ju om ekonomi, juridik, demokrati, styrelseskick och
              så vidare.
            </seg>
            <seg>
              Avgörande för folkomröstningen blir kanske därför i stället den
              tilltro, eller misstro, som medborgarna känner inför detta mammutprojekt
              och framför allt till projektets ledare. Om medborgarna känner
              sig osäkra, eller rentav bedragna, kommer de att förbli skeptiska
              till EMU. Låt oss därför se in i den miljö som omger
            </seg>
            <seg>
              EMU.
            </seg>
            <seg>
              För tio år sedan medgav man i Bryssel att ca ½ %
            </seg>
            <seg>
              av budgeten på ett eller annat sätt hamnade på avvägar. I dag
              tvingas man medge att det handlar om tio gånger så mycket - en
              svindel som motsvarar kostnaderna för två Öresundsbroar om året!
              Sannolikt är falsarierna betydligt större. Så sent som i våras
              konstaterades nämligen av EU:s revisorer att bara 5 % av
            </seg>
            <seg>
              EU:s alla utgifter tillfredsställande gick att kontrollera.
            </seg>
            <seg>
              Den revisor som först slog larm fick omedelbart sparken därför
              att avslöjandena påstods ha skadat
            </seg>
            <seg>
              EU:s intressen. Sedan dess har man tvingats medge att rutinerna
              måste göras om men det kommer att dröja åtminstone till år 2005.
            </seg>
            <seg>
              Tidigare har två andra tjänstemän, Conolly och van Buitenen,
              slagit larm om liknande missförhållanden inom EU. Som tack fick
              också de sparken.
            </seg>
            <seg>
              För några år sedan tvingades EU-president Santer avgå med alla
              sina kommissionärer efter det att man avslöjat grova bedrägerier
              inom hans kommission.
            </seg>
            <seg>
              Alla skulle ställas inför rätta. Vad hände? Jo, några har fått
              tillbaka sina jobb. Den ende som straffades var, som vanligt,
              den som avslöjat falsarierna.
            </seg>
            <seg>
              Varför ingriper man inte från högsta ort mot korruptionen inom
              EU? Jo, helt enkelt därför att korruptionen finns också där. Tre
              av vår statsministers kolleger i EU är själva anklagade för korruption
              i sina hemländer men deras ställning och immunitet förhindrar
              rättsprocesser.
            </seg>
            <seg>
              Till våren avgår EMU:s centralbankschef Duisenberg. Hans tilltänkte
              efterträdare står just nu anklagad för omfattande ekonomiska oegentligheter.
              Det hindrar inte att jobbet, i avvaktan på domen, är vikt för
              honom.
            </seg>
            <seg>
              En ledning som förknippas med så allvarliga anklagelser saknar
              naturligtvis all auktoritet och förmåga att ingripa mot korruption
              längre ned i organisationen. Därför tvingas vi år ut och år in
              bevittna hur befattningshavare som avslöjas med oegentligheter
              bara omplaceras och till och med befordras. Nyligen kunde vi se
              det på EU:s kontor här i Helsingfors.
            </seg>
            <seg>
              Metoden att köpa tjänstemännens lojalitet är satt i system. Med
              rikligt tilltagna förmåner som görs beroende av visad lojalitet
              gentemot EU - såväl under som efter anställningen - försäkrar
              man sig om att de anställda tiger om missförhållanden intill döden.
              Inte ens nomenklaturan i Sovjet var så utstuderad men oförmågan
              att hejda en växande korruption inom de egna leden ledde ändå
              till den unionens fall.
            </seg>
            <seg>
              Nästa år står våra EU-parlamentariker i tur för en fördubbling
              av sina arvoden. Ingen säger sig vilja ha detta men vi kan ana
              hur det kommer att gå.
            </seg>
            <seg>
              I detta närmast osannolika EU-maskineri utgör
            </seg>
            <seg>
              EMU själva navet. Just nu diskuterar man i det så kallade framtidskonventet
              hur EU ska kunna ombildas till ett Europas förenta stater. En
              sak är man redan överens om: Europas förenta stater kan inte existera
              utan ett EMU, och ett EMU kommer inte att fungera utan ett Europas
              förenta stater.
            </seg>
            <seg>
              Vad folkomröstningen således ytterst handlar om är inte vilken
              semestervaluta som är mest praktisk utan om Sverige ska anpassas
              till att vara en delrepublik i ett framtida Europas förenta stater.
              Detta slår
            </seg>
            <seg>
              EMU-entusiasterna ifrån sig. I stället målar man upp en osannolik
              framtidsvision.
            </seg>
            <seg>
              I Europaparlamentets broschyr Europa 2003, som vi alla fick förra
              veckan, står det att EU år 2010 ska ha blivit "världens mest dynamiska
              och snabbast växande ekonomi". Sanningen är att EU har knappt
            </seg>
            <seg>
              65 % av USA:s BNP per capita i dag. Efter utvidgningen med tolv
              nya stater sjunker EU:s BNP till ca
            </seg>
            <seg>
              40 % av USA:s. Ändå har man mage att påstå att EU
            </seg>
            <seg>
              inom sju år har gått förbi USA. Med sådana lockbeten vann ja-sidan
              1994 men jag tror inte att det kommer att gå en gång till.
            </seg>
            <seg>
              Varför inte i stället titta i facit? EMU-länderna har haft sin
              euro i tre år. Flera av dem är på väg in i djup ekonomisk kris.
              De tre länder, med Sverige i spetsen, som stått utanför EMU har
              däremot klarat sig bäst i
            </seg>
            <seg>
              EU. Hur förklarar man det?
            </seg>
            <seg>
              Sedan har vi bristen på ledarskap. Vem är EU:s ledare? Ingen.
              Var sjätte månad byter man nämligen ordförande - oftare än i en
              Rotaryklubb. Ingen tar således ansvar, och ingen kan heller utkräva
              ansvar.
            </seg>
            <seg>
              Därför kan korruptionen växa ostört.
            </seg>
            <seg>
              I en redan överbyråkratiserad administration måste snart alla
              tiotusentals lagtexter göras begripliga i 27 nationer med 24 olika
              språk. Dessutom ska ytterligare drygt dussinet valutor in i EMU
              - valutor som representerar vitt skilda ekonomier, alltifrån Europas
              fattigaste till Europas rikaste.
            </seg>
            <seg>
              Efter snart 15 år med enorma bidrag har det forna
            </seg>
            <seg>
              Östtysklands 18 miljoner invånare - trots ett och samma språk
              - ännu inte kommit i kapp sina övriga landsmän. Vad händer med
              den korruption som redan finns i EU när ytterligare 108 miljoner
              människor med tolv olika språk ska införlivas?
            </seg>
            <seg>
              Vårt inflytande inom EU blir ynka 2 % efter utvidgningen. Visst
              får vi sitta med vid bordet i centralbanken. Men vem bryr sig?
              När det kniper tänker varje nation bara på sig själv, och då är
              det de stora som vinner.
            </seg>
            <seg>
              Vilket är bäst för vår ekonomi - 2 % inflytande i
            </seg>
            <seg>
              Centralbanken i Frankfurt eller 100 % inflytande i vår egen riksbank?
              Men det är klart att värdet av en självständig riksbank ytterst
              bestäms av det förtroende som riksbankschefen åtnjuter. Så är
              det i alla fall i alla andra centralbanker.
            </seg>
            <seg>
              EMU innebär ett oöverskådligt risktagande, och allt oftare höjs
              nu varningar för att hela projektet kan gå överstyr. Snart ska
              EU göras om. I dag vet ingen var det kommer att sluta. Påfrestningarna
              på EU-
            </seg>
            <seg>
              medborgarnas lojalitet kan bli okontrollerbara. Redan strejkas
              det runtom i Europa som aldrig förr mot kraven i EMU.
            </seg>
            <seg>
              Låt mig sammanfatta. Ska vi låta Sverige omvandlas till en delrepublik
              i ett Europas förenta stater?
            </seg>
            <seg>
              Ett Europas förenta stater som byter sin politiska ledning två
              gånger om året och där ingen känner ansvar för att hejda korruptionen.
              Ett Europas förenta stater där varje beslut måste översättas i
              tal och skrift till 24 olika språk åt 27 olika folk. Valet borde
              vara enkelt.
            </seg>
            <seg>
              Och kom ihåg: Ett nej kan alltid ändras, ett ja är för evigt.
            </seg>
          </u>
          <note type="speaker">
            Anf. 100 CARL B HAMILTON (fp) replik:
          </note>
          <note>
            Fru talman! Min fråga till Björn von der Esch är:
          </note>
          <u who="carl_b_hamilton_f03c03" prev="cont">
            <seg>
              Anser Björn von der Esch att Europeiska unionen bör upplösas
              och vad är i så fall hans alternativ för länderna i Västeuropa
              och inte minst för de nya självständiga nationerna i Östeuropa?
            </seg>
            <seg>
              replik:
            </seg>
            <seg>
              Fru talman! Nej, jag anser inte att Europeiska unionen ska upplösas.
              Men jag vänder mig mot Maastrichtfördraget, som jag ser som en
              stor fara för hela det EG som jag faktiskt stöttade och fortfarande
              tror på. Men i och med Maastricht med alla de villkor som där
              stadgas för inrikespolitik, utrikespolitik och naturligtvis för
              EMU tror jag att vi riskerar att köra hela projektet i sank.
            </seg>
          </u>
          <note>
            Anf. 101 BJÖRN VON DER ESCH (kd)
          </note>
          <note type="speaker">
            Anf. 102 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-939a9a2b8e7f6c2c" next="cont">
            <seg>
              Fru talman! Men nu finns faktiskt Maastricht, nu finns ett EU
              med Maastricht-, Amsterdam- och Nicefördrag. Det är den verklighet
              som vi har att ta ställning till. Såvitt jag förstår orkar inte
              Björn von der
            </seg>
            <seg>
              Esch ta ställning till den verklighet vilken han lever i.
            </seg>
            <seg>
              Man får väl välja mellan att ha ståndpunkten att EU
            </seg>
            <seg>
              bör upplösas i den form som det i dag har - om jag har tolkat
              Björn von der Esch mycket skarpa vidräkning på rätt sätt - och
              att leva med det EU som faktiskt finns. Jag kan inte riktigt se
              hur Björn von der
            </seg>
            <seg>
              Esch kan bli tagen på allvar när han samtidigt säger att han
              vill vrida klockan tillbaka till någon situation före Maastricht
              eller EES-avtal. Hur ska Europas länder fogas samman om man ser
              det framåt och inte bakåt?
            </seg>
          </u>
          <note>
            Anf. 103 BJÖRN VON DER ESCH (kd)
          </note>
          <u who="carl_b_hamilton_f03c03" prev="cont">
            <seg>
              replik:
            </seg>
            <seg>
              Fru talman! Jag vill inte vrida tillbaka, jag vill styra upp
              det. Vi har redan sett hur det är. Vi skulle ha en västeuropeisk
              union, vi skulle år 2003 har en krigsmakt på 60 000 man, 100 fartyg
              och 200 flygplan. Det finns inte en enda beväring än så länge,
              och det ska vara färdigt nästa år. Man kan lugna ned sig och dra
              ned på det hela. Det är en omänsklig uppgift att EU ska klara
              av hela denna utvidgning på denna korta tid som nu är. Därför
              menar jag: Låt oss för guds skull stå utanför detta så länge vi
              kan, det är ingen brådska. Vi kommer att vara välkomna precis
              när vi vill gå in.
            </seg>
            <seg>
              Fru talman! Sällan har jag hört en kristdemokrat vara så pass
              egoistisk genom att säga: Vi väntar och ser, projektet står öppet
              för oss hela tiden. Jag har i och för sig suttit några år i Europaparlamentet
              och var med på den tiden när det framför allt var kristdemokratiska
              partivänner till Björn von der Esch som drev kampen mot EU-kommissionens
              ordförande som då tvingades att avgå. Det gjorde man just för
              att få ordning och reda i det europeiska samarbetet.
            </seg>
            <seg>
              Det argument som von der Esch använder mot det sätt varpå EU
              styrs i dag är för många ett argument för att göra Europasamarbetet
              mera strukturerat, lättare att följa och lättare att utkräva ansvar.
              Det är många som är för det europeiska samarbetet som har samma
              kritik mot roterande ordförandeskap som von der Esch. Det är därför
              jag känner mig faktiskt lite förvånad över den vidräkning som
              nu skedde.
            </seg>
            <seg>
              Jag skulle vilja påminna om en sak. Jag har dock inte samma erfarenhet
              som von der Esch, men jag har gått gymnasiet i Motala och bott
              flera år i Gävle kommun, och jag vet att det förekommer slöseri,
              slarv med skattebetalarnas pengar var än de anhopas. Det är inget
              försvar för den slapphänthet som har funnits med EU:s budgetpolitik,
              men jag tycker att det skulle vara klädsamt med en viss blygsamhet.
            </seg>
            <seg>
              Slutligen skulle jag vilja fråga två saker: Vad är alternativet
              för ett Europa som riskerar att söndertrasas av krig, flyktingkatastrofer,
              etniska motsättningar, våld mot mänskligheten om man inte genomför
              en gemensam säkerhetspolitik? Vad har Björn von der
            </seg>
            <seg>
              Esch, med tanke på ordvalet, emot att de nya länderna nu kommer
              in i det europeiska samarbetet: 24 olika språk och 27 olika länder?
              Detta är Europas mångfald. Jag trodde att det var någonting som
              vi i humanismens tidevarv faktiskt satte värde på.
            </seg>
            <seg>
              replik:
            </seg>
            <seg>
              Fru talman! Det var många frågor. Låt mig börja med huruvida
              jag är egoist eller inte. Jag tror att vi har hållit på i fyra
              timmar nu att tala om ifall Sverige tjänar på inträdet eller inte.
              Det är vad det handlar om, och är inte det egoism? Om jag då råkar
              säga att jag anser att vi bör vänta kan jag inte se att det är
              mera egoistiskt. Jag tycker mera att det är klokskap.
            </seg>
            <seg>
              Så var det fråga om ordning och reda. Det är bara att titta på
              resultatet. Korruptionen bara ökar, man kommer inte till rätta
              med den. Vi vet att korruptionen i de länder som kommer in nu
              är mycket utbredd, det är ingen hemlighet. Hur ska man komma till
              rätta med den innan man har klarat ut den i de 15 länder som redan
              finns med? Det är ett önsketänkande. Jag skulle gärna se att hela
              världen var ett enda stort EU, men det går inte, det lönar sig
              inte att drömma sig fram till vad som kunde vara kul och trevligt
              och vackert när verkligheten är sådan som den är.
            </seg>
            <seg>
              Om vi har alternativ till fred och krig - jag tror inte det blir
              krig om vi står utanför EMU ett tag till.
            </seg>
            <seg>
              Anf. 106 GUNILLA CARLSSON i Tyresö (m) replik:
            </seg>
            <seg>
              Fru talman! Krig eller inte, men sedan vi senast hade en folkomröstning
              har Europa lidit stora fasor på
            </seg>
            <seg>
              Balkan, som är en del av Europa. Jag tycker att det är bra och
              viktigt med de insatser, som von der Esch nu nedvärderar, som
              har gjorts inom det europeiska samarbetet. Det påverkar oss alla
              när människor drivs på flykt, när kvinnor våldtas, män lemlästas
              och barn lämnas utan sina föräldrar. Om detta sker i vårt Europa
              tycker jag att vi har ett ansvar att vara delaktiga.
            </seg>
            <seg>
              Därför blir jag så förbluffad när jag hör dessa tongångar från
              en kristdemokrat i den generation som på nära håll ända har fått
              uppleva vad kriget har betytt för Europa. Samtidigt tycker jag
              att det är oförskämt eller okunnigt att påstå att samtliga öst-
              och centraleuropeiska länder skulle ha högre grad av korruption
              än Sverige. Så är det inte. Det finns stora olikheter i de olika
              ländernas förmåga att hantera sina byråkratiska system. Lettland
              har stora bekymmer, Estland har knappt några om vi jämför med
              till exempel Belgien och Sverige. Därför tycker att jag det vore
              klädsamt med en viss nyans.
            </seg>
            <seg>
              Jag tycker att det är egoistiskt att fortsätta med detta vänta-och-se
              och låta andra köra i väggen eller lyckas med något. Jag ser också
              en risk med väntacoh-se. Och den politik som von der Esch därmed
              understöder kan riskera att Sverige inte längre lyckas uppfylla
              de ekonomiska villkoren för att komma med i det ekonomiska och
              monetära samarbetet fullt ut.
            </seg>
            <seg>
              Det tycker jag skulle vara en stor nackdel för Sveriges ekonomiska
              utveckling.
            </seg>
            <seg>
              Jag är inte egoist. Jag vill vara med och bygga det framtida
              Europa nu. Då ska vi vara med och fatta besluten där de tas. Därför
              är det viktigt för mig att vara med i det europeiska samarbetet.
              Jag hör vad von der Esch tycker. Jag tycker att det är synd att
              han använder lögner och misskrediterar Europasamarbetet så grovt
              som han nyss gjorde.
            </seg>
            <seg>
              replik:
            </seg>
            <seg>
              Fru talman! Jag tror inte att jag sade samtliga, utan jag sade
              att det förekommer mer korruption i de nya länderna än i de nuvarande.
              Jag stöder mig på den statistik som kommer en gång om året vad
              gäller korruption runtom i världen, inte bara i Europa. Det är
              bara att titta efter för att se hur det är.
            </seg>
            <seg>
              Sedan talar Gunilla Carlsson någonting om Balkan, hur illa det
              är på Balkan. Visst är det det. Men där har EU efter alla dessa
              år inte ens en gång lyckats få en styrka som kan ta hand om det.
              Vi kan inte ta hand om Makedonien nu när USA vill ut. Den stora
              tvistefrågan är hur EU ska klara ut det. Lilla Makedonien på några
              miljoner människor klarar vi inte att ta hand om. Vi klarade inte
              ut Balkanfrågan heller innan. Det är bara drömmar att vi ska skapa
              något slags jämvikt till Nato och bli lika starka som Nato. Detta
              har man lagt ned redan därför att man inte lyckades med det.
            </seg>
            <seg>
              EU tar för sig för mycket. Om EU ändå kunde stoppa upp och först
              och främst försökte förverkliga allt som vi ska göra enligt gamla
              EG- och Romfördraget och vänta med alla de andra sakerna i Maastricht.
            </seg>
            <seg>
              Vi kommer att köra hela tanken i kvav. Väldigt många människor
              är i dag oroliga för vad som händer om euron går över styr.
            </seg>
          </u>
          <note>
            Anf. 104 GUNILLA CARLSSON i Tyresö (m) replik:
          </note>
          <note>
            Anf. 105 BJÖRN VON DER ESCH (kd)
          </note>
          <note>
            Anf. 107 BJÖRN VON DER ESCH (kd)
          </note>
          <note type="speaker">
            Anf. 108 SÖREN WIBE (s):
          </note>
          <u who="soren_wibe_e19508" xml:id="i-b8bbb8e29446869d">
            <seg>
              Fru talman! Jag har med stort intresse följt den här debatten
              som är den första som jag har följt i den här kammaren. Det är
              många kloka synpunkter som har framförts. För mig som är ekonom
              är det värdefullt att de flesta debattörer ändå har insett att
              det här projektet är någonting som innehåller betydande ekonomiska
              risker.
            </seg>
            <seg>
              Det debatterades nyss huruvida man var egoist om man tog upp
              de ekonomiska aspekterna på EMU.
            </seg>
            <seg>
              Men jag konstaterar att de är viktiga och att de förtjänar att
              belysas.
            </seg>
            <seg>
              Jag tror väldigt lite på de eventuella ekonomiska vinsterna av
              den monetära unionen. Rent abstrakt tycker jag att det är en underlig
              tanke att vår penningpolitik skulle skötas bättre av direktörer
              i Frankfurt än av den svenska riksbanken.
            </seg>
            <seg>
              Som många har sagt har vi en väl fungerande penningpolitik, och
              det är bland annat den som har gjort att den svenska ekonomin
              nu är mycket bättre än i de allra flesta EMU-länderna. Låt mig
              i det sammanhanget ta upp en detalj. Framför allt Karin Pilsäter
              och Fredrik Reinfeldt tyckte sig spåra en viss inkonsistens hos
              dem som kritiserar Riksbankens självständighet samtidigt som de
              framhåller att penningpolitiken har fungerat väl. Essensen, själva
              den hårda kärnan, till varför den svenska penningpolitiken har
              fungerat väl är ju att vi har haft en rörlig växelkurs.
            </seg>
            <seg>
              Jag och många ekonomer i likhet med mig är långt ifrån övertygade
              om att detta med självständigheten har något större värde i sammanhanget.
              Det är den rörliga växelkursen som är det centrala. Det finns
              alltså ingen inkonsistens mellan att kritisera självständigheten
              och att framhålla våra positiva erfarenheter.
            </seg>
            <seg>
              Vår ekonomi är alltså långt mer framgångsrik än i euroområdet.
              Vi har en låg inflation och vi har haft en högre tillväxt ända
              sedan 1994. Hur vi än mäter den så är arbetslösheten väsentligt
              lägre i Sverige än i euroområdet. Vi har också starkare statsfinanser.
            </seg>
            <seg>
              Dessutom har vi ett överskott i våra utrikesaffärer som i år
              ligger på nästan 4 % av BNP.
            </seg>
            <seg>
              Dessa ekonomiska fakta visar att det egentligen inte finns någon
              anledning att gå med i EMU bara för att stabilisera den svenska
              ekonomin. Tvärtom är det som många nu har påpekat att euroområdet
              brottas med stora ekonomiska problem och riskerar att gå in i
              en svår kris. Länder som Frankrike, Tyskland och
            </seg>
            <seg>
              Italien kan komma att bryta mot reglerna i tillväxtoch stabilitetspakten
              - den pakt, fru talman, som
            </seg>
            <seg>
              EMU-anhängarna för övrigt alltid framhållit som garanten för
              sund ekonomisk politik inom euroområdet. Den håller nu på att
              luckras upp, och det har kommit fram flera förslag till hur den
              ska förändras.
            </seg>
            <seg>
              Häromdagen hörde jag en tysk ekonom i TV förklara att det visserligen
              var Tysklands idé att föra fram den här pakten. Men nu ångrade
              man sig djupt.
            </seg>
            <seg>
              Den tyske ekonomen bad faktiskt om ursäkt i TV för att Tyskland
              hade gjort någonting så dumt som att föra fram stabilitetspakten.
              Det är naturligtvis en välkommen insikt, men den är kanske lite
              senkommen, och jag vet inte om den godtas av Tysklands många arbetslösa.
            </seg>
            <seg>
              Dessutom tror jag inte att man ska blunda för att en hel del
              av de ekonomiska problem som euroområdet nu har faktiskt kan ha
              att göra med den monetära unionen. Vi vet alla vad det handlar
              om, nämligen att områden som har vitt skilda strukturproblem tvingas
              till en enhetlig räntepolitik. Detta är lite allvarligare än vad
              som har framkommit i debatten.
            </seg>
            <seg>
              När man har diskuterat detta har man bara framhållit den nominella
              räntan. Men vad som är intressant är realräntorna skiljer sig
              ännu mer, och detta medför en ytterligare destabiliserande effekt.
              Som exempel kan jag nämna att Irland har en inflation på
            </seg>
            <seg>
              5 % och Tyskland en inflation på ½ %. Båda länderna har samma
              ränta. Om räntan är 3 % betyder det att
            </seg>
            <seg>
              Irland har en negativ realränta på 2 % och Tyskland en positiv
              realränta på 2 %. Det innebär att man har en penningpolitik som
              är extremt expansionistisk i
            </seg>
            <seg>
              Irland som redan går bra och som redan har en hög inflation och
              en restriktiv penningpolitik i Tyskland som går väldigt dåligt.
              Lika nominella räntor ger den här effekten och det är destabiliserande
              för ekonomierna.
            </seg>
            <seg>
              Låt mig i sammanhanget påpeka att det är den reala räntan som
              är den intressanta. Det har framförts av Carl B Hamilton och Gunnar
              Lund här att Sverige skulle ha högre ränta än Tyskland. Det är
              inte sant.
            </seg>
            <seg>
              Tar vi hänsyn till realräntan har vi lägre realränta i
            </seg>
            <seg>
              Sverige än vad man har i Tyskland.
            </seg>
            <seg>
              Det är inte heller så att ett litet land som Sverige skyddas
              av att vara med i valutaunionen, utan det är närmast tvärtom.
              I en internationell ekonomi är det utomordentligt viktigt för
              en så öppen ekonomi som
            </seg>
            <seg>
              Sverige har att vi inte är fastlåsta vid de stora valutorna.
            </seg>
            <seg>
              Anta att Sverige går med i EMU och att dollarn faller mot euron.
              Då skulle det svenska näringslivet få mycket stora problem. Kina
              och större delen av Sydostasien är knutna till dollarn. De följer
              med i fallet liksom förmodligen även Kanada, Latinamerika och
            </seg>
            <seg>
              Storbritannien. Större delen av världsekonomin är dollaranknuten,
              särskilt de snabbväxande marknaderna i Asien. Faller dollarn,
              faller den mot euron. Så länge som vi har kronan kvar kommer vår
              växelkurs att anpassa sig till detta, det vill säga den kommer
              delvis att följa med dollarna ned, och därmed bevarar vi rimliga
              konkurrensförhållanden. Men står vi utanför kommer vi att få uppleva
              häftiga svängningar i vår valutakurs gentemot ekonomierna i Amerika
              och i
            </seg>
            <seg>
              Asien där vår industri har stora och viktiga marknader.
            </seg>
            <seg>
              Carl Hamilton talade om de vågor av spekulation som sköljde in
              över den svenska valutan. Men det är inte de små valutorna som
              är skvalpvalutor, utan de verkliga skvalpvalutorna är de stora
              valutorna. Dollarn steg med 50 % gentemot euron på två år. Sedan
              dess har den fallit med 20-25 %.
            </seg>
            <seg>
              Påfrestningarna på den svenska industrin kan bli mycket svåra
              om vi är med i EMU därför att vi är ett mycket dollarberoende
              land. För den svenska ekonomin är EMU inte alls någon trygg hamn
              utan snarare ett hotfullt rev.
            </seg>
            <seg>
              Det finns alltså väldigt få ekonomiska skäl till att gå med i
              EMU. När de ekonomiska argumenten tryter kan jag notera att det
              blir vanligt att hänvisa till mer eller mindre diffusa politiska
              argument, framför allt centrerade kring två saker, nämligen inflytande
              och freden. Det tredje temat som jag tycker mig har märkt här
              i dag är att detta skulle vara något slags Östersjöprojekt.
            </seg>
            <seg>
              Jag ska inte kommentera det senare, men när det gäller inflytande
              är ändå den historiska erfarenheten den att ett lands internationella
              inflytande vilar på ekonomisk styrka, hög utbildningsnivå, avancerad
              teknologi, skickliga diplomater och en klar politisk medvetenhet
              om vilka nationens intressen är. Norge står utanför EU, men Norge
              spelar en oerhört viktig roll i olika fredsmäklande processer
              i Mellanöstern och i Sri Lanka.
            </seg>
            <seg>
              Fru talman! Slutligen: Tanken att en gemensam valuta skulle stärka
              freden finner jag något märklig.
            </seg>
            <seg>
              Ryssar och tjetjener har samma valuta, liksom tamilska tigrar
              och lankeser. När Jugoslavien rasade samman hade man såvitt jag
              vet en valuta. Till på köpet inträffade det amerikanska inbördeskriget
              efter 80 år av union där man - såvitt jag vet - hade gemensam
              valuta. När jag tänker igenom världsläget kan jag inte erinra
              mig en enda krigisk konflikt som nu pågår mellan områden som har
              olika valutor. Däremot kan jag lätt tänka mig ett tiotal konflikter
              som pågår i områden som har gemensam valuta. Jag tror inte alls
              att EMU kommer att ena Europa. Jag tror snarare att den på grund
              av de ekonomiska spänningar som finns kommer att splittra Europa.
            </seg>
            <seg>
              Det finns alltså få sakskäl, som jag ser det, som talar för att
              Sverige ska gå med i EMU. Dessutom gäller, som någon också sade,
              att ett nej faktiskt kan omprövas i framtiden, medan ett ja är
              för evigt. Och det kanske är det allra starkaste skälet för att
              vi bör säga nej till EMU.
            </seg>
          </u>
          <note type="speaker">
            Anf. 109 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-fbb22a47e259cb7f">
            <seg>
              Fru talman! Det var många saker som jag skulle vilja protestera
              mot.
            </seg>
            <seg>
              Låt mig börja med räntan. Jag visade ju upp det lilla urklippet
              från Dagens Industri den 22 november:
            </seg>
            <seg>
              Ökat EMU-motstånd höll uppe räntorna.
            </seg>
            <seg>
              Det är inte en jämförelse med andra länder. Innebörden av detta
              är att när EMU-motståndet får vind i seglen i opinionsmätningarna
              blir räntorna högre än eljest för svenskar som har sina hus eller
              bostadsrätter i Sverige. De blir högre än de annars skulle vara.
              I
            </seg>
            <seg>
              Sverige blir räntorna och utgifterna för dessa människor högre.
              Vad säger du till dessa människor som när månaden är slut inte
              har lika mycket pengar som du har?
            </seg>
            <seg>
              Ett mycket dollarberoende land, säger Sören Wibe om Sverige.
              Pappersmassan utgör enligt de senaste uppgifterna som jag har
              - de är i och för sig inte alldeles färska - 1,7 % av Sveriges
              export. Det är den varugruppen som ni ständigt återvänder till.
              Den utgör mindre än 2 %. Massan utgjorde endast 1,7 %
            </seg>
            <seg>
              av hela Sveriges export 1997. Pappersmassan utgör en liten och
              minskande andel.
            </seg>
            <seg>
              Tysklands kris är inte en eurokris. Det är en brist på reformer
              inom Tyskland av arbetsmarknaden, av olika energimarknader, av
              telekommarknaden, av socialförsäkringssystemen, och det är blockeringar
              mellan delstaterna. Det går inte att devalvera sig ur detta, Sören
              Wibe, som ligger i din analys. Dessutom förlorar Tyskland komparativa
              fördelar gentemot sina grannländer. Det devalverar man sig inte
              ur, tack och lov.
            </seg>
          </u>
          <note type="speaker">
            Anf. 110 SÖREN WIBE (s) replik:
          </note>
          <u who="soren_wibe_e19508" xml:id="i-293270f77d75bb9e">
            <seg>
              Fru talman! Carl, först och främst är det så här:
            </seg>
            <seg>
              Tidigare exporterade Sverige mest massa, men nu gör vi papper
              av det. Det betyder att vi exporterar nästan ingen massa alls,
              utan vi har förädlat den till papper.
            </seg>
            <seg>
              Det är det som är den stora posten. Det samlade exportvärdet
              av skogsindustrin, som inkluderar både papper, lite massa och
              sågade varor, är bortåt 100
            </seg>
            <seg>
              miljarder kronor. Men det är inte den enda delen som är dollaranknuten.
              Stora delar av stålexporten och gruvnäringen är också dollaranknutna.
              Dollarn står för mer än 50 % av vårt exportvärde. Det var det
              första.
            </seg>
            <seg>
              När det gäller räntan och vad man ska säga till dem som får en
              räntehöjning med 0,2 % eller något sådant är det så att räntan
              styrs av underliggande reala faktorer. Det är den stora bestämmande
              faktorn. Men sedan är det klart att det finns tillfälliga variationer
              här precis som det gör i en kurs. De kan styras av rationella
              och irrationella faktorer. En irrationell faktor är när ekonomijournalister
              får för sig att om vi står utanför EMU kommer räntan att bli högre,
              och då reagerar marknaden med att höja räntan med 0,01 %
            </seg>
            <seg>
              eller något sådant. Men då säger jag till villaägaren:
            </seg>
            <seg>
              Visserligen förlorar du 18 kronor på ditt villalån, men det kommer
              du att tjäna in ordentligt om vi står utanför och du slipper blir
              arbetslös. Så skulle jag säga.
            </seg>
            <seg>
              Slutligen vad gäller Tyskland, Carl, är det naturligtvis helt
              riktigt att alla problem inte bara beror på
            </seg>
            <seg>
              EMU-anknytningen, men en hel del gör det. Det har helt enkelt
              att göra med att man gick in och knöt sig vid för hög kurs, och
              det gjorde man vid ett konjunkturläge som var ganska gynnsamt
              för Tyskland, för ett par år sedan. Sedan har man råkat ut för
              en nedgång i sin ekonomi, då man plötsligt har upptäckt att kursen
              är för hög och man kan då inte justera den.
            </seg>
            <seg>
              Det här är inte fråga om att devalvera sig ut ur problemen, som
              ni uttrycker det, utan det här med växelkursers rörelser är lika
              naturligt som att priser rör sig upp och ned för ett företag.
            </seg>
          </u>
          <note type="speaker">
            Anf. 111 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-cbb916360d29607d">
            <seg>
              Fru talman! Då skulle den här personen som skulle betala mer
              för sitt villalån i stället räddas från en högre arbetslöshet.
              Men det är ju till exempel inte så att arbetslösheten i Finland
              har ökat, att det är massarbetslöshet och den typen av argumentation
              som vi ständigt hör. Arbetslösheten där har fallit.
            </seg>
            <seg>
              Finland har gått bra.
            </seg>
            <seg>
              Sedan är det argumentet att ett ja är för evigt. Som
            </seg>
            <seg>
              EMU-anhängare kan jag säga att har man väl kommit in i EMU så
              vore det väl bra om man blev kvar där.
            </seg>
            <seg>
              Men det är inte på det sättet. Ett ja är inte för evigt. I
            </seg>
            <seg>
              det konvent som nu sammanträder är alla överens om att man ska
              ha en utträdesklausul. Jag tycker att det är bra, för då får vi
              bort just den här typen av fånig debatt som Sören Wibe driver
              med mig nu. Det är klart att inget demokratiskt land kan av andra
              demokratier tvingas till någonting som befolkningen absolut är
              emot. Är det så, som Sören Wibe nyss sade, att detta är Sören
              Wibes starkaste argument, då kan han kasta det argumentet i papperskorgen.
            </seg>
          </u>
          <note type="speaker">
            Anf. 112 SÖREN WIBE (s) replik:
          </note>
          <u who="soren_wibe_e19508" xml:id="i-c8ac1009eabae78f">
            <seg>
              Fru talman! Det var ju ett råd förstås. Men det tråkiga som man
              har sett i EU-sammanhang när det gäller folkomröstningar är att
              om man inte röstar som ofta de styrande och de stora majoriteterna
              vill, då görs valet om efter några år. Om vi i till exempel
            </seg>
            <seg>
              Sveriges fall däremot röstar för att gå med i EU då är vi där
              för evigt. Men det är inget som säger att debatten är borta för
              evigt. Hade vi röstat nej till EU
            </seg>
            <seg>
              1994 är jag ganska säker på att man redan nu hade tagit upp och
              sagt att den kanske skulle göras om.
            </seg>
            <seg>
              Men naturligtvis håller jag med dig, Carl, om att ingenting är
              för evigt. Det ska inte förstås bokstavligt, utan det var bildligt.
            </seg>
            <seg>
              Carl B Hamiltons argument var att Finland har gått bra, att de
              har minskat sin arbetslöshet. Det är riktigt. Men den ligger väl
              ändå på 9 % om jag inte misstar mig. Framför allt är det så att
              hela EMU-
            </seg>
            <seg>
              området inte har minskat sin arbetslöshet. De länderna ligger
              på 9-10 %, medan Sverige ändå har fått ned den till 4 %. Och det
              gäller faktiskt samtliga de länder som står utanför. Storbritannien,
              Norge, Danmark,
            </seg>
            <seg>
              Sverige har ju påtagligt lägre arbetslöshet. Jag tror att den
              är mindre än hälften av den arbetslöshet som finns inom euroområdet.
              Det är väl helt klart att det beror på en rad faktorer. Men en
              del av dem är faktiskt EMU-konstruktionen själv, som gör det oerhört
              svårt att bekämpa arbetslöshet.
            </seg>
          </u>
          <note type="speaker">
            Anf. 113 INGER SEGELSTRÖM (s):
          </note>
          <u who="inger_segelstrom_1eba52" xml:id="i-82d0e2a88a235bdd" next="cont">
            <seg>
              Fru talman, riksdagens ledamöter och ni andra som lyssnar! Jag
              vill börja med att framföra min uppskattning till alla som deltagit
              i den här debatten och till riksdagen för att vi äntligen startar
              en ordentlig diskussion om Europapolitiken i riksdagen.
            </seg>
            <seg>
              För mig som ny ordförande i EU-nämnden är det av stor vikt att
              riksdagen tar sin självklara plats och en framträdande roll inte
              bara i dag utan framöver och inte bara i EMU-debatten utan i hela
              Europapolitiken.
            </seg>
            <seg>
              Orsaken till det är att jag ser riksdagens roll i samhället som
              demokratins föredöme och bevarande och kontroll av den demokratiska
              processen. Men det är också för att kunna initiera och uppmärksamma
              att det vi gör har en folklig förankring, även om det, som i dag,
              i EMU-frågan råder delade meningar om ifall
            </seg>
            <seg>
              Sverige ska gå med eller stå utanför EMU.
            </seg>
            <seg>
              För att fortsätta på demokratiaspekten skulle jag vilja att riksdagen
              fortsättningsvis också blir mer öppen i förhållande till medborgarna
              och i sitt arbete, inte bara i Europafrågor utan i riksdagens
              arbete totalt.
            </seg>
            <seg>
              I våra partier brukar vi ofta med stor besvikelse säga att vi
              ibland inte förstår att vi så sällan får beröm för det vi gör
              men oftare får skäll för det vi inte gör eller när vi gör saker
              fel. Jag tror att en av förklaringarna till det är att flertalet
              av Sveriges medborgare inte har en aning om allt vi gör i riksdagen,
              eftersom det vi gör inte alltid är så intressant för medierna
              att bevaka, eller också för att vi inte gör oss så intressanta
              eller berättar med brinnande entusiasm om vad vi gör.
            </seg>
            <seg>
              Här tror jag att EMU-frågan i riksdagen skulle kunna gå före
              och göra riksdagen till det forum som i demokratins namn skulle
              stå för att här sker de spännande debatterna, att inga synpunkter
              eller åsikter försvinner och att de i den mån det bara är möjligt
              är öppna för allmänhetens insyn.
            </seg>
            <seg>
              Hur det här ska bli möjligt har vi startat en diskussion om,
              och jag välkomnar alla i den debatten.
            </seg>
            <seg>
              Självklart är det så att i vissa frågor och förhandlingssituationer
              är det för landets eller ett känsligt läges skull inte möjligt
              att inte bevara sekretess.
            </seg>
            <seg>
              När vi nu börjar granska vad vi gör och har en mer öppen syn
              är jag helt övertygad om att det skulle kunna gå att hitta nya,
              spännande mötesformer och mötesplatser här i riksdagen just för
              demokratins skull.
            </seg>
            <seg>
              Det som förvånar och oroar mig mest i EMU-
            </seg>
            <seg>
              debatten hittills är att den mest förs av experter och att alla
              är väldigt mycket för eller emot. Med experter menar jag naturligtvis
              också ledamöter i den här riksdagen. Jag menar dessutom medlemmar
              i folkrörelser och i många andra grupper.
            </seg>
            <seg>
              Det jag möter är att flertalet medborgare i dag tycker att debatten
              inte bara är tråkig. De tycker också att den är obegriplig - just
              för att experter är experter och för debatt experter emellan.
              Jag kan se det här som ny ordförande i EU-nämnden, och jag har
              nog ett tag till på mig när jag kan göra den här analysen.
            </seg>
            <seg>
              Därför måste både EMU-debatten och hela Europafrågan börja handla
              om frågor på ett språk som vi använder oss av vid våra lunchbord,
              runt kaffeborden hemma och bland vänner.
            </seg>
            <seg>
              Jag säger inte att Europafrågan är svår för någon utan att det
              är vårt ansvar som riksdagsledamöter att göra den intressant för
              flertalet så att vi får ett högt valdeltagande i höst oavsett
              om det blir ett ja eller ett nej. Det är främst det demokratiska
              ansvaret som vi har här som ledamöter.
            </seg>
            <seg>
              Om jag sedan ska gå in på själva EMU-
            </seg>
            <seg>
              omröstningen hoppas jag att vi får en bra och livlig debatt med
              många som brinner för sin åsikt på båda sidor. I många partier
              finns det i dag ingen klar partilinje. Då är det allas vårt ansvar
              att ha stor respekt för varandras åsikter så att man också ska
              kunna vara lika goda partimedlemmar efter folkomröstningen som
              före.
            </seg>
            <seg>
              I debatten har det förekommit spekulationer om att det inte är
              något tvång för riksdagen att följa folkomröstningens resultat.
              Nu vill jag en gång för alla göra klart att det socialdemokratiska
              partiet aldrig skulle gå till folkomröstning om EMU om vi inte
              skulle följa den folkliga viljan och respektera valresultatet.
              Jag är glad att det så klart står i dagens betänkande, och det
              är en bekräftelse som vi senare ska rösta om, att folkomröstningens
              resultat gäller.
            </seg>
            <seg>
              Här tycker jag att alla partier har en stor gemensam uppgift
              tillsammans, som just riksdagsledamöter och företrädare för våra
              partier, att avliva det missförstånd som vi annars kommer att
              få en diskussion omkring, om det ska löna sig att rösta eller
              om det inte spelar någon roll om man röstar eller inte. Det gagnar
              varken ja- eller nejsidan, och framför allt inte det demokratiska
              systemet, som vi ju är så stolta över och som vi är bärare av
              här i riksdagen.
            </seg>
            <seg>
              Jag tror att den här folkomröstningen om EMU
            </seg>
            <seg>
              blir testen på hur det blir med folkomröstningar i framtidens
              Sverige. Blir det ett lågt valdeltagande är det nog tveksamt om
              det blir en modell i Sverige på lång sikt att ha fler folkomröstningar.
            </seg>
          </u>
          <note>
            När det socialdemokratiska partiet i mars 2000
          </note>
          <u who="inger_segelstrom_1eba52" prev="cont">
            <seg>
              diskuterade EMU var det under en tid då vi just hade hämtat oss
              från en av de svåraste lågkonjunkturerna någonsin. En av mina
              avgörande tveksamheter då var den offentliga sektorn och vad som
              skulle hända med jobben där i framtiden. Sedan dess har vi klarat
              att få en nationell budget i balans. Vi är på god väg att också
              få en stabil ekonomi i våra kommuner och landsting.
            </seg>
            <seg>
              Vi har vidare tagit flera steg för att se till att kvinnors arbete
              kommer att jämställas med mäns. Precis som den socialdemokratiska
              partikongressen sade i november senast kommer det en lag med rätt
              till heltid och möjlighet till deltid också för kvinnor. Den lagen
              väntar vi på. Då kan man i framtiden inte låta kvinnorna med sina
              tjänster vara en regulator vid sämre konjunktur. Den blir en garant
              för att kvinnorna inte kommer att bli förlorare på den framtida
              arbetsmarknaden med ett medlemskap i EMU.
            </seg>
            <seg>
              Vi har också tillsammans med våra samarbetspartier under den
              här valperioden lovat mer pengar till löner i offentlig sektor.
              Här har jag fått mina två krav, de som jag ställde förra gången,
              uppfyllda.
            </seg>
            <seg>
              Sedan pågår ett arbete med att stoppa möjligheten för länder
              i Europa att genom nationellt stöd få stora företag att flytta
              till länder med billig arbetskraft och sämre miljö, så kallad
              social dumpning. Det ser jag som en stor reform för Sverige, som
              ju det senaste året har varit drabbat av att jobb flyttar utomlands
              trots att det helt klart fortfarande är lönsamt att vara kvar.
            </seg>
            <seg>
              Jag har under min tid i EU-nämnden sett att Sverige engagerar
              sig i frågor som stopp för liberalisering av knark och stopp för
              import av kvinnor till prostitution. Jag har också sett hela engagemanget
              vad gäller torsken som håller på att dö. Detsamma gäller djurtransporter,
              en ny syn på asylfrågor, biståndet och mycket annat. Jag har blivit
              helt övertygad om att
            </seg>
            <seg>
              Sverige skulle kunna spela en mycket större roll i
            </seg>
            <seg>
              Europa än vi gör i dag. Med den socialdemokratiska politik som
              vi för nu, där välfärd kommer före skattesänkningar, skulle vi
              återigen kunna bli ett alternativ i
            </seg>
            <seg>
              Europa. Vi skulle tillsammans kunna gå före med en politik för
              alla och för en ökad tillväxt och välfärd.
            </seg>
            <seg>
              I dag är det många svenskar som tycker att det är omöjligt att
              se hur vi ska kunna isolera oss från vad som händer utanför våra
              gränser. Om det går dåligt för USA och Japan stiger våra räntor,
              de räntor som vi har på småhus och radhus som våra ungdomar kommer
              att behöva om de ska kunna sätta bo i framtiden. Går det dåligt
              för resten av världen stiger också våra bensinpriser och det blir
              dyrare för alla, framför allt i glesbygd, att använda sin bil.
            </seg>
            <seg>
              Om det inte går bra för Europa kommer jobben fortsättningsvis
              inte bara att flytta från Sverige utan också från Europa. I och
              med det menar jag att välfärden i Sverige inte längre kan lösas
              enbart av oss.
            </seg>
            <seg>
              Vi kommer hela tiden att påverkas av vad som händer utanför vårt
              lands gränser. Det är det vi pratar om när vi säger att vi har
              fått en gränslös politik.
            </seg>
            <seg>
              Vad jag har kommit fram till är därför att Sverige, av solidaritet
              och för att skapa en stabil framtid för jobben, för Sveriges ekonomi,
              för våra enskilda och för Sveriges medborgare, behöver en Europapolitik
              fullt ut.
            </seg>
            <seg>
              Jag vill sluta med att läsa för er ur en av Sveriges lokaltidningar,
              som ju Anders Sundström nyligen här i debatten kallade DN. Det
              står så här: "Helsingfors har ett guldläge när tiderna blir bättre.
              Bortsett från amerikanska städer är Helsingfors bäst i världen
              på att göra kunskap till affärer, enligt en ny rapport. Helsingfors
              slår städer som London och Hongkong."
            </seg>
            <seg>
              Med det vill jag säga att jag vill göra det möjligt för hela
              Sverige, också "Centerland", som ju Lena Ek tidigare pratade om,
              att växa, och inte bara för Helsingfors.
            </seg>
          </u>
          <note type="speaker">
            Anf. 114 CHRISTINA AXELSSON (s):
          </note>
          <u who="christina_axelsson_a75158" xml:id="i-6739b02b6b748f8d">
            <seg>
              Fru talman! Det är nu drygt nio månader kvar tills svenska folket
              i en omröstning ska avgöra om vi ska vara med i den gemensamma
              valutan euron. Debatten i dag ger en försmak om den debatt som
              kommer att föregå beslutet. Vi har hört många kloka inlägg som
              talar både för och emot ett införande av euron också i
            </seg>
            <seg>
              Sverige.
            </seg>
            <seg>
              Precis som jag gjorde inför folkomröstningen som föregick Sveriges
              medlemskap i EU vill jag poängtera vikten av samarbete inom den
              europeiska unionen.
            </seg>
            <seg>
              Det handlar ytterst om fred, men också om att delta, om att vara
              med och om att påverka utvecklingen av
            </seg>
            <seg>
              Europa och av vårt land i Europa.
            </seg>
            <seg>
              För mig innebär euron ytterligare ett steg i integrationen samtidigt
              som vi i Sverige har våra traditioner och vårt sätt att forma
              ett samhälle för alla. Den svenska välfärdspolitiken har, kan
              man säga, tjänat oss väl. Euron kommer att bli ytterligare en
              byggsten för att trygga att vi i Sverige kan föra den politik
              för välfärd som vi vill föra utan att riskera att valutaspekulationer
              undergräver våra gemensamma finanser.
            </seg>
            <seg>
              Socialdemokratiska mål som arbete åt alla och ett lagstiftat
              skyddsnät med trygghet har fört med sig att bland annat vi kvinnor
              i Sverige har större möjligheter till egen karriär än många andra
              kvinnor i världen, även i andra europeiska länder. Det ser vi
              inte minst i statistiken vad gäller kvinnors deltagande i arbetslivet.
              Vi ser det också på kvinnors delaktighet i samhället i stort -
              även om det kunde vara bättre på många håll.
            </seg>
            <seg>
              Därför är det viktigt att poängtera att förutsättningarna för
              att behålla vår välfärdsmodell, vår föräldraförsäkring och vår
              a-kassa, vår grundläggande trygghet för alla, inte äventyras av
              att vi inför euron.
            </seg>
            <seg>
              Den svenska välfärden kommer även i framtiden att beslutas i
              Sverige. Däremot kommer euron att vara en källa till trygghet
              och stabilitet som ger välfärden en stabilare ram.
            </seg>
            <seg>
              Vår välfärd bygger till stor del på vår offentliga sektor, vilken
              även är många kvinnors arbetsmarknad.
            </seg>
            <seg>
              I diskussioner om införandet av euron har det förekommit diskussioner
              och spekulationer om den offentliga sektorns framtid.
            </seg>
            <seg>
              Visserligen kommer vi inte längre att kunna devalvera eller höja
              räntan, men även om vissa beslut fattas tillsammans med övriga
              länder så kommer vi även i fortsättningen att själva bestämma
              om skatter och satsningar på förskola och vård i Sverige.
            </seg>
            <seg>
              Det som vi ska fortsätta att förbereda innan vi går med är att
              ha en stabil ekonomi och reserver att använda vid dåliga tider
              om så behövs. Här hänger det på oss - på oss svenska politiker.
              För att inte äventyra jobben och välfärden vid lågkonjunktur ska
              vi ha tänkt igenom alla risker och förbereda oss för att möta
              dem.
            </seg>
            <seg>
              Vi socialdemokrater har tillsammans med fackföreningsrörelsen
              bildat en arbetsgrupp som ska utforma förslag till hur denna beredskap
              ska kunna utformas. Vilken form vi sedan väljer att föreslå vet
              jag inte än, men jag förstår att det kommer att kosta lite vid
              goda tider så att det finns något att ta av vid dåliga.
            </seg>
            <seg>
              Fru talman! Vi måste också vara realister. Ett utanförskap kommer
              också att kosta. Om än valutarisken är aldrig så liten så finns
              den där. När investerare ska besluta vilka länder de vill satsa
              pengar i - ja, då är det självfallet till fördel för de länder
              som har lägre risker.
            </seg>
            <seg>
              Fru talman! En annan sak som är viktig med euron är möjligheten
              att jämföra priser. Sverige har i dag klart högre priser än övriga
              EU. Med euron kan vi jämföra priser över gränserna. Då ökar konkurrensen
              och då kan vi också få ned priserna även i Sverige. Men vi ska
              inte överdriva. Det räcker inte bara med euron. Vi behöver aktiva
              organiserade konsumenter också. När vi jämför handlar det ju inte
              bara om pris utan också om kvalitet på det som vi köper och om
              den service som vi kan få.
            </seg>
            <seg>
              Det går inte att räkna hem vinsten av ett medlemskap i EMU med
              någon matematisk formel, för det finns både för- och nackdelar.
              För oss alla är det en mängd olika faktorer som nu måste vägas
              samman.
            </seg>
            <seg>
              Det som jag tycker är särskilt viktigt är att vi värnar den generella
              välfärden. Vi har en hög grad av trygghet i Sverige. Om vi ska
              kunna bibehålla den så måste vi ha en stabil ekonomisk politik
              och stabila förutsättningar för att driva en aktiv välfärdspolitik
              och en aktiv fördelningspolitik. Då är utanförskapet en osäkerhet
              och en risk som vi inte har råd med.
            </seg>
            <seg>
              Debatten i Sverige kommer att fortsätta vad gäller välfärden.
              Högerkrafter kommer att fortsätta att säga att vi ska sänka skatten,
              och vi socialdemokrater kommer att fortsätta att säga att vi vill
              behålla en trygghet och en välfärd för alla. De här debatterna
              kommer som sagt att fortsätta, och vi kommer inte att bli överens.
              Men det kommer fortfarande att vara våra debatter. Euron tar inte
              ifrån oss någon makt över den svenska välfärdspolitiken. Den tar
              inte heller ifrån oss något ansvar. Men den ger politiken stabilare
              förutsättningar.
            </seg>
            <seg>
              Egentligen handlar det om samma grundläggande fråga som i riksdagsvalet.
              Är det så att vi kan själva i valutapolitiken eller är det så
              att vi bäst löser frågorna tillsammans? Precis som i riksdagsvalet
              hoppas jag att svenska folket kommer att tycka att det blir bättre
              om vi arbetar tillsammans.
            </seg>
          </u>
          <note type="speaker">
            Anf. 115 PETER JONSSON (s):
          </note>
          <u who="gote_jonsson_715ce0" xml:id="i-0f5726c327185c25" next="cont">
            <seg>
              Fru talman! Det betänkande som vi har diskuterat i kammaren i
              dag handlar om den gemensamma valutan. Jag tycker att det har
              varit en intressant debatt.
            </seg>
            <seg>
              En hel del klargöranden har kommit fram i den här stora frågan.
            </seg>
            <seg>
              Jag har länge tyckt att eurofrågan har varit en viktig fråga
              att diskutera. Jag ser fram emot årets debatt fram till folkomröstningen.
            </seg>
            <seg>
              Som metallarbetare i Trollhättan har jag många gånger på nära
              håll sett hur beroende vi är av vår omvärld och hur mycket vår
              omvärld kan påverka oss. I mitt jobb kan jag bokstavligt talat
              se världskonjunkturerna komma och gå. Får vi in en order eller
              får vi inte in en order? Har vi jobb eller har vi inte jobb? Det
              beror mer på vad som händer på börsen i New York och London än
              på det som vi kan bestämma hemma i Trollhättan. Därför måste vi
              samarbeta med andra om vi vill kunna ha ett inflytande.
            </seg>
            <seg>
              Förr räckte det med att samarbeta inom Sverige. I dag är även
              Sverige för litet. Vill vi ha en möjlighet att påverka vår vardag
              så måste vi samarbeta med andra länder. Det är en lång svensk
              tradition att göra så - att se till att vi är med där besluten
              fattas.
            </seg>
            <seg>
              Det är inte det att jag inte ser några fel och brister med den
              gemensamma valutan. Det är klart att allting inte är bra som det
              är i dag. Men om vi ska ha en möjlighet att vara med och fatta
              beslut och påverka den vardag som vi lever i så måste vi vara
              där besluten fattas. Vi kan inte stå utanför och hoppas att de
              länder som är med i gemenskapen automatiskt ska ta hänsyn till
              våra önskningar. Det är lite som att försöka spela ishockey från
              läktaren. Visst kan man ha synpunkter både på vad spelare gör
              och hur domaren dömer, men om man vill vara med i matchen så får
              man ge sig ut på planen.
            </seg>
            <seg>
              Fru talman! Det finns många goda argument till att Sverige ska
              vara med i EMU. Det finns många praktiska fördelar. Det blir enklare
              att resa. Det blir enklare för företag att handla över gränser.
              Det ger oss konsumenter en större möjlighet att jämföra priser
              mellan olika länder. Detta är något som inte ska underskattas.
              Euron kommer att underlätta vardagen för många svenskar.
            </seg>
            <seg>
              Men för mig som kommer från Trollhättan så är kanske tryggheten
              för jobben den viktigaste frågan i dessa dagar. Det finns de som
              påstår att ett medlemskap skulle hota jobben. Jag tror precis
              tvärtom. Den otrygghet och instabilitet som ett utanförskap för
              med sig är det som verkligen hotar jobben.
            </seg>
            <seg>
              För några dagar sedan läckte nyheten ut om att
            </seg>
            <seg>
              Saab i Trollhättan skulle skära ned med 1 300 arbetstillfällen.
              Det går naturligtvis inte att klart veta om situationen hade varit
              någon annan om vi redan hade varit med som medlemmar i EMU. Men
              vi vet säkert att med en marknad med 300 miljoner invånare och
              konsumenter så blir det naturligtvis mycket enklare för svensk
              industri att konkurrera i och med att det skulle finnas en gemensam
              valuta. Det hade stärkt
            </seg>
            <seg>
              Saabs ställning och det hade förstås på sikt tryggat jobben.
              Likadant är det för alla andra stora och små företag, men tydligast
              blir det när det gäller exportindustrin och de jobb som finns
              där. Ett utanförskap innebär helt enkelt större otrygghet för
              svenska löntagare.
            </seg>
            <seg>
              När man väger för- och nackdelar mot varandra är tryggheten för
              jobben ett mycket tungt vägande skäl för att Sverige ska ansluta
              sig till euron.
            </seg>
          </u>
          <note>
            Överläggningen var härmed avslutad.
          </note>
          <u who="gote_jonsson_715ce0" prev="cont">
            <seg>
              (Beslut skulle fattas den 10 december.)
            </seg>
            <seg>
              10 december.
            </seg>
            <seg>
              Motiv för vårt förslag
            </seg>
            <seg>
              Efter höstens riksdagsval har flera misstankar om att det förekommit
              valfusk både i riksdagsvalet och i kommunalvalet i Helsingfors
              framförts. Vissa av händelserna har polisanmälts och utreds nu.
            </seg>
            <seg>
              Några av dessa händelser har också legat till grund för att valen
              överklagats.
            </seg>
            <seg>
              Nu gällande ordning innebär således att partier som anklagas
              för valfusk själva har att delta i prövningen av huruvida anklagelserna
              har grund. Det är en tveksam ordning, trots att valprövningsnämnden
              leds av en lagfaren domare. Vad som är rätt och fel i dessa sammanhang
              borde enligt vår mening överhuvud tagit inte avgöras av institutioner
              som inbegriper de politiska partierna utan av organ som står helt
              fria.
            </seg>
            <seg>
              Särskilt anmärkningsvärd blir naturligtvis situationen om valet
              ger till resultat att ett parti får egen majoritet i nämnden.
              En anmälan om misstänkt fusk av detta parti skulle då kunna avgöras
              av partiet självt.
            </seg>
            <seg>
              De fria och korrekta valen är demokratins kärna.
            </seg>
            <seg>
              Det får aldrig finnas något utrymme för tvekan om att valen går
              riktigt till och att fusk bedöms på ett objektivt sätt. Själva
              den sammansättning valprövningsnämnden givits säkerställer inte
              allmänhetens tilltro till det demokratiska systemet i dessa hänseenden.
            </seg>
            <seg>
              Valprövningsnämnden har en sammansättning som emellertid inte
              är unik. En likartad sammansättning har flera andra statliga nämnder.
              Den senaste tidens diskussion om valet i Helsingfors reser den
              mer principiella frågan om det inte är tid att i ett vidare perspektiv
              se över systemet med att överlåta rättsliga funktioner till domstolsliknande
              nämnder. Det gäller desto mer som dessa nämnders sammansättning
              kan tänkas stå i konflikt med den europeiska konventionen om skydd
              för de mänskliga rättigheterna och de grundläggande friheterna
              (Europakonventionen),
            </seg>
            <seg>
              För att allmänhetens tilltro till det demokratiska och rättsliga
              systemet inte skall urholkas bör regeringen snarast tillsätta
              en utredning för att pröva hur de domstolsliknande nämnderna kan
              avskaffas för att ersättas med rent juridiska nämnder eller motsvarande
              institutioner.
            </seg>
            <seg>
              Fredrik Reinfeldt (m)
            </seg>
            <seg>
              Anders Björck (m)
            </seg>
            <seg>
              Catharina Elmsäter-Svärd (m)
            </seg>
            <seg>
              Gunnar Hökmark (m)
            </seg>
            <seg>
              Sten Tolgfors (m)
            </seg>
            <seg>
              Rättsväsendets insatser mot hatbrott
            </seg>
            <seg>
              Överfisket i Östersjön och det svenska torskstoppet
            </seg>
            <seg>
              Skattskyldighet för stiftelser
            </seg>
            <seg>
              Bosse Ringholm
            </seg>
            <seg>
              Rättssäkerheten och egendomsskatterna
            </seg>
            <seg>
              Nationella insatsstyrkan
            </seg>
            <seg>
              Polisens situation i Falun
            </seg>
            <seg>
              Torskfisket
            </seg>
            <seg>
              Förorenat vatten i Öresund
            </seg>
            <seg>
              Kairo + 10
            </seg>
            <seg>
              Det svenska företagsklimatet
            </seg>
          </u>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Motion
          </note>
          <note>
            Avskaffande av domstolsliknande nämnder av Bo
          </note>
          <note>
            Lundgren m.fl. (m)
          </note>
          <note>
            Motionen väcktes med åberopande av 3 kap. 15 §
          </note>
          <note>
            riksdagsordningen om rätt att väcka motion med anledning av händelse
            av större vikt.
          </note>
          <note>
            Frågan om hänvisning av motionen till utskott skulle behandlas
            vid sammanträdet tisdagen den
          </note>
          <note>
            Motionen hade följande lydelse:
          </note>
          <note>
            Förslag till riksdagsbeslut
          </note>
          <note>
            Riksdagen begär att regeringen gör en översyn av ordningen med
            domstolsliknande nämnder (juridiskpolitiska nämnder) som utövar
            rättsliga funktioner i enlighet med vad som anförs i motionen.
          </note>
          <note>
            Val till riksdagen och till kommuner och landsting överklagas
            till riksdagens valprövningsnämnd. Denna består av en ordförande
            som skall vara eller ha varit ordinarie domare samt sex andra
            ledamöter. Platserna i valprövningsnämnden fördelas mellan partierna
            proportionellt utifrån valresultatet. Nämndens beslut kan inte
            överklagas.
          </note>
          <note>
            Artikel 6 om rätt till domstolsprövning.
          </note>
          <note>
            Helsingfors den 5 december 2002
          </note>
          <note>
            Bo Lundgren (m)
          </note>
          <note>
            Beatrice Ask (m)
          </note>
          <note>
            Per Westerberg (m)
          </note>
          <note>
            Gunilla Carlsson (m)
          </note>
          <note>
            Cristina Husmark Pehrsson (m)
          </note>
          <note>
            Marietta de Pourbaix-Lundin (m)
          </note>
          <note>
            Anmäldes och bordlades
          </note>
          <note>
            Motioner med anledning av förs. 2002/03:RR8 Riksdagens revisorers
            förslag angående familjehemsvården
          </note>
          <note>
            2002/03:So8 av Ulrik Lindgren m.fl. (kd)
          </note>
          <note>
            2002/03:So9 av Ingrid Burman m.fl. (v)
          </note>
          <note>
            med anledning av förs. 2002/03:RR4 Riksdagens revisorers förslag
            angående nationella mål i kommunernas äldreomsorg
          </note>
          <note>
            2002/03:So10 av Cristina Husmark Pehrsson m.fl. (m)
          </note>
          <note>
            2002/03:So11 av Ulrik Lindgren m.fl. (kd)
          </note>
          <note>
            2002/03:So12 av Ingrid Burman m.fl. (v)
          </note>
          <note>
            Konstitutionsutskottets betänkande
          </note>
          <note>
            2002/03:KU1 Utgiftsområde 1 Rikets styrelse
          </note>
          <note>
            Kulturutskottets betänkande
          </note>
          <note>
            2002/03:KrU1 Utgiftsområde 17 Kultur, medier, trossamfund och
            fritid
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 9 december
          </note>
          <note>
            2002/03:86 av Martin Andreasson (fp) till statsrådet
          </note>
          <note>
            Mona Sahlin
          </note>
          <note>
            Rättssäkra val
          </note>
          <note>
            2002/03:87 av Martin Andreasson (fp) till justitieminister Thomas
            Bodström
          </note>
          <note>
            2002/03:88 av Per Bill (m) till statsminister Göran
          </note>
          <note>
            Persson
          </note>
          <note>
            Riksdagens kontrollmakt
          </note>
          <note>
            2002/03:89 av Sven Gunnar Persson (kd) till jordbruksminister
            Ann-Christin Nykvist
          </note>
          <note>
            2002/03:90 av Rosita Runegrund (kd) till finansminister Bosse
            Ringholm
          </note>
          <note>
            2002/03:91 av Per Landgren (kd) till finansminister
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 17 december.
          </note>
          <note>
            9 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 9 december
          </note>
          <note>
            2002/03:265 av Ragnwi Marcelind (kd) till justitieminister Thomas
            Bodström
          </note>
          <note>
            2002/03:266 av Rolf Gunnarsson (m) till justitieminister Thomas
            Bodström
          </note>
          <note>
            2002/03:267 av Anita Brodén (fp) till miljöminister
          </note>
          <note>
            Lena Sommestad
          </note>
          <note>
            Naturreservat
          </note>
          <note>
            2002/03:268 av Åsa Torstensson (c) till miljöminister
          </note>
          <note>
            Lena Sommestad
          </note>
          <note>
            2002/03:269 av Marie Wahlgren (fp) till miljöminister Lena Sommestad
          </note>
          <note>
            2002/03:270 av Carina Hägg (s) till miljöminister
          </note>
          <note>
            Lena Sommestad
          </note>
          <note>
            2002/03:271 av Jan-Evert Rådhström (m) till näringsminister Leif
            Pagrotsky
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 17 december.
          </note>
          <note>
            10 § Kammaren åtskildes kl. 17.48.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 11.54, av tredje vice talmannen därefter
            till och med 6 §
          </note>
          <note>
            anf. 34 (delvis), av andre vice talmannen därefter till och med
            anf. 41
          </note>
          <note>
            (delvis), av förste vice talmannen därefter till och med anf.
            80
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
