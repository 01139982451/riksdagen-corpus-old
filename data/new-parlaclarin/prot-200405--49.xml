<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--49</head>
          <docDate when="2004-12-13">2004-12-13</docDate>
        </div>
      </front>
      <body>
        <div>
          <note xml:id="i-0f222e99aa1fd793-0">
            ﻿
          </note>
          <note xml:id="i-57a657448f7361d2-0">
            Riksdagens protokoll
          </note>
          <note xml:id="i-9b2d3c44e1663037-0">
            2004/05:49
          </note>
          <note xml:id="i-f75ba86bfc23b3c9-0" type="date">
            Måndagen den 13 december
          </note>
          <note xml:id="i-71b529f1f2e1ed27-0">
            Kl. 10:00 - 20:19
          </note>
          <note xml:id="i-c4eef78485a48f01-0">
            1 § Justering av protokoll
          </note>
          <note xml:id="i-327141f924b0a41c-0">
            Justerades protokollen för den 6 och 7 december.
          </note>
          <note xml:id="i-fa9fef9fc429f44b-0">
            2 § Meddelande om onsdagen den 15 och torsdagen den 16 december
          </note>
          <note xml:id="i-046e885f21f1f8f4-0">
            Tredje vice talmannen meddelade att votering skulle äga rum onsdagen
            den 15 december kl. 9.00 och efter debattens slut.
          </note>
          <note xml:id="i-11c107f9e8c50f24-0">
            Tredje vice talmannen meddelade vidare att två sammanträden skulle
            äga rum torsdagen den 16 december: det första kl. 9.00, det andra
            tio minuter efter det första sammanträdets slut, båda med votering
            efter debatten.
          </note>
          <note xml:id="i-dd09f26ee650b3fe-0">
            3 § Anmälan om fördröjt svar på interpellation
          </note>
          <note xml:id="i-cd529cf72247ca7c-0">
            Till riksdagen hade inkommit följande skrivelse:
          </note>
          <note xml:id="i-1fb6df25f51d1cba-0">
            Interpellation 2004/05:240
          </note>
          <note xml:id="i-28953f69042a8088-0">
            Interpellation 2004/05:240 av Anna Grönlund Krantz om skydd för
            orörda älvar
          </note>
          <note xml:id="i-d4f2a72b802a31a3-0">
            Interpellationen kommer att besvaras tisdagen den 18 januari
            2005.
          </note>
          <note xml:id="i-e9a598950ec70561-0">
            Skälet till dröjsmålet är utlandsresor och juluppehåll i riksdagen.
          </note>
          <note xml:id="i-3af2e33cf1222c48-0">
            Lena Ingvarsson
          </note>
          <note xml:id="i-cf2a123af60ef431-0">
            4 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-a3f8c2273ef4e276-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-40fd51e94e65ec84-0">
            KOM(2004)582
          </note>
          <note xml:id="i-01bd944967327e34-0">
            5 § Utbildning och universitetsforskning
          </note>
          <note xml:id="i-38ed4421481944c2-0">
            Föredrogs
          </note>
          <note type="speaker" xml:id="i-68828d373e2a8fa3-0">
            Anf. 1 STEN TOLGFORS (m):
          </note>
          <u who="sten_tolgfors_b0487c" xml:id="i-a48b95d3f889806e-0">
            <seg xml:id="i-1faf2cabfc78bab0-0">
              Fru talman! Regeringen har, som den brukar, ägnat hösten åt att
              diskutera allt annat än skolans resultat och uppgift. Kunskapsmålen,
              vad eleverna lär sig har förts undan, och i stället har skolpolitiska
              skenmål satts ut likt vättar på vattnet.
            </seg>
            <seg xml:id="i-e1f973d659f5f7cb-0">
              Skolminister Baylan har gjort utspel efter utspel om skolans
              huvudmannaskap. Vem ska få äga och driva skolor? Stopplagar aviseras
              liksom nya bolagsformer, efterfrågade av ingen. Ska man få göra
              vinst på skolans verksamhet och inte bara på verksamhet i skolan?
              Det är skolministerns skolpolitik i ett nötskal. Ska kristna friskolor
              få finnas, eller kan man lyckas att förbjuda dem, oavsett Europakonventioner?
              Ska betyg kunna överklagas innan de sätts i stället för efter
              en nästan George Orwellsk omskrivning av begreppet överklagans
              betydelse när betygen faktiskt har satts? Dialog och samtal i
              förväg likställs nu av Baylan med överklagan av myndighetsbeslut.
              Sista terminens arbete föregrips och förlorar i betydelse. Vad
              säger det till den som kämpar in i det sista under skoltiden?
            </seg>
            <seg xml:id="i-daf180963a0aa102-0">
              Baylan lånar förslag av de borgerliga, som tvåspråkig undervisning,
              eller föregriper Skollagskommittén, och vips ser det ut som att
              regeringen har nya egna förslag. Vi har väntat för länge på att
              dessa skolpolitiska skenmål ska följas av diskussion om kunskapsmål
              och sakfrågor. Men Baylans vättar på vattnet skymmer de verkliga
              målen. Det är också det enda syftet att leda människors blickar
              från huvudsak till bisak. Inte ett enda barn kommer att lära sig
              någonting mer på grund av skolminister Ibrahim Baylans olika organisatoriska
              utspel. Vad är då Baylans program för att ge svenska elever mer
              och bättre kunskaper? Var anser han att skolpolitiken har gått
              fel? Eller är han nöjd med att vart fjärde barn inte når kunskapsmålen
              och att vart tionde inte får gymnasiebehörighet. Vad mer än detta
              krävs för en omprövning av den socialdemokratiska skolpolitiken?
            </seg>
            <seg xml:id="i-e98de49c5d5c3570-0">
              Fru talman! Bilden av den svenska skolan är inte entydig. Höstens
              undersökningar ger en viktig statistisk överblick som säger att
              svensk skola är bra på mycket men inte internationellt framstående
              på något särskilt. En rad problem belyses där skolpolitiken bär
              ansvar när man ger skolan för svaga förutsättningar.
            </seg>
            <seg xml:id="i-df25a6702ddef505-0">
              PISA-undersökningen har till syfte att få länder att upptäcka
              sin skolas starka och svaga sidor. Så vilka slutsatser drar Baylan
              av att Sverige tappat en placering i matte, naturkunskap och läsfärdighet
              och att Finland vinner allt? Vilken slutsats drar han av att hälften
              så många elever i Finland hamnar under nivå 1 i läsförståelse
              som i Sverige? Vilken slutsats drar han av att 12 % i Sverige
              inte klarar att lösa ens de mest banala problemen? 13 länder lyckas
              bättre i 2003 års undersökning genomfört med den tidigare. 5,
              däribland Sverige, klarar sig sämre.
            </seg>
            <seg xml:id="i-6190818bcceedbcf-0">
              Avgörande är dock att PISA-undersökningen bidrar till att avfärda
              två socialdemokratiska myter. Den första är att höga krav på baskunskaper
              skulle stå i motsats till krav på problemlösning, förståelse och
              kritiskt tänkande. Precis tvärtom hänger de ihop, vilket Koreas
              och Finlands exempel visar.
            </seg>
            <seg xml:id="i-cb8b5cf9d63aec27-0">
              Den andra myt som avfärdas är att Sverige skulle vara särskilt
              bra på att kompensera elever för sociala skillnader. År 2000 spelade
              social bakgrund mindre roll i Sverige än i andra länder, men nu
              ligger vi lika. Skolan förmår alltså inte kompensera för social
              bakgrund, vilket är ett underbetyg för den socialdemokratiska
              skolpolitiken.
            </seg>
            <seg xml:id="i-a47141a30227ccd1-0">
              Skillnader mellan elever, skolor och kommuner är växande. Skolverket
              uttrycker det så att variationen mellan elever, skolor och grupper
              kan vara på väg att öka, vilket påverkar likvärdigheten negativt.
            </seg>
            <seg xml:id="i-258bd7649ac80b33-0">
              Undersökningar visa också i övrigt på ökande skillnader mellan
              elever och en tendens till växande spännvidd mellan hög- och lågpresterande
              och ett ökat antal lågpresterande elever, särskilt i naturämnen.
              Det går också allt sämre för utlandsfödda elever när OECD-genomsnittet
              för dessa samtidigt stärks. Skolverket säger att det är alarmerande
              att resultaten för dem som befinner sig på den nedre delen av
              skalan har försämrats så drastiskt på bara tre år.
            </seg>
            <seg xml:id="i-0cef546e7d446ff8-0">
              Fru talman! I den aktuella debatten om skolan för en vecka sedan
              berättade jag om framgångsrika skolor som driver på skolutvecklingen,
              om skolor som återupprättats efter allvarliga problem, om skolor
              med undermåliga resultat och som är kvar i uppgivenhet. Goda skolor
              har någonting gemensamt: en känsla av ansvar. Framgångsrika skolor
              tror, liksom framgångsrika lärare, på eleverna, på att alla kan
              och ska lära. Man betonar inte ursäkter utan möjligheter. Det
              finns en passion för kunskap och kunskapens makt, ofta eldsjälar
              som tongivande lärare och ledare. Många skolor vill ha möjlighet
              att ta egna beslut och göra egna prioriteringar, slippa trassla
              sig in i detaljstyrningar och regler som hindrar individualisering,
              undervisning och kunskapsfokus. De nämner själva möjligheten att
              arbeta utan nationell timplan, som ger mycket goda effekter på
              kunskapsresultaten. Men många fruktar att de ska tvingas gå tillbaka
              till timplanens styrning när försöksperioden är över. Men regeringen
              passar.
            </seg>
            <seg xml:id="i-bac9d1f446abe766-0">
              Framgångsrika skolor har system för varje elevs utveckling och
              kontakt med föräldrar, som individuella kunskapsplaner och portfoliemodeller.
              Där finns uppföljning av elever och krav på föräldrar. För oss
              är de individuella kunskapsplanerna ett verktyg där elevens kunskapsläge
              och vad som krävs för fortsatt lärande klargörs. Men det är också
              ett verktyg för att skapa balans mellan och tydliggöra skolans,
              elevens och föräldrarnas respektive ansvar. Här är skillnaden
              mellan oss och skolminister Baylan som aldrig nämner föräldrarnas
              roll, varken i samband med kunskapsplaner eller annars.
            </seg>
            <seg xml:id="i-214cfb8671f31383-0">
              Regeringen gör ingenting för att lätta på regelbördan, för att
              öka professionens möjlighet att fatta vardagsbeslut eller för
              att ta bort någon av de åttatio beslutsnivåer som finns ovanför
              en vanlig lärare. Lärarförbundet lyfter numera liksom vi fram
              behovet av självstyrande kommunala skolor.
            </seg>
            <seg xml:id="i-295227eb76192b20-0">
              Fru talman! Sverige är ett av de länder som spenderar mest på
              skolan, men svenska 15-åringar presterar som bäst medelmåttigt.
              Skolkvalitet är mer än bara en resursfråga. Men Socialdemokraterna
              har inte klarat att värna skolans huvuduppgift, det vill säga
              undervisningen. Mindre än varannan krona når i dag fram till undervisningen,
              och mer än hälften går till någonting annat. Vi lägger därför
              mest i västvärlden på skola, men kring snittet bara på undervisning.
              Svenska skolan lägger ca 2 500 kr per elev på läromedel, drygt
              det dubbla, 5 500 kr på skolmat och cirka tre gånger så mycket
              på lokaler. Varför skulle undervisningen värnas när regeringen
              aldrig talar om den? Om regeringen ständigt lyfter fram och prioriterar
              allt annat som lika viktigt som undervisningen kommer också skolans
              resurser att styras snett.
            </seg>
            <seg xml:id="i-89dd3ffe23352afc-0">
              Men detta andra, hur viktigt det än må vara, är knappast avgörande
              för unga människors liv på det vis som undervisningskvaliteten
              kan vara. Det råder en total obalans i regeringens intresse för
              undervisning respektive kringverksamhet.
            </seg>
            <seg xml:id="i-bd08f8886a286532-0">
              Hur stora resurser skolan har är viktigt, men det avgörande är
              hur resurserna används. Vi moderater satsar mer än regeringen
              på skolan, och vi ser också till att pengarna verkligen når fram
              till undervisningen. Låt mig ge några exempel.
            </seg>
            <seg xml:id="i-69e059991a9c2d58-0">
              Vi vill införa full valfrihet för alla elever att välja skola.
              Vi vill ha etableringsfrihet för skolor. Vi vill ha ett finansieringssystem
              där pengarna bildligt och bokstavligt följer eleven ända in i
              klassrummet. Vi vill ha nationell målstyrning av skolan och tydliga
              kvalitetskrav på skolan. Vi vill ha frihet för skolans medarbetare
              att avgöra hur de nationella målen ska nås, hur resurser ska prioriteras
              och skolan profileras. Vi vill ha en avreglering av skollagen
              och ökad individanpassning av skolan. Vi vill ha tydligare ansvarsfördelning
              mellan skola, elev och föräldrar, bland annat med hjälp av individuella
              kunskapsplaner och kontrakt. Vi vill ha nationell kvalitetsutvärdering,
              där alla skolor mäts med samma måttstock, oavsett vem som är huvudman.
              Vi vill ha en stärkt lärarutbildning och fortbildning med ökad
              vetenskaplig anknytning.
            </seg>
            <seg xml:id="i-8215e06346fe675b-0">
              Detta ger tillsammans en kraftfull vitamininjektion till skolan,
              och därutöver kommer vi att anslå ca 2,3 miljarder kronor mer
              till skolan än regeringen. Socialdemokraterna i finansutskottet
              har tvingats acceptera att vi moderater lägger 5 miljarder mer
              till kommunerna än regeringen gör på tre år. När den nationella
              skolpengen införs tillför vi en extra miljard till skolan. Vi
              satsar 300 miljoner kronor mer än majoriteten på valfrihet för
              barn med funktionshinder. Vi satsar 650 miljoner kronor mer på
              pedagogisk barnskola för de små barnen.
            </seg>
            <seg xml:id="i-6d5fc52cfe30a4fd-0">
              Regeringen, vars skolpolitik egentligen endast har bestått av
              rabblande av en ramsa om miljarder till kommunerna, står där förbisprungen
              med tomma händer och tomma blickar. För oss är ökad finansiering
              av skolan endast en del av skolpolitiken och för regeringen allt,
              men ändå ger den alltså mindre.
            </seg>
            <seg xml:id="i-ff1027d68651a66b-0">
              Fru talman! Framgångsrika skolor har tydliga regler, och de vågar
              upprätthålla dem. Enligt PISA är svenska elever dock de som är
              sämst på att komma i tid. Det är dubbelt så vanligt med brister
              i detta som jämfört med andra länder. Störningar får naturligtvis
              också inverkan på skolklimatet, och alltfler går i skolor med
              oro och störande ljudnivåer.
            </seg>
            <seg xml:id="i-0b6563d8852a860a-0">
              Vi presenterar i dag från moderat sida en rapport omfattande
              75 sidor om vad forskningen säger om vad som kan göras för att
              stoppa mobbning och oro i skolan, och därutöver en åtgärdslista
              med 17 konkreta förslag. Vi kräver bland annat utbildning i forskningsbaserade
              åtgärdsprogram för Sveriges alla skolor, precis som i Norge och
              på Island. Vi kräver att alla skolor ska åläggas att arbeta med
              bevisat effektiva åtgärdsprogram, inte som i dag kunna göra insatser
              som till och med de facto bidrar till att öka mobbningen enligt
              undersökningar. Vi kräver att kunskap om mobbning förs in i lärar-
              och skolledarutbildningen genom att man inför ett nytt konkret
              examensmål. Vi kräver att skollagen skärps så att våldsbrott som
              begås i skolan verkligen anmäls av skolan. Vi kräver löpande utvärderingar
              av insatsernas effekt, inte bara av hur nöjda de vuxna som arbetar
              i skolan är.
            </seg>
            <seg xml:id="i-d4d52465700954c8-0">
              Hittills har regeringen inte varit beredd att vidta några som
              helst åtgärder mot mobbning och skolvåld som har forskningsstöd,
              trots att de bevisligen kan åstadkomma stor skillnad. Här, liksom
              vad gäller kunskapskraven, bär regeringen skygglappar.
            </seg>
          </u>
          <note type="speaker" xml:id="i-f51e1a803a215388-0">
            Anf. 2 ULF NILSSON (fp):
          </note>
          <u who="ulf_nilsson_00782a" xml:id="i-5c6c59e96dceef01-0">
            <seg xml:id="i-733f3ea1d0f4a297-0">
              Fru talman! Ämnet som vi debatterar i dag är det väldigt många
              som är engagerade i, både i riksdagen och utanför. Utbildningsfrågor
              är verkligen framtidsfrågor, och skola, utbildning och forskning
              är bland de viktigaste frågor vi över huvud taget debatterar här
              i riksdagen. För en ung människa är det livsavgörande vilken utbildning
              han eller hon har att gå vidare med, och en misslyckad skoltid
              är väldigt svår att reparera. Även för tillväxten och välfärden
              är kunskap och forskning av oerhört stor betydelse.
            </seg>
            <seg xml:id="i-f1023bfd6080ddb0-0">
              Flera rapporter under den här hösten har visat att den svenska
              skolan fortsätter att halka efter. Skolverkets egen rapport visade
              att läsförmågan har försämrats för elever på motsvarande före
              detta mellanstadiet jämfört med några år sedan. Sedan har vi den
              internationella PISA-rapporten som jämför internationellt och
              visar att svenska elever inte alls går ut grundskolan med så goda
              kunskaper som man ibland vill påstå. Rent statistiskt slås Sverige
              konsekvent av Finland, som ligger i topp i Europa, men också mestadels
              av länder som Sydkorea och Japan. Nu är det här ju ingen tävling
              för skojs skull, utan det handlar om ungdomar som får en dålig
              start i livet, och det ska vi ta på allvar.
            </seg>
            <seg xml:id="i-21840d60c330cf98-0">
              I dag diskuterar vi ju regeringens förslag till budget. Vi från
              Folkpartiets sida säger ja till de resursinsatser för skolan som
              regeringen gör. Vi säger ja till pengarna, men vi säger nej till
              hur regeringen använder pengarna. Vår utgångspunkt är att en bra
              skola kostar mycket pengar, men en dålig skola kostar ännu mera
              pengar, och det är det vi ser i Sverige i dag. Sverige är det
              land i Europa som satsar mest på skolan, men vår skola är i bästa
              fall medelmåttig, vilket man ser om man tittar på jämförbara länder.
            </seg>
            <seg xml:id="i-c807cb4e4fee9c61-0">
              Min direkta fråga till skolministern är: Ska vi nöja oss med
              att vara medelmåttiga fast vi satsar mest pengar på skolan?
            </seg>
            <seg xml:id="i-5a932b7637a1ee20-0">
              Fru talman! Innan jag kommer in på rena budgetfrågor ska jag
              ge några korta exempel på hur vi tycker att regeringen använder
              pengarna fel och borde kunna använda dem på ett annat sätt.
            </seg>
            <seg xml:id="i-c239ad5bab3da5b5-0">
              Vi vill sätta in stöd eller extra tid så tidigt som möjligt i
              grundskolan. Låt inte eleverna gå vidare utan förkunskaper! Det
              är inte snällt att göra det det är grymt att göra det. Det kan
              vara bättre med ett extra år i grundskolan än att misslyckas i
              gymnasiet. Låt en rejäl och riktig skolinspektion utvärdera skolan.
              Ha fler nationella prov så att ingen blir lurad på sin rätt till
              stöd. Inför nationella prov i svenska senast årskurs 3. Byt ut
              hobbykurserna i gymnasiet mot språk, kemi och fysik.
            </seg>
            <seg xml:id="i-d499f82f6a835ac5-0">
              Låt både praktiska och teoretiska kunskaper komma till sin rätt
              i gymnasieskolan. Inför en lärlingsutbildning värd namnet. Alla
              ska inte behöva läsa samma teoretiska kurser i matte, engelska
              och svenska. Alla ska inte behöva plugga för att komma in på högskolan.
            </seg>
            <seg xml:id="i-55682fae796e6ca6-0">
              Skapa arbetsro i skolan! PISA-undersökningen visade att i Sverige
              var det varannan elev i åldern 1012 år som upplevde bristande
              arbetsro i klassrummet. Ge skolorna befogenheter att flytta elever
              när det behövs och befogenheter att bekämpa skolk, mobbning och
              bristande respekt.
            </seg>
            <seg xml:id="i-069a71f8b6ae5c82-0">
              Satsa också på välutbildade lärare. Gör om lärarutbildningen
              så att ämneslärarna blir ämnesspecialister och att lärarna för
              de mindre barnen blir experter på barnens tidiga utveckling. Lämna
              idén om en enhetlig lärarexamen.
            </seg>
            <seg xml:id="i-2b584707254647bd-0">
              Slutligen, skolministern: Erkänn att ungdomar är olika och att
              inte alla kan läsa samma sak på samma tid!
            </seg>
            <seg xml:id="i-69031c31b372e5ee-0">
              Fru talman! Regeringen talar om att det behövs fler vuxna i skolan.
              Folkpartiet talar om att det behövs fler lärare och andra med
              särskild utbildning. De öronmärkta pengar som regeringen delar
              ut till personalförstärkningar har hittills förfelat sitt syfte.
              I verkligheten har de lett till att vi har fått outbildade lärare
              som har blivit kvar eftersom reglerna inte tillåter att man byter
              ut outbildade lärare mot utbildade lärare. Vi i Folkpartiet föreslår
              att personalpengarna uttryckligen ska gå till att anställa personal
              med lämplig utbildning: lärare, förskollärare, fritidspedagog
              och så vidare. Det är många undersökningar som visar att det inte
              är antalet vuxna i ett klassrum som är viktigast utan vilken lärarkompetens
              de vuxna har. Det här är ett exempel på hur Socialdemokraterna
              använder pengar på fel sätt i skolan.
            </seg>
            <seg xml:id="i-8b8fe4f87e4cec8a-0">
              Ett annat exempel är det individuella programmet i gymnasieskolan
              som ska repetera grundskolan.
            </seg>
            <seg xml:id="i-643be866c04efcad-0">
              Om dessa resurser i stället hade använts till att sätta in stöd
              tidigt i skolan skulle de göra mycket mer nytta. Det är både mänskligare
              och billigare att lära barnen att läsa när de är små än när de
              är tonåringar.
            </seg>
            <seg xml:id="i-1687ee230402e798-0">
              Gymnasieskolans yrkesutbildningar har kommit i strykklass. Och
              skolans övergripande mål är att 50 % ska läsa på högskolan. Men
              Socialdemokraterna säger väldigt lite om yrkesutbildning. Begreppet
              lärlingsutbildning är fortfarande ett tomt begrepp i Socialdemokraternas
              skola.
            </seg>
            <seg xml:id="i-da41705227911731-0">
              Vi i Folkpartiet föreslår i vår budgetmotion en lärlingsutbildning
              utanför dagens 17 gymnasieprogram, en riktig lärlingsutbildning
              där företagen tar ett ansvar.
            </seg>
            <seg xml:id="i-f106f2d7ae1ff209-0">
              Förutom att skolministern borde besöka Finland borde han också
              besöka Danmark där många ungdomar får en yrkeskompetens genom
              att gå som lärling ute i hantverk eller industri. Det är dags
              att inte bara prata om och utreda lärlingsutbildning utan faktiskt
              börja agera. I vårt budgetförslag anslår vi medel så att varje
              kommun som startar försöksverksamhet med lärlingsutbildning får
              20 000 kr per elev under ett år. Vi anslår också medel för att
              förstärka den kvalificerade yrkesutbildningen.
            </seg>
            <seg xml:id="i-1f15d719d0f6a5e4-0">
              Det är väldigt roligt att skolministern deltar i debatten. Vi
              uppskattar att den ansvariga för en del av området är med. Men
              det är tråkigt att inte också utbildningsministern med ansvar
              för högre utbildning och forskning är här i dag. Det är synd därför
              att större delen av denna budget handlar om det eftersom skolans
              och förskolans budget ligger under kommunerna.
            </seg>
            <seg xml:id="i-64919612bd8223f9-0">
              Jag vill ställa några frågor till skolministern och till övriga
              socialdemokrater här i kammaren. Varför envisas ni med att tala
              om satsningar på forskning, när nästa års forskningsbudget i verkligheten
              innebär en minskning av resurserna? Varför envisas ni med att
              tala om en satsning på studenternas utbildning, när resurserna
              till undervisning och lektioner är ungefär 20 % mindre per student
              än för tio år sedan? Universitet och högskolor har under en följd
              av år fått minskade resurser, och man har byggt ut utan att ta
              hänsyn till utbyggnaden.
            </seg>
            <seg xml:id="i-e32b05fab8b74673-0">
              För att kompensera detta föreslår Folkpartiet en ökning av forskningsmedlen
              nästa år med 700 miljoner kronor jämfört med tidigare år. Då blir
              det en ökning. Regeringens lilla ökning med 100 miljoner kompenserar
              inte kostnads- och löneutvecklingen. Det är fel att just för forskningsområdet
              och högskoleområdet räkna med en prisutveckling på bara 1 % som
              regeringen gör. Regeringens 100 miljoner till forskning innebär
              i verkligheten att våra universitet förlorar ungefär 200300 miljoner
              totalt till forskning. Samma sak gäller grundutbildningen.
            </seg>
            <seg xml:id="i-166a62d0d48fef17-0">
              Detta är alltså en fråga som jag ville ställa bland annat till
              Majléne Westerlund Panke som ofta debatterar högskolepolitik och
              forskningspolitik. Det måste finnas en trovärdig relation mellan
              de visionära målen för svensk forskning som man har å ena sidan
              och de statliga satsningar som man anser sig ha råd att göra å
              andra sidan. Att som regeringen tala om att antalet doktorander
              ska fördubblas men ge medel till bara hälften håller inte.
            </seg>
            <seg xml:id="i-95adae556cec64b7-0">
              Sedan tror vi liberaler också att starka och självständiga universitet
              och högskolor är en förutsättning för framgångsrik forskning.
              Framgångsrika universitet har i historien inte varit politiskt
              detaljstyrda. Därför vill vi öka anslagen till fri forskning direkt
              till forskarna, till de så kallade fakultetsanslagen. Socialdemokraternas
              politik har gått i rakt motsatt riktning. De vill i stället öka
              de anslag som ska sökas utifrån, och det skapar en osäker och
              stressad situation för forskarna och sätter dem i beroendeställning.
            </seg>
            <seg xml:id="i-ec731b28a925aa7f-0">
              Vi tycker också att studenterna är värda fler undervisningstimmar
              och mer handledning av välutbildade lärare. Därför anslår vi ett
              par hundra miljoner kronor för att höja kvaliteten i utbildningen.
            </seg>
            <seg xml:id="i-20a4b6519b58872a-0">
              Fru talman! De svenska skolresultaten försämras, och högskolorna
              får allt svårare att klara sin uppgift. Därför är det dags att
              skapa en tydlig vision för utbildningspolitiken, en vision som
              inte utgår från verklighetsfrämmande skrivbordsprodukter och som
              inte håller i verkligheten. Det är dags att finna en vision som
              sätter eleven, studenten eller forskaren i centrum för utbildningspolitiken.
            </seg>
            <seg xml:id="i-06aaeb597491a23a-0">
              Vi har många bra reservationer här som vi på olika sätt kommer
              att fortsätta att arbeta för. Men jag nöjer mig med att yrka bifall
              till reservation 15 under punkt 13.
            </seg>
          </u>
          <note type="speaker" xml:id="i-423a254f4a8cc4c2-0">
            Anf. 3 INGER DAVIDSON (kd):
          </note>
          <u who="unknown" xml:id="i-a6dd74c3383b86c1-0">
            <seg xml:id="i-a4ae55d2d4b4a73b-0">
              Fru talman! Det går aldrig att skapa en bra inlärningsmiljö i
              en skola där en stor del av eleverna är rädda, känner sig kränkta
              och blir störda av ständiga orosmoment. Om inte målet att skapa
              en varm och positiv atmosfär både i och utanför klassrummet uppnås
              går det inte att uppnå några andra mål heller. Och det kanske
              är därför som den svenska skolan ligger dåligt till i dag när
              det gäller kunskapsmålen.
            </seg>
            <seg xml:id="i-95ddf09f8c427ac7-0">
              Den bästa mätaren på hur skolorna klarar att leva upp till läroplanens
              tydliga etiska målsättningar är hur de lyckas hantera mobbning,
              våld och skadegörelse. Därför borde det också vara en uppgift
              att högsta prioritet för regeringen är att kartlägga hur olika
              skolor klarar den uppgiften.
            </seg>
            <seg xml:id="i-7f2644065aa740af-0">
              I Skolverkets senaste attitydundersökning kan man se att eleverna
              inte tycker att värdegrundsarbetet har satt sig ordentligt i skolans
              vardag men också att elever, föräldrar och lärare anser att det
              är en av skolans viktigaste uppgifter.
            </seg>
            <seg xml:id="i-c5f35fa9e93f0059-0">
              För elevernas skull är det dags att ge lärare och skolledare
              det moraliska stöd och de verktyg som de själva anser sig behöva
              för att komma till rätta med oordning, skolk, mobbning och skadegörelse
              som tyvärr är alltför vanligt i många skolor.
            </seg>
            <seg xml:id="i-675bbe4f1dec2a44-0">
              Kristdemokraterna har tagit fram ett sjupunktsprogram för att
              förbättra ordningen i skolan, och det vill jag presentera.
            </seg>
            <seg xml:id="i-7ab0a0ad15a65802-0">
              För det första: Arbetet med att omsätta de etiska målsättningarna
              i läroplanen i praktisk handling måste intensifieras. Etiska samtal
              ska ingå som en naturlig del i arbetet i varje ämne. Och det ska
              vara obligatoriskt med utbildning i konflikthantering och arbete
              mot mobbning i lärarutbildningen. Det är inte det i dag hör och
              häpna.
            </seg>
            <seg xml:id="i-9146d24c4e323c98-0">
              För det andra: Tydliga regler och sanktioner mot den som bryter
              mot dem måste införas. Den som kränker eller våldför sig på sina
              kamrater och lärare eller som bryter mot skolans regler måste
              få tydliga besked om att det inte accepteras. Och det kräver att
              lärare och skolledare får möjlighet att tillgripa sanktioner i
              någon form självklart inte i fysisk form. Det kan handla om att
              städa upp efter sig, att laga en punktering som man har förorsakat
              eller att under en dag få lämna ifrån sig en mobiltelefon som
              man har missbrukat under lektionstid. Det här är ju självklarheter,
              kan man tycka. Men det är just sådant som har klandrats av s-märkta
              politiker och som fått tummen ned av skolmyndigheterna.
            </seg>
            <seg xml:id="i-9cf5a1245e0e7074-0">
              För det tredje: Inför ett skriftligt omdöme om elevens uppförande
              och ordning i betyget. Omdömet ska handla om det år som betyget
              gäller. Eleverna ska alltså ha chans att förbättra omdömet till
              slutbetyget. Det är en viktig poäng i det hela, och det tror vi
              kommer att öka effektiviteten.
            </seg>
            <seg xml:id="i-814cf0fadd87b1b3-0">
              För det fjärde: Uppge även skolk och olovlig frånvaro i betyget.
              Skolket är på väg att bli ett av skolans största ordningsproblem,
              speciellt på gymnasiet men också på högstadiet. Tusentals elever
              kommer för sent till eller uteblir utan giltig anledning från
              lektionerna. Det behöver förstås åtgärdas på många olika sätt.
              Och orsakerna som ligger bakom ska självklart utredas. Men det
              får aldrig nonchaleras. Det är en självklarhet att elevens föräldrar
              omedelbart ska informeras. Men dessutom anser vi att skolket också
              ska skrivas in i elevens betyg. Det har Socialdemokraterna förbjudit
              när flera skolor har velat pröva det. Skolministern borde se till
              att det inte bara blir tillåtet utan obligatoriskt för alla skolor.
              Och precis som när det gäller ordning och uppförande ska bara
              det senaste årets frånvaro anges, så att eleverna får möjlighet
              att komma igen till slutbetyget.
            </seg>
            <seg xml:id="i-db62cfc6af8aa978-0">
              För det femte: Inför ansvarskontrakt mellan hem och skola. Föräldrar
              och skola måste dra åt samma håll om det ska gå bra för barnen.
              Därför vill Kristdemokraterna införa ett ansvarskontrakt som preciserar
              elevens, föräldrarnas och lärarens åtaganden. Det är ett sätt
              att hjälpa eleverna att uppnå kunskapsmålen och att ta ansvar
              både för sitt arbete och för sitt uppförande i skolan.
            </seg>
            <seg xml:id="i-95517e3d324e2563-0">
              För det sjätte: Det behövs fler vuxna i skolan. För att skapa
              en trygg miljö i och utanför klassrummen krävs det resurser i
              form av fler vuxna lärare, elevvårdspersonal och ideellt engagerade,
              till exempel en klassmorfar.
            </seg>
            <seg xml:id="i-e93b30d006ce079f-0">
              Att en vuxen finns i närheten och kan ingripa är det bästa förebyggande
              arbetet mot mobbning och kränkningar.
            </seg>
            <seg xml:id="i-fe7a2eb9b0af3414-0">
              Rektorerna måste också få hinna ägna tid åt att tillsammans med
              övrig personal skapa en god skolanda i stället för att tvingas
              gräva ned sig i administrativa sysslor som det ofta är i dag.
            </seg>
            <seg xml:id="i-57566d48b8a89773-0">
              För det sjunde: Det gäller också att förbättra skolmiljön. Den
              fysiska miljön måste vara utformad som i vilken annan betydelsefull
              verksamhet som helst. Nedslitna och ostädade skollokaler där toaletterna
              är låsta på grund av att det inte går att garantera att de hålls
              snygga får aldrig accepteras som ett normaltillstånd. En dålig
              fysisk arbetsmiljö inbjuder till oordning och förstörelse eftersom
              den visar att varken de som befinner sig där eller verksamheten
              är av vikt. Ett upprustningsprogram för varenda nedsliten skola
              är en första nödvändig åtgärd.
            </seg>
            <seg xml:id="i-756fd8f24efea6d1-0">
              Fru talman! Alla diskussioner om olika pedagogiska metoder blir
              meningslösa om inte en grundläggande respekt för varandra får
              råda i klassrummet. Den gamla gyllene regeln att man ska behandla
              andra som man själv vill bli behandlad borde putsas upp och sättas
              som devis över varenda svensk skola. Några undantag från den regeln
              får inte finnas.
            </seg>
            <seg xml:id="i-2f791ccfee264475-0">
              Med en nationell politik som fokuserar på trygghet, kunskap och
              arbetsro tillsammans med en stor frihet för varje skola att utforma
              sin egen verksamhet kommer långt fler elever än i dag att lyckas
              med sina studier. Tyvärr får vi nog vänta till år 2006 och en
              ny regering på att få se den politiken genomförd. Men det vore
              intressant att så småningom få reaktioner på mina förslag här
              i dag från skolministern.
            </seg>
          </u>
          <note type="speaker" xml:id="i-56cf809d99163939-0">
            Anf. 4 BRITT-MARIE DANESTIG (v):
          </note>
          <u who="britt-marie_danestig_943415" next="cont" xml:id="i-921d1a6d21e7816d-0">
            <seg xml:id="i-78c1b86ddfffa4e7-0">
              Fru talman! I ett internationellt perspektiv är Sveriges finanser
              starka. Medan ett flertal av EU-länderna redovisar stora underskott
              kan Sverige fortsätta att uppvisa överskott. Men överskotten är
              små, budgetmarginalerna likaså. Utrymmet för reformer, vare sig
              det gäller ökade utgifter eller det gäller skattesänkningar, är
              därför mycket begränsat.
            </seg>
            <seg xml:id="i-508d0be1bb711fe0-0">
              Budetpolitiken har därför inriktats på att säkerställa de uppsatta
              saldomålen, på att se till att utgiftstaken hålls, på att stärka
              den långsiktiga tillväxten och på att nå sysselsättningsmålen.
            </seg>
            <seg xml:id="i-281175bd96dd3faa-0">
              Som ett alternativ till denna ansvarsfulla politik har Moderaterna,
              Folkpartiet, Kristdemokraterna och Centern långtgående krav på
              skattesänkningar som finansieras genom försämringar i grundläggande
              trygghetssystem och genom vaga antaganden om möjligheter till
              besparingar. Inget av partierna har egentligen förmått att prestera
              och redovisa en budgetpolitik som är tillräckligt stram för att
              man ska uppnå de egna målen. Det inger inte någon trovärdighet
              när de egna budgetmålen och effekterna av de egna förslagen inte
              hänger ihop utan är enbart oförenliga.
            </seg>
            <seg xml:id="i-cb34544b28c009c1-0">
              För samarbetspartierna innebär tillväxten en fortsatt utbyggnad
              av välfärden. Människors välfärd är den mest avgörande tillväxtfrågan.
              Trygghet och tillväxt går hand i hand. Men tillväxtklimatet måste
              ständigt förbättras. Den fortgående globaliseringen och de nya
              EU-länderna skärper konkurrensen ytterligare. Utbildning och forskning
              ska därför förstärkas ännu mer.
            </seg>
            <seg xml:id="i-b7c54cc4f9ea8546-0">
              I budgetpropositionen anger regeringen att resurserna till forskning
              ska höjas stegvis under de närmaste åren så att nivån år 2008
              höjs med 2,3 miljarder kronor jämfört med dagens nivå.
            </seg>
            <seg xml:id="i-75352a412bd4e33e-0">
              Vidare pågår arbetet med att utveckla en innovationsstrategi
              i syfte att stärka Sveriges förmåga att skapa kunskap och omsätta
              den i tillväxt och nya jobb.
            </seg>
            <seg xml:id="i-dbd95b63f57285e1-0">
              Forsknings- och utvecklingsresultat måste i mycket större omfattning
              än i dagsläget omsättas i nya produkter och tjänster. Den så kallade
              svenska paradoxen måste motverkas.
            </seg>
            <seg xml:id="i-158a1418f978de0a-0">
              Därför blir jag så förvånad när jag tittar på de borgerliga partiernas
              budgetförslag jag tänker då på Moderaternas och Folkpartiets när
              det gäller forskningen.
            </seg>
            <seg xml:id="i-6a7d39d6b6825d67-0">
              Moderaterna säger att de satsar 1,5 miljarder mer än regeringen
              och samarbetspartierna. Det är lögn. Det är nämligen endast fakultetsanslagen
              man talar om. Man låtsas inte om den höjning av anslagen till
              forskning som ännu inte fördelats men som kommer att fördelas
              i den forskningspolitiska propositionen. Dessutom avser Moderaterna
              den totala summan. I sin motion anger man också att man vill anslå
              extra medel till Vetenskapsrådet, men det finns inte med en enda
              krona till detta i partiets budgetförslag.
            </seg>
            <seg xml:id="i-83ade9b038cedc2a-0">
              Folkpartiet påstår också att det inte satsas pengar på forskning
              i budgetpropositionen. Deras förslag till en förstärkning av forskningen
              är 600 miljoner kronor till fakultetsanslagen och 40 miljoner
              kronor till Formas. Samtidigt ska vi komma ihåg att man vill lägga
              ned Arbetslivsinstitutet och föra över forskningsmedel till högskolan,
              vilket beräknas motsvara ca 100 miljoner kronor per år.
            </seg>
            <seg xml:id="i-6037e0c71895c04b-0">
              Dessutom och detta är det verkligt märkliga vill man minska anslagen
              till Vinnova med 310 miljoner årligen med start redan år 2005.
              Det motsvarar ungefär 30 % av Vinnovas totala budget. Man vet
              inte särskilt mycket om forskarsamhällets villkor om man gör på
              det sättet. Det är alltså ett bedövande slag mot den behovsmotiverade
              industrinära forskningen, som är så viktig för vår framtida tillväxt
              och för vår framtida välfärd.
            </seg>
            <seg xml:id="i-b4a36ac35fab0f45-0">
              Man kan också titta på Folkpartiets nettotillskott och då inte
              bara år 2005. År 2005 har de ett nettotillskott på 231 miljoner.
              Det kan jag säga ligger högre än regeringens nettotillskott på
              100 miljoner. Men redan år 2006 ligger Folkpartiets nettoöverskott
              på 236 miljoner, att jämföra med regeringens 600 miljoner. År
              2007 blir det riktigt illa. Då handlar det om 236 miljoner mot
              1,1 miljarder.
            </seg>
            <seg xml:id="i-be41b2d071b634c4-0">
              Det var några ord om forskningspolitiken och Folkpartiets utspel
              här.
            </seg>
            <seg xml:id="i-a167aeed667df5d1-0">
              Vi är väldigt glada över att en majoritet i utskottet, bland
              annat med anledning av vår motion, beslutat att frågan om reglering
              i lag av avgiftsfriheten för studenter från Sverige och det övriga
              EES-området bör tillföras direktiven till den planerade utredning
              som ska utreda om det ska bli möjligt att erbjuda studenter utanför
              EES-området utbildning mot betalning.
            </seg>
            <seg xml:id="i-59d098ce35f810c8-0">
              För Vänsterpartiets del är rätten till avgiftsfria studier en
              grundläggande princip. Ett öppet utbildningssystem som är tillgängligt
              för alla är ett viktigt verktyg för att minska klasskillnaderna,
              öka jämställdheten och minska segregationen. Att garantera avgiftsfrihet
              är viktigt både i ett rättvise- och i ett kvalitetsperspektiv.
            </seg>
            <seg xml:id="i-68034f19561adfbd-0">
              Vi menar att utbildning inte får vara en handelsvara vars värde
              endast mäts utifrån dess ekonomiska nytta. Rätten till kunskap
              är en nödvändig beståndsdel i en demokrati. Universitet och högskolor
              har därför ett demokratiskt ansvar att erbjuda en miljö som uppmuntrar
              till kritiskt tänkande och där kunskap har ett egenvärde. Därför
              vill Vänsterpartiet gå ännu längre än utskottsmajoriteten. Vi
              menar att Sverige kan och bör ta ett ansvar för att minska de
              globala orättvisorna genom att erbjuda utländska studenter utbildning
              på samma villkor som de som gäller för de svenska studenterna.
            </seg>
            <seg xml:id="i-8b56421e3a97bc4a-0">
              Det finns en analys gjord i Uppsala när det gäller den internationella
              rörligheten bland studenter. Där konstateras att den svenska avgiftsfriheten
              är en av de absolut viktigaste orsakerna till att utländska studenter
              väljer att komma till Sverige. Genomförs förslaget riskerar man
              alltså att antalet utländska studenter i Sverige minskar.
            </seg>
            <seg xml:id="i-c43c1b66836017de-0">
              Dessutom menar också Högskoleverket att avgifter inom högre utbildning
              kan innebära ökade kostnader, inte minskade. Det kommer att krävas
              fler stipendier för studenter med otillräcklig ekonomi. De flesta
              kommer ju från länder som Kina, Indien, Sydafrika och så vidare.
              Administrationskostnaderna kommer att öka, och om man ska marknadsföra
              svensk utbildning utanför Europa kommer det att krävas ganska
              stora resurser. Om detta har vi ett särskilt yttrande.
            </seg>
            <seg xml:id="i-6d026e1e3649b942-0">
              Efter tio års erfarenhet av det nuvarande resurstilldelningssystemet
              avseende universitet och högskolor anser vi att det nu är dags
              för en översyn. Den översynen bör, tycker vi, ge svar på frågor
              som följande: Vad grundar sig skillnaderna mellan prislapparna
              för olika utbildningsområden på? Grundar de sig på aktuella antaganden
              om de olika utbildningarnas innehåll och uppläggning, eller finns
              det skäl att förmoda att utbildningarna förändrats till sin karaktär
              och att fördelningen nu bör se annorlunda ut? Kan frågor om rättvisa
              och jämställdhet utifrån kön, etnicitet, klass, geografiskt läge
              etcetera tillföra något i det här sammanhanget?
            </seg>
          </u>
          <note xml:id="i-b8c7969850c2f958-0">
            Med detta yrkar jag bifall till reservation 30.
          </note>
          <u who="britt-marie_danestig_943415" prev="cont" xml:id="i-882e7ae6f7863c0b-0">
            <seg xml:id="i-42e4ec1bd8ebfad9-0">
              Vi har ett antal särskilda yttranden. Jag vill särskilt ta upp
              vikten av att permanenta landets lärcenter. Ofta bedrivs lärcentren
              som tidsbegränsade projekt, vilket skapar otrygghet och osäkerhet
              när det gäller den framtida finansieringen. Vi menar att regeringen
              framöver måste ta ett större ansvar för både lärartjänsternas
              utbyggnad och deras utveckling.
            </seg>
            <seg xml:id="i-5941ee705a2cdd18-0">
              Vi har också skrivit ett särskilt yttrande om University of the
              Arctic, som är ett nätverk för samarbete inom utbildning och forskning
              i det cirkumpolära området. Målet för det samarbetet är att stärka
              regionens identitet just genom utbildning. Det är Mitthögskolan,
              Luleå tekniska universitet och Umeå universitet som deltar i det
              här. Man har än så länge kunnat finansiera det inom de ordinarie
              anslagen, men vi menar att regeringen nu bör gå in och garantera
              mer långsiktig finansiering. Det vore en verkligt snygg gest om
              regeringen gjorde det inför det internationella polaråret 20072008
              och i likhet med de andra nordiska länderna bidrog till de här
              sakerna.
            </seg>
          </u>
          <note type="speaker" xml:id="i-8041241edf2bbe13-0">
            Anf. 5 ULF NILSSON (fp) replik:
          </note>
          <u who="ulf_nilsson_00782a" xml:id="i-5c6c59e96dceef01-1">
            <seg xml:id="i-c097f9257e126734-0">
              Fru talman! Eftersom Britt-Marie Danestig uppgav en massa siffror
              vill jag bara kort säga att när det gäller vår forskningsbudget
              från Folkpartiets sida föreslår vi 600 miljoner mer än regeringen
              till forskning och forskarutbildning varje år de närmaste tre
              åren. De pengarna är bland annat avsedda att gå till det som det
              är en oerhörd brist på i dag, nämligen doktorandtjänster. De som
              doktorerar i dag lever under alltmer eländiga villkor, på stipendier
              som inte ger några pensionspoäng, utan någon försäkring och så
              vidare. Samtidigt talar både regeringen och Vänsterpartiet om
              att man ska fördubbla antalet doktorer, fast man inte har pengar
              att finansiera med. Det behövs alltså mer pengar till forskare
              och forskarutbildning.
            </seg>
            <seg xml:id="i-8c1591356d3ad343-0">
              Framöver är alla budgetar osäkra. Den säkra budget vi har när
              det gäller hårda pengar är nästa års, och där står Vänsterpartiet
              bakom en budget som ligger på 100 miljoner. Jag vill då fråga
              Britt-Marie Danestig: Är det fel att säga att ni i verkligheten
              urholkar forskningsbudgeten med ett par hundra miljoner? Tycker
              Britt-Marie Danestig att jag har fel när jag säger det som bland
              andra Högskoleverket och andra visar i sina rapporter, att det
              blir en rejäl minskning av forskningspengarna i nästa års budget?
              Jag skulle vara tacksam att få svar på den frågan. Är det en felaktig
              uppgift att det blir mindre resurser till forskning nästa år med
              er politik?
            </seg>
          </u>
          <note type="speaker" xml:id="i-fbf68ae65e33c4f2-0">
            Anf. 6 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-0">
            <seg xml:id="i-d70d31cc482a0c5f-0">
              Fru talman! Jag vill påminna Ulf Nilsson om att vi diskuterar
              budget just nu, och då är det inte så konstigt att vi plockar
              fram siffror. Om vi tittar på de sifferuppgifterna långsiktigt
              de närmaste åren ser vi att Folkpartiets forskningssatsning är
              väldigt svag jämfört med regeringens. Jag sade att det finns en
              viss skillnad nästa år.
            </seg>
            <seg xml:id="i-4cd4678d2d059e95-0">
              Jag skulle vilja att Ulf Nilsson svarade på min fråga: Hur kan
              Folkpartiet föreslå att man från ett år till ett annat ska minska
              Vinnovas anslag med 30 %? Inser Ulf Nilsson och Folkpartiet vad
              det innebär? En stor forskningsmyndighet som Vinnova har naturligtvis
              bundit sig de här forskningsprogrammen är ofta långsiktiga och
              binds upp för fyra fem år, ibland upp till tio år. Det är en katastrof
              att minska deras anslag det är fullständigt ogenomförbart. Kan
              jag få svar på den frågan?
            </seg>
          </u>
          <note type="speaker" xml:id="i-24e17bdaf8893e86-0">
            Anf. 7 ULF NILSSON (fp) replik:
          </note>
          <u who="ulf_nilsson_00782a" xml:id="i-5c6c59e96dceef01-2">
            <seg xml:id="i-a920e4009523a060-0">
              Fru talman! Vi har tillräckligt mycket att debattera inom utbildningsutskottets
              budget, så debatten när det gäller Vinnova kanske vi ska återkomma
              till när näringsutskottet debatterar sin budget, som behandlar
              de frågorna.
            </seg>
            <seg xml:id="i-e1ad70ef72d8ff04-0">
              Jag tycker att den aktuella frågan om urholkning av forskningsresurserna
              nästa år är väldigt intressant och viktig. Jag tycker att man
              ska tala ärligt och öppet: Om man inte anser att det går att få
              mer pengar till forskning får man säga det. Man ska inte, som
              Vänsterpartiet tillsammans med regeringen gör, tala om satsningar
              på forskning när man inte satsar.
            </seg>
            <seg xml:id="i-bab372f18a6763e7-0">
              Därför upprepar jag den enkla frågan: Håller Britt-Marie Danestig
              med om eller anser hon att det är fel att säga att 2005 års forskningsbudget
              innebär en resursminskning i verkligheten med ett par tre hundra
              miljoner för svensk forskning?
            </seg>
          </u>
          <note type="speaker" xml:id="i-e896bd21f09f4cd9-0">
            Anf. 8 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-1">
            <seg xml:id="i-5ce6e9c7ed513cda-0">
              Fru talman! När det gäller Vinnova måste man ta hänsyn till dem.
              Vinnova är ett av de stora forskningsråden, tillsammans med Vetenskapsrådet,
              och de står för en betydande del av den forskningsfinansiering
              som sker här i landet. Man kan inte bara räkna bort dem, utan
              man måste försöka bedöma helheten. Det går inte att skjuta över
              det här och säga att det inte hör ihop. Pratar vi om forskning
              pratar vi om helheten. Det vill jag kraftigt markera.
            </seg>
            <seg xml:id="i-8ed0d68d00a3e6f5-0">
              Det är mycket möjligt att det här också kommer upp i näringsutskottets
              debatt. Jag hoppas verkligen att mina kamrater där kan få ett
              bättre svar än vad jag lyckas få av Ulf Nilsson här i dag.
            </seg>
            <seg xml:id="i-82ae79054ff2a933-0">
              Ulf Nilsson nämnde också doktorandtjänsterna och de dåliga villkoren.
              Jag delar den uppfattningen. Vi har inte fördelat de här pengarna,
              och regeringen har inte presenterat sin forskningspolitiska proposition.
              Regeringen kommer inte att göra det förrän någon gång i slutet
              av januari nästa år. Då får vi se hur mycket pengar som kommer
              att fördelas, bland annat till en utbyggnad av doktorandtjänsterna
              men också till det som jag tycker är mycket viktigt, nämligen
              de postdoktorala tjänsterna. Det är inte bara det att vi ska producera
              doktorander, utan de måste också ha möjligheter till meriterings-
              och karriärtjänster.
            </seg>
            <seg xml:id="i-a84bdf2ac1e81559-0">
              Jag har redan svarat på Ulf Nilssons fråga. Jag sade att Folkpartiets
              budget ligger något över regeringsförslaget 2005, men däremot
              är det väldigt tunt både 2006 och 2007. Men ni har möjlighet att
              komma på bättre tankar.
            </seg>
          </u>
          <note type="speaker" xml:id="i-db74663773251615-0">
            Anf. 9 SOFIA LARSEN (c):
          </note>
          <u who="sofia_larsen_c36e3a" xml:id="i-38954d9339103c7e-0">
            <seg xml:id="i-385172d5dbbefe73-0">
              Fru talman! Vi vet att läget i skolan är sådant att ungefär var
              femte 16-åring inte klarar av att läsa en vanlig dagstidning ordentligt.
              Det är en katastrof. Vi vet också att närmare var femte högstadieelev
              inte kan räkna ut ett av de mest grundläggande matematiska problemen
              och att hälften av grundskolans elever inte känner arbetsro i
              skolan.
            </seg>
            <seg xml:id="i-ec724684a12bc71b-0">
              Det här är läget i dagens svenska skola.
            </seg>
            <seg xml:id="i-d342e4b2f8f9e47d-0">
              Man skulle då kunna tänka sig att den högste ansvarige, ansvarig
              minister, var bestört och aktivt arbetade med att ta tag i de
              här problemen och att ge förutsättningar för en bättre skola och
              för Sveriges elever. Men tyvärr är så inte fallet.
            </seg>
            <seg xml:id="i-8c2471caed8bcc71-0">
              I den här stunden har den nye skolministern valt att prata om
              dels hur dåligt det skulle vara för Sveriges elever om den borgerliga
              alliansens politik fick råda, dels vilken skada landets friskolor
              gör.
            </seg>
            <seg xml:id="i-14494e0b4b597739-0">
              Vad ska man säga? Det är inte så konstigt att skolan är på väg
              utför, med en sådan styrning som vi ser i dag.
            </seg>
            <seg xml:id="i-5f1ca5ecf2711c48-0">
              Vi håller på att få en ny delning av Sverige, en kunskapsdelning
              mellan dem som har kunskapen och dem som inte har den, en kunskapssegregation
              som är oerhört skrämmande. Fortsätter det så här kommer det att
              bli ett av de största hoten mot dagens unga.
            </seg>
            <seg xml:id="i-9930f4c84a208ad1-0">
              Vi håller alltså på att förlora en hel generation, en generation
              som varken kommer att få vetskapen eller möjligheten att vara
              en del av vårt samhälle, en del av vår demokratiska utveckling,
              och som inte kommer att ha chansen att försörja sig eller att
              komma in på arbetsmarknaden. Vad blir det för samhälle egentligen?
            </seg>
            <seg xml:id="i-29e2b511184514d6-0">
              Det är inte så att det har varit dåligt med tid för Socialdemokraterna
              att lägga grunden för en bra skola i vårt land, eftersom man kommer
              att ha haft makten 65 av de senaste 74 åren.
            </seg>
            <seg xml:id="i-f4dbd626ab7a8c6e-0">
              Man har också från Socialdemokraternas sida vid de senaste valen
              dyrt och heligt lovat en bättre skola bara man röstar på dem.
              Så har det låtit. Tyvärr har regeringen inte klarat av sina löften
              efter något av de val som har varit.
            </seg>
            <seg xml:id="i-18ea7f0958a14d47-0">
              Den senaste tiden har det duggat tätt med rapporter som visar
              på krisläget i den svenska skolan. Rapporterna visar att våra
              elever blir allt sämre på matematik och på att läsa och skriva.
              De visar också att fler och fler elever inte ens nått de mest
              grundläggande kunskaperna när de slutar nian.
            </seg>
            <seg xml:id="i-454118c7fa66d73b-0">
              Jag har haft en undran här i kammaren tidigare till riksdagens
              socialdemokrater och till skolministern varför de inte frågar
              sig hur det kommer sig att så många elever lämnar grundskolan
              utan tillräckliga kunskaper och varför man inte frågar sig varför
              alltfler elever blir allt sämre på att läsa, räkna och skriva.
              Och varför börjar man inte ifrågasätta sin egen politik, när man
              ser läget i skolan, en politik som förnekar alla elever en ärlig
              chans?
            </seg>
            <seg xml:id="i-d757f82c7359fa39-0">
              Grunden för Centerpartiets skolpolitik är att alla elever ska
              få lära utifrån sina egna unika egenskaper, att elever ska få
              ordentligt med stöd och hjälp från början. Vi vet ju vad eleverna
              kan uppnå när de verkligen får möjligheten och chansen.
            </seg>
            <seg xml:id="i-019136a7f7d291ab-0">
              Vi har satt upp tre delar för en bättre grundskola. Den första
              är att grundskolan ska satsa på kunskap i stället för tid. I dag
              är det ju antalet år som eleven är i grundskolan som är viktigare
              än själva kunskapen eleven får med sig. Vi vill att det som vi
              kallar för en kunskapsrätt ska införas, rätten till kunskap. Hjälpmedel
              för det här är till exempel individuella studieplaner eller ett
              kunskapskontrakt, ett kontrakt som finns mellan skolan, eleven
              och föräldrarna. Det ska finnas ett samspel mellan dem.
            </seg>
            <seg xml:id="i-a1a7e6462a45e781-0">
              Den andra är att vi bör förbättra arbetsmiljön i skolan. Alla
              blir ju vinnare på att vi tar hand om ordningsproblemen från början.
            </seg>
            <seg xml:id="i-23d420984ca4d9f2-0">
              Den tredje är att vi behöver en mer elevanpassad skola. Vi vill
              införa en flexibel skolstart helt enkelt för att vi vill att den
              individuella synen på eleven ska väga tyngre än den statiska,
              fyrkantiga som systemet skolan bygger sin verksamhet på. Då blir
              elevens kunskaps- och mognadsnivå det styrande och inte själva
              åldern på eleven.
            </seg>
            <seg xml:id="i-a5b2a4fc28d51a88-0">
              De här tre punkterna, kunskap i stället för tid, bättre arbetsmiljö
              och en elevanpassad skola plus, som vi har, en satsning på läs-,
              skriv- och matematikinlärning på 1,2 miljarder kronor som ska
              sättas in under elevernas första år i skolan anser vi kommer att
              ge en mycket bättre start för Sveriges elever än den man får i
              dag. Vi vill ge alla en chans från början.
            </seg>
            <seg xml:id="i-6fb1ae93375f4bf7-0">
              Fru talman! Elever på landets skolor, alla duktiga lärare som
              finns och många engagerade föräldrar ropar efter förändring och
              vill ha en bättre skola. Många lärare är ju slitna och börjar
              tröttna på sin arbetssituation med lite resurser, mer eller mindre
              obefintlig fortbildning, en arbetsmiljö som är under all kritik
              och att det över huvud taget finns så få lärare och så få inom
              skolpersonalen anställda. Vi vet ju att det behövs tiotusentals
              nya lärare framöver, och det är dags att ta tag i de här problemen
              så att skolan blir en aktiv arbetsplats så att vi får de lärare
              vi behöver framöver.
            </seg>
            <seg xml:id="i-91bd84a8d1aa8f5f-0">
              Hur tänker skolministern agera för att vi ska få de här lärarna?
              Hur tänker han agera så att han inte hamnar i samma pinsamma situation
              som sin kollega förskoleministern, som måste sätta in en ganska
              halvdan akutåtgärd som inte funkar i ett väldigt sent läge? Lärarutbildningen
              vet vi också inte funkar helt riktigt. Senast i dag kunde vi läsa
              i en av dagstidningarna att just den här verksamhetsförlagda utbildningen,
              VFU:n, bara kommer till en liten del. Den är nästan obefintlig
              vid vissa lärosäten.
            </seg>
            <seg xml:id="i-0e3d285c695a7ec7-0">
              Föräldrarna är också upprörda över att deras barn inte får det
              stöd och den hjälp de har rätt till, att det inte är lugn och
              ro, att det inte är en bra arbetsmiljö i skolan och att deras
              barn helt enkelt inte lär sig det de ska lära sig. Eleverna är
              också trötta på slitna lokaler, att de inte får hjälp när de behöver
              det och att det fortfarande tillåts att de själva eller klasskamrater
              kan mobbas eller behandlas utan respekt utan att någon egentligen
              tar notis om det eller att något händer. De har tröttnat på att
              de inte får en ärlig chans att utvecklas.
            </seg>
            <seg xml:id="i-5a5c472d828440db-0">
              Fru talman! Gymnasieskolan diskuterades för inte så länge sedan
              här i kammaren, och den proposition som regeringen lade fram hade
              inga massiva förändringsförslag. Det mesta konkreta som kom fram
              var att det individuella programmet ska stärkas. Det kan ju vara
              viktigt i sig, och det är viktigt för de elever som befinner sig
              i den situationen just nu. Men att föra en politik där man accepterar
              sådana grova misslyckanden från grundskolan är inte acceptabelt.
            </seg>
            <seg xml:id="i-21dd5b3d0ff237cb-0">
              Regeringen har valt väg. Man satsar mer och hellre på det individuella
              programmet och efterhandslösningar än på att förebygga och stärka
              grundskolan. Vår lösning från Centerpartiet är, som jag har beskrivit,
              att satsa och ge eleverna en chans att lyckas från början i grundskolan.
              Elever ska ha med sig grundläggande kunskaper när de börjar gymnasiet.
              Gymnasiet ska ju inte bli en typ av uppsamlingsheat för en misslyckad
              grundskola. Vi vill också öppna fler vägar för en godkänd gymnasieutbildning,
              en lärlingsutbildning där det praktiska lärandet kommer till sin
              rätt, där eleverna får utbildning som förenar teori och praktik
              i både skolmiljö och arbetsliv. Kärnämnen kan också anpassas efter
              utbildningens inriktning.
            </seg>
            <seg xml:id="i-ca7d1c8f36ace802-0">
              Fru talman! Det är inte acceptabelt att vi har en skola som tidigt
              sorterar ut människor, som vi har i dag. Skolan är ju till för
              att ge elever en bra start och en rättvis chans i livet. Alla
              elever har rätt att gå ut grundskolan med tillräckliga kunskaper
              och med ett bra självförtroende. Något annat är ju helt enkelt
              oacceptabelt. En skola som skickar ut elever oförberedda på fortsatt
              lärande, otillräckliga för det moderna yrkeslivet och utan kunskaper
              för att kunna delta i samhället runtomkring gör sig skyldig till
              ett livslångt svek. Den bidrar till en social klyvning i samhället
              och till den kunskapssegregering som vi ser öka markant. Denna
              segregering är dagens socialdemokratiska regering ansvarig för,
              och det är mer än någonsin tydligt att det behövs en ny skolpolitik.
            </seg>
            <seg xml:id="i-a93686bec0abc8d1-0">
              Centerpartiet har lagt fram många förslag för en bättre skola.
              Det gäller både resurser till kommuner, insatser för skolan, och
              konkreta förslag som vi har lagt fram här i kammaren. Därmed vill
              jag avsluta, fru talman, med att yrka bifall till reservation
              14 under punkt 12.
            </seg>
          </u>
          <note type="speaker" xml:id="i-b09d3230508f0665-0">
            Anf. 10 MIKAELA VALTERSSON (mp):
          </note>
          <u who="mikaela_valtersson_079a93" xml:id="i-0cc65a450a4f2b55-0">
            <seg xml:id="i-efa56d1edafad544-0">
              Fru talman! Vi ska i dag ta ställning till budgeten för utgiftsområde
              16. Vi har i den 121-punktsöverenskommelse som vi gjorde med regeringen
              och Vänsterpartiet efter valet sagt att barnen ska stå i centrum
              för politiken. Det är otroligt viktigt att vi också låter våra
              beslut här i riksdagen genomsyras av ett barnperspektiv.
            </seg>
            <seg xml:id="i-e21e88b9a2cad488-0">
              Vi är överens med Socialdemokraterna och Vänsterpartiet om att
              en av de viktigaste åtgärderna framöver är att det blir fler lärare
              och mindre barngrupper både i skolan och i förskolorna. Skolan
              måste alltid möta eleverna där de befinner sig. För att förverkliga
              det behövs det kompetent personal som ger stöd och fler vuxna
              som ger en trygg miljö.
            </seg>
            <seg xml:id="i-00101bfe976dfe6c-0">
              Miljöpartiet har i samverkan med regeringen och Vänsterpartiet
              medverkat till ökade statsbidrag till kommunernas skolverksamhet.
              Denna satsning fortsätter nu enligt planerna. Dessutom tillförs
              ett bidrag för att öka personaltätheten och därmed minska barngrupperna
              i förskolan. Det här får vi anledning att återkomma till i detalj
              i en senare debatt i dag.
            </seg>
            <seg xml:id="i-584ec6382eb7d9bf-0">
              Miljöpartiets grundläggande inställning är att det borde vara
              mer fria medel i stället och att det här borde ingå i det generella
              statsbidraget. Här har vi dock gemensamt gjort bedömningen att
              riktade bidrag behövs. Då är det viktigt att vi försöker jobba
              för att de blir så flexibla som möjligt och att de inte blir styrda
              i ännu högre grad.
            </seg>
            <seg xml:id="i-85dbd0c38b08801d-0">
              För att stärka skolan i Sverige krävs ett aktivt arbete med åtgärder
              på flera fronter, en fortsatt decentralisering av skolan med stor
              pedagogisk frihet och variation och en positiv metodutveckling
              som utgår från elever och elevers intressen. Mångfald är bra.
              Ett större antal friskolor och mer profilering av kommunala skolor
              är nödvändigt för en skola med mer mångfald.
            </seg>
            <seg xml:id="i-fad1f5133a5f0527-0">
              En avskaffad timplan, flexibel skolstart och mindre centralstyrning,
              en mer aktiv elev- och föräldramedverkan och en bättre arbetsmiljö
              i skolan är några viktiga områden. Många av dessa förslag kommer
              vi att få anledning att återkomma till när vi behandlar den kommande
              skollagspropositionen.
            </seg>
            <seg xml:id="i-f8eb92a2b9806e8a-0">
              En ökad individualisering av undervisningen är nödvändig som
              vi ser det. Det handlar om att i än högre grad utgå från varje
              individs behov och förutsättningar, ett elevaktivt arbetssätt
              där man engagerar sig i sin egen inlärning och inte bara är passiv
              mottagare av kunskap.
            </seg>
            <seg xml:id="i-a6f143fdd8b17ea4-0">
              För att stärka kunskaperna och resultaten i Sverige behövs ett
              starkt fokus på kunskap och en förbättrad metodutveckling. I det
              arbetet anser vi att det är viktigt att man särskilt uppmärksammar
              pojkar och det faktum att de fortfarande har lägre resultat än
              flickor i skolan. Varför är det så att killar klarar sig sämre
              än tjejer i den svenska skolan? Det behöver man titta ytterligare
              på i framtiden.
            </seg>
            <seg xml:id="i-6520acfece08bd1e-0">
              Alla människor måste ges möjlighet att lyckas och få nödvändiga
              kunskaper. Därför är det positivt att det i den här budgeten föreslås
              en satsning på barn som behöver extra mycket stöd. Det görs genom
              ett extra resurstillskott till skolor i områden med svaga resultat.
              Jag tror emellertid, och skulle ändå vilja tillföra, att det är
              viktigt att de här extra resurserna följer individen, att individen
              väljer skola, och inte är geografiskt begränsande. Storstadssatsningen
              har visat på en del problem med att låsa pengar till geografiska
              områden när det egentligen i praktiken är så att barn och ungdomar
              rör sig över en hel kommun, eller flera kommuner, och kanske väljer
              andra skolor än den närmaste.
            </seg>
            <seg xml:id="i-a07e92bc9e0904d5-0">
              Jag tänkte ta upp en sak som inte någon har nämnt. Det är en
              liten men faktiskt ganska viktig förändring som föreslås i det
              här betänkandet. Det är en förändring vad gäller ersättningssystemet
              till fristående gymnasieskolor. Det är en viktig och efterlängtad
              åtgärd. Det finns stora problem i dagens ersättningssystem. Friskolorna
              har i dag alltför dåliga förutsättningar att kunna planera sin
              verksamhet i tid och veta förutsättningarna för den.
            </seg>
            <seg xml:id="i-c8c42134dc0701ca-0">
              Rapporteringen av uppgifter från kommunerna har bristande kvalitet.
              Nu vidtas flera åtgärder. Skolverket ska se över kommunernas rapportering
              och förbättra underlaget. Skolverket får ett uppdrag att reagera
              om det finns för stora skillnader över år eller mellan budget
              och utfall. Kommunerna måste rapportera i god tid och ge rimliga
              förutsättningar för friskolorna så att de vet vilken ersättningsnivå
              som gäller.
            </seg>
            <seg xml:id="i-d67b7f8c97180a95-0">
              Det som nu föreslås i betänkandet är att ta bort steget att mottagarkommunens
              kostnad ska styra ersättningen. I dag är det ju som bekant så
              att det i första hand är motsvarande kostnad för samma program
              i elevens hemkommun som ska styra ersättningen, i andra hand kostnaden
              i mottagarkommunen och först i tredje hand den så kallade riksprislistan.
              Nu tas det andra steget bort, och det blir hemkommunen och därefter
              riksprislistan som styr. Detta ger ett enklare och renare system,
              det blir mindre rörigt och bättre både för de fristående skolorna
              och för kommunerna.
            </seg>
            <seg xml:id="i-f909e0cf236b05b4-0">
              Fru talman! Avgiftsfriheten för studenter vid våra högskolor
              och universitet är viktig, och det är oroande att det nu diskuteras
              att den ska luckras upp. Den högre utbildningen är i Sverige i
              dag avgiftsfri. Det är en av grundprinciperna för utbildningspolitiken.
              Rätten till utbildning ska inte styras av den egna plånbokens
              tjocklek.
            </seg>
            <seg xml:id="i-fce196aebec5d1df-0">
              Socialdemokraterna har visat sig vara beredda att börja luckra
              upp denna princip genom att öppna för möjligheten att ta ut avgifter
              för elever som kommer från länder utanför EES-området. En sådan
              förändring vore, som vi ser det från Miljöpartiet, mycket olycklig.
              Den mest omedelbara effekten skulle bli att rekryteringen av icke-europeiska
              studenter minskar, vilket går stick i stäv med regeringens ambitioner
              om en internationaliserad högskola.
            </seg>
            <seg xml:id="i-02f5ea577897a16e-0">
              Hur man kan se detta som ett sätt att öka det internationella
              utbytet är för mig fullständigt obegripligt. Intäkterna från dessa
              studenter är inte heller så stora att de i sig skulle berättiga
              till en förändring för att ta ut avgifter. På sikt finns en uppenbar
              risk för att avgifter kommer att införas även för svenska studenter.
            </seg>
            <seg xml:id="i-dac0cca754f86e83-0">
              Erfarenheter från andra länder visar att avgifter för utländska
              studenter kan vara ett första steg på vägen mot avgifter även
              för studenter från det egna landet. Det finns flera skäl till
              detta. Det blir svårt att ta ut avgifter av vissa studentgrupper
              men inte av andra. Samtidigt får staten genom de utländska studenternas
              avgifter upp ögonen för studenterna som en potentiell inkomstkälla.
              I tider av ekonomisk åtstramning finns en uppenbar risk för att
              även inhemska studenter tvingas betala avgifter för att fylla
              igen hål i statsbudgeten.
            </seg>
            <seg xml:id="i-a50fa1275e68e137-0">
              Detta är en utveckling som vi anser måste motarbetas. Därför
              bör riksdagen besluta att i högskolelagen slå fast att utbildningen
              i Sverige ska vara avgiftsfri. Genom att flytta bestämmelsen från
              högskoleförordningen till högskolelagen får den en starkare ställning.
              Undantag från denna regel ska inte göras för utländska studenter.
              Alla ska kunna studera på lika villkor i den svenska högskolan.
              Jag yrkar därmed bifall till reservation 20.
            </seg>
            <seg xml:id="i-a56172b269e11a09-0">
              Utskottets tillkännagivande om att stärka avgiftsfriheten för
              svenska studenter och för dem inom EES-området är bra, och vi
              stöder det. Men det får inte uppfattas som att vi stöder översynen
              för att försämra villkoren för studenter utanför EES-området.
              Också Britt-Marie Danestig talade väl om denna fråga, och hon
              är välkommen att rösta på vår reservation.
            </seg>
            <seg xml:id="i-9104893ebe9dd7d2-0">
              Skolan har en viktig roll att vara åsiktsmässigt neutral och
              låta elever utvecklas utan ideologisk påverkan. Vi anser därför
              från Miljöpartiet att Skolverket bör utvärdera läromedlen ur ett
              genus- och HBT-perspektiv. Det är ett alarmerande resultat som
              RFSL redovisar i sin undersökning av hur gruppen HBT speglas i
              skolans biologiböcker för barn och ungdomar. Jag anser inte att
              vi från statens sida ska styra läromedlens innehåll, men det är
              väl värt att uppmärksamma problemet och visa på skevheter för
              att skapa ökad medvetenhet och förändring.
            </seg>
          </u>
          <note type="speaker" xml:id="i-3da8ae05719ef24e-0">
            Anf. 11 INGER LUNDBERG (s):
          </note>
          <u who="carin_lundberg_878f91" xml:id="i-ad38302ab0621859-0">
            <seg xml:id="i-edff404125bab861-0">
              Fru talman! I sin bok om skolan, Kunskap och kärlek , säger Göran
              Persson att skolan ska vara en barnens värld präglad av trygghet,
              solidaritet och jämlikhet. En värld, som stimulerar nyfikenhet
              och upptäckarglädje.
            </seg>
            <seg xml:id="i-f8ecff19785eb2bd-0">
              Det som är Sveriges styrka är vårt lands förmåga att förena rättvisa
              och utveckling. Det finns ett direkt samband mellan ett lands
              förmåga att ta vara på kunskap och arbetsvilja hos hela sin befolkning
              och dess möjlighet till tillväxt och utveckling. Därför sviktar
              socialdemokratin aldrig på att vi ska ha en skola där barn med
              olika begåvningar, bakgrunder och förutsättningar möts. Föräldrarna
              ska kunna lita på närmaste skola. Vi säger bestämt nej till Moderaternas
              och Folkpartiets förslag om att rasera skolväsendet och införa
              skolpeng i stället för att satsa på skolorna i närsamhället.
            </seg>
            <seg xml:id="i-d6ef5a09c3af309f-0">
              Inledningen av dagens debatt har svartmålat den svenska skolan.
              Det är farligt. Den som inte ser de fina insatser som görs i svensk
              skola, eller den inneboende styrkan i den gemensamma skolan, riskerar
              att riva ned i stället för att förbättra, att experimentera sönder
              i stället för att utveckla.
            </seg>
            <seg xml:id="i-41cc452555a67885-0">
              Vi socialdemokrater tar resultaten från både NU-03 och PISA-undersökningen
              på stort allvar. Vi oroas över att resultaten i läsförståelse
              försämrats, och vi ska vända den negativa utvecklingen i matematik.
              Vi ser ökade klyftor och skillnader mellan barn och skolor som
              en av de allra viktigaste utmaningarna.
            </seg>
            <seg xml:id="i-05ef671a03324a52-0">
              Vi gläds över det som kan inge stolthet en skola som sammantaget
              tillhör de bättre i OECD, med väldigt fina resultat i framtidsämnen
              som engelska, samt elevernas goda förmåga att samarbeta och kritiskt
              granska det som de läser.
            </seg>
            <seg xml:id="i-70255abcd234d6b2-0">
              2005 års budget innehåller kraftfulla satsningar på skolan. Socialdemokraterna
              och samarbetspartierna har strävat efter att föra en budgetpolitik
              som medger en kraftig ökning av statsbidragen till kommunsektorn.
              De 6 miljarder i sysselsättningsstöd, som tillförs kommuner och
              landsting, kommer att få stor betydelse för att säkra en god kvalitet
              och stabilitet i verksamheter som vård, skola och omsorg.
            </seg>
            <seg xml:id="i-548e9d770ecbfef2-0">
              Men vi behöver också rikta pengar direkt till skolan, och därför
              fortsätter satsningen på det som kommit att kallas Wärnerssonpengarna.
              Det är viktiga pengar. De barn som studerats både i NU-03 och
              i PISA-undersökningar är barn som drabbades av 90-talets besparingar.
              De uppföljningar av besparingarna som genomförts visar att det
              var de barn som hade de största behoven som drabbades hårdast.
              Det låg säkert inte några onda tankar bakom, men vissa behov i
              skolan prioriterar sig själva. När pengarna tryter blir det skolans
              extrainsatser som drabbas.
            </seg>
            <seg xml:id="i-d60d5b1cc8540f29-0">
              I 2005 års budget satsas ytterligare 1 miljard på lärare och
              annan personal i skolan. Liksom tidigare villkoras pengarna med
              att personaltätheten verkligen ökar. Vi har sett att den metoden
              varit effektiv. Personaltätheten har ökat i skolan och är nu åtta
              lärare per hundra elever i grundskolan. Och lärartätheten fortsätter
              att öka.
            </seg>
            <seg xml:id="i-87c68beec09a5c77-0">
              När satsningen på mer personal i skolan började var regeringen
              och samarbetspartierna ganska ensamma om att vilja genomföra satsningen.
              I dag finns det en uppslutning från i princip alla partier utom
              Centerpartiet. Det är bra. Men det skulle vara bättre om också
              Centern tog sitt ansvar för att driva på utvecklingen i skolan.
              Det är anmärkningsvärt att Centern riktar 7 miljarder mindre till
              skolan än Socialdemokraterna och samarbetspartierna, att Centern
              som talar så mycket om förebyggande arbete inte är berett att
              tydligt rikta pengar till skolan.
            </seg>
            <seg xml:id="i-ee09840cdf7555aa-0">
              Wärnerssonpengarna har sin motsvarighet på förskoleområdet. Till
              de mest efterlängtade insatserna i budgeten hör satsningen på
              1 miljard i nya pengar för att öka personaltätheten i förskolan.
              Den följs av ytterligare 1 miljard 2006. Pengarna behövs. 6 000
              nya förskollärare och barnskötare ger förutsättningar för både
              mindre dagisgrupper och mer personal inom de områden där barnen
              har det jobbigast. Så ser det ut när vallöften blir praktisk verklighet.
            </seg>
            <seg xml:id="i-2d6807aead6f3a51-0">
              Men det är inte bara besparingar som har varit jobbiga för resultaten
              i den svenska skolan. Jag är glad över att regeringen nu gör en
              kraftfull satsning på nya resurser för att stärka utvecklingen
              i segregerade bostadsområden.
            </seg>
            <seg xml:id="i-e218edcd089a479f-0">
              Behovet av insatser bekräftas av Skolverkets uppföljning av elever
              med utländsk bakgrund. När över 91 % av de elever som hade svensk
              bakgrund var behöriga till gymnasieskolans nationella program
              var samma andel 65 % bland de elever som invandrat efter 1993.
            </seg>
            <seg xml:id="i-8c4d9971cef3f2b1-0">
              Bland de barn som kommit sent till Sverige och brottas med bristfälliga
              språkkunskaper finns framtidens begåvningsreserv. I samspel med
              hemmet måste den svenska skolan hitta metoder för att möta de
              barnen på deras villkor. Det kräver ett gediget pedagogiskt utvecklingsarbete
              och insatser för att stärka språkets betydelse. Men det kräver
              också ett tydligt fokus på familjernas livsvillkor. Det är en
              prioriterad uppgift för Myndigheten för skolutveckling att stärka
              utvecklingen i segregerade bostadsområden. Jag är glad att regeringen
              följer upp detta med 225 miljoner i nya pengar för 20062007. Det
              finns därför skäl att vara väldigt orolig över de borgerliga partiernas
              syn på utvecklingsarbetet. Det är allvarligt att samtliga fyra
              borgerliga partier tar så lätt på behovet av utvecklingsarbete
              att de med ett penndrag vill avveckla Myndigheten för skolutveckling.
            </seg>
            <seg xml:id="i-03b3f11c24c1e365-0">
              Myndigheten för skolutveckling är viktig. Den ska bidra till
              utvecklingen i segregerade bostadsområden. Men den ska också ansvara
              för rektorsutbildning, stärka matematiken och naturvetenskapen,
              bidra till att utveckla jämställdhetsarbetet och den didaktiska
              utvecklingen i bred mening. Alla dessa uppgifter för myndigheten
              säger borgerligheten nej till.
            </seg>
            <seg xml:id="i-ba2be24474e9ceca-0">
              Thomas Östros tog med sin utvecklingsplan för skolan initiativ
              till Matematikdelegationen. De försämrade resultaten i matematik
              visar att det var alldeles rätt. Det är fantastiskt att se Matematikdelegationens
              rapport. Det är ett gediget förslag om breda kompetensutvecklingsinsatser
              och insatser för att skapa engagemang för matematiken i hela samhället.
              Delegationens många förslag kommer att remissbehandlas.
            </seg>
            <seg xml:id="i-0720182f3d65749e-0">
              I avvaktan på en bredare satsning på kompetensutveckling gör
              redan nu Myndigheten för skolutveckling riktade insatser bland
              annat till det nationella centrum för matematik vid Göteborgs
              universitet som är en spjutspets i arbetet att stärka och modernisera
              svensk matematikutveckling.
            </seg>
            <seg xml:id="i-55118f3595bf23d8-0">
              Fru talman! Vi måste arbeta inom breda fält för att stärka den
              svenska skolan. Vi ska använda de riktade resurser som regering
              och riksdag ger. Vi ska bryta växande orättvisor. Vi ska använda
              Skolverket som en stark och kompetent tillsynsorganisation. Vi
              ska bidra med forskning, utveckling och samverkan med en spännande
              och viktig lärarutbildning.
            </seg>
          </u>
          <note xml:id="i-53a94d023c4c719d-0">
            Fru talman! Jag yrkar bifall till utskottets förslag i UbU1 och
            avslag på samtliga reservationer i betänkandet.
          </note>
          <note type="speaker" xml:id="i-d590ada5daf32c4f-0">
            Anf. 12 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-1">
            <seg xml:id="i-04650487c03f45b3-0">
              Fru talman! Vi har gång efter annan den här hösten fått se svart
              på vitt hur läget ser ut i den svenska skolan. Varje gång det
              har kommit en rapport har Socialdemokraterna sagt som Inger Lundberg
              nu i talarstolen: Vi tar resultaten på allvar, och vi genomför
              kraftfulla insatser. Det har varit svaret på varenda rapport under
              varje år, i varje debatt och varje gång det kommit en ny rapport
              om krisläget i skolan.
            </seg>
            <seg xml:id="i-890b6f4a7f0e9f75-0">
              Är det inte dags för Socialdemokraterna att inse att det just
              är Socialdemokraterna som är ansvariga? De är ytterst ansvariga
              för skolan i landet. De är också de som ytterst har möjligheten
              att förändra. I det läget säger Inger Lundberg att hon är mer
              orolig för Centerpartiets och den borgerliga alliansens politik
              än orolig för den kunskapssegregering vi ser öka så markant. Hon
              är mer orolig för det än för hela den generation som är på väg
              ut som inte kommer att få möjlighet att vara delaktig i samhällets
              utveckling.
            </seg>
            <seg xml:id="i-06c3012d97a2a9e7-0">
              Min fråga blir: Hur tänker Socialdemokraterna framöver ta tag
              i problematiken? Vad finns det mer för substans än att bara säga
              att vi ser resultaten och tar dem på allvar?
            </seg>
          </u>
          <note type="speaker" xml:id="i-24b70925ad66f597-0">
            Anf. 13 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-1">
            <seg xml:id="i-502c4739c823f957-0">
              Fru talman! Det finns en stark substans i socialdemokratisk skolpolitik.
              Det har markerats genom den kraftiga satsning som har gjorts med
              Wärnerssonpengarna. Det innebär att vi har ökat bemanningen i
              skolorna till åtta lärare per 100 elever, och vi fortsätter att
              öka bemanningen. Vi vet att det behövs för de barn som har det
              jobbigast.
            </seg>
            <seg xml:id="i-2f95b38cef6fc863-0">
              Vi har tagit initiativ till ett av världens kanske mest framstående
              system för uppföljning av studier och verksamheten i skolorna.
              Det är en granskning som görs av Skolverket. Vi har gett Myndigheten
              för skolutveckling dess uppgifter att särskilt rikta insatser
              mot utveckling i skolorna.
            </seg>
            <seg xml:id="i-d64eaa8d66bd9f4e-0">
              Vi har genomfört en ny lärarutbildning med en mycket kraftfull
              satsning på didaktisk forskning med ett speciellt organ som ska
              arbeta riktat mot kommunerna för att förankra lärarutbildningen
              i den praktiska verkligheten ute i kommunerna. Vi har gjort kraftfulla
              satsningar på förskolan för att barnen ska ha möjlighet att tidigt
              bland annat få en stark språkutveckling.
            </seg>
            <seg xml:id="i-db9d013f22f5ed91-0">
              Allt detta har vi gjort för att vi har oroats av att många barn
              har det jobbigt i skolan. Samtidigt har vi sagt ifrån när borgerligheten
              har velat rasera den svenska skolan. Vi har varit väldigt bekymrade
              över att Centern som talar så väldigt mycket om skolan och i en
              så aggressiv ton slår ned på bristerna i skolan saknar varje instrument
              för att förbättra verksamheten i skolan.
            </seg>
            <seg xml:id="i-75cf9a2437195d59-0">
              Nog är det väl lite konstigt, Sofia Larsen, att ni har 7 miljarder
              mindre i riktade pengar till skolan än vad samarbetspartierna
              har? Ändå säger ni att det är så viktigt med förebyggande verksamhet
              för ungdomarna i skolan.
            </seg>
          </u>
          <note type="speaker" xml:id="i-c1562c20e8e9b268-0">
            Anf. 14 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-2">
            <seg xml:id="i-79a291188042d97d-0">
              Fru talman! Inger Lundberg är orolig för att den borgerliga alliansen
              kommer att rasera skolan. Det behöver hon inte vara. Socialdemokraterna
              har klarat det så bra själva. Skolan har ju raserats.
            </seg>
            <seg xml:id="i-7e8d0f1aa3ff0ad0-0">
              Hon rabblar också upp en massa saker som vi vet inte har gett
              de resultat som krävs. Det har inte hjälpt eleverna och har inte
              gett eleverna den ärliga chans från början som de så väl behöver.
            </seg>
            <seg xml:id="i-b3bf53fe4f2a601b-0">
              Inger Lundberg talar också sig varm för Wärnerssonpengarna, som
              om det skulle vara svaret på allt. Det vi har sett är att det
              har slagit väldigt snett. Vi från Centerpartiet har föreslagit
              att ge pengarna direkt till kommunerna till dem som berörs och
              dem som sitter på makten lokalt.
            </seg>
            <seg xml:id="i-e7873e2c3e003625-0">
              Vi har föreslagit lika mycket pengar som Socialdemokraterna har
              gett i riktade bidrag. Det har vi föreslagit ska gå direkt till
              kommunerna plus en ytterligare satsning på 1,2 miljarder för läs-,
              skriv- och matematikprogram.
            </seg>
            <seg xml:id="i-22a425a8ec136184-0">
              Vi har föreslagit stora insatser för skolan. Vi ger också möjligheten
              och besluten till dem som sitter på ansvaret lokalt, vilket jag
              tycker är oerhört viktigt.
            </seg>
            <seg xml:id="i-93af49f95af728be-0">
              Svaret från Inger Lundberg om hur man ska rädda och hjälpa de
              elever som befinner sig i kris försvinner någonstans i luften.
              Det är Wärnerssonpengarna som är det absolut viktigaste. Vi har
              sett att det inte har lyckats.
            </seg>
            <seg xml:id="i-f99d852e40bb774f-0">
              Vi har flera förslag. Bland annat vill vi satsa på kunskap i
              stället för tid. Vi vill satsa på arbetsmiljön i skolan. Vi behöver
              en mer elevanpassad och flexibel skola. Men till och med de sakerna
              säger man nej till. Man vill inte har mer elevanpassning och flexibilitet.
              Det är farligt, eftersom det missgynnar.
            </seg>
            <seg xml:id="i-fb54eeac9bfaf470-0">
              Förskoleministern var ute för några veckor sedan och sade att
              försöken med flexibilitet inte ens får fortsätta. Hur kommer det
              sig att Socialdemokraterna är så rädda att det ska bli en mer
              individanpassad och elevanpassad skola? I ställer säger man härifrån
              att Wärnerssonpengarna är det enda som är det bästa för alla runtomkring.
            </seg>
          </u>
          <note type="speaker" xml:id="i-4c723fee992324bc-0">
            Anf. 15 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-2">
            <seg xml:id="i-0368a8324e3d8038-0">
              Fru talman! Vi är rädda om barnen. Just för att vi är rädda om
              barnen vill vi inte experimentera med en flexibel skolstart utan
              att ha hela bilden av hur barnens skolgång ska fungera. Det gäller
              inte bara när de börjar skolan utan också hela vägen genom den
              svenska skolan. Detta har förskoleministern gjort väldigt klart.
            </seg>
            <seg xml:id="i-7a73d0f44623f0dd-0">
              Vi är också så rädda om barnen att vi vill ha ett system för
              att stärka personaltätheten ute på skolorna och verkligen kunna
              följa upp det. Den uppfattningen delas av samtliga partier utom
              Centerpartiet. Centerpartiet, som är det parti som svartmålar
              den svenska skolan mest, är kanske trots allt det parti som står
              allra mest tomhänt när det gäller direkta och riktade insatser
              för att stärka skolan.
            </seg>
          </u>
          <note type="speaker" xml:id="i-220b9a115adfc444-0">
            Anf. 16 ULF NILSSON (fp) replik:
          </note>
          <u who="ulf_nilsson_00782a" xml:id="i-5c6c59e96dceef01-3">
            <seg xml:id="i-8a3295d2f25183e7-0">
              Fru talman! Jag har en inledande fråga till Inger Lundberg. Vi
              har hört en uppräkning av en väldig mängd insatser, en väldig
              mängd program, en väldig mängd delegationer och en väldig mängd
              utredningar. Det har gjorts så många insatser utan resultat. De
              undersökningar och rapporter som kommer visar att resultaten blir
              sämre. Det är bara drygt hälften som till exempel når upp till
              gymnasieskolans mål, om vi ska ta det som slutpunkt för ungdomsskolan.
            </seg>
            <seg xml:id="i-1a06c534190e99eb-0">
              Är det inte dags att fråga sig vad det är för fel på insatserna
              om de insatser man hela tiden gör inte bryter den negativa trend
              som finns?
            </seg>
            <seg xml:id="i-7c3fc053ff83fc0c-0">
              Jag svartmålar inte. Det finns många som klarar sig jättebra
              i skolan, och vi har många duktiga lärare där. Men de som drabbas
              i den svenska skolan är de barn och de elever som kanske inte
              har tillräckligt stöd hemifrån och de som har lite jobbigt med
              att komma i gång med inlärningen de första åren i skolan. De drabbas,
              och det är de som Socialdemokraterna glömmer bort trots alla vackra
              ord.
            </seg>
            <seg xml:id="i-62d9ef60f8d1c939-0">
              För att välja en konkret fråga tänkte jag fråga om de extra pengarna
              till personalförstärkningar. Inger Lundberg säger att vi nu har
              åtta lärare på 100 elever. Tidigare talade ni om vuxna i skolan.
              I verkligheten är det 30 % av de lärare som finns i skolan som
              inte har rätt utbildning för det stadium, de elever eller det
              ämne som de undervisar i. Det är därför vi om och om igen ställer
              frågan: Varför inte använda de pengar som vi och jag också tycker
              behövs till att se till att vi får utbildad personal i skolan?
              Mer än hälften av förskollärarna finns ju inte och 30 % av lärarna
              är obehöriga. Varför då inte använda personalpengarna för att
              få utbildad personal i förskola, skola och fritidshem?
            </seg>
          </u>
          <note type="speaker" xml:id="i-a39af45718ab76b4-0">
            Anf. 17 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-3">
            <seg xml:id="i-33743996bb730bc8-0">
              Fru talman! Vi här helt eniga om värdet av utbildad personal
              i både skola, förskola och fritidshem. När det gäller förskolan
              handlar utbildad personal både om förskollärare och barnskötare.
              Det tycker jag är viktigt att slå fast i den här kammaren.
            </seg>
            <seg xml:id="i-43cf908006aa0257-0">
              Jag tycker att det är oerhört angeläget att stärka och skapa
              skarpare förutsättningar för att kommunerna anställer behörig
              personal. Därför är det ett så värdefullt initiativ som Skolverket
              nu tar för att analysera vad som händer ute hos skolhuvudmännen,
              både kommunerna och inte minst de privata huvudmännen, när det
              gäller anställning av behöriga lärare eller inte. Men jag tror
              att det vore olyckligt om vi villkorade Wärnerssonpengarna med
              detta.
            </seg>
            <seg xml:id="i-2759f0867256b40f-0">
              Jag tycker att det är kul att höra Ulf Nilsson ser att det händer
              mycket bra i den svenska skolan. Det finns många duktiga elever
              och engagerade lärare, och det finns mycket gott att bygga på
              i den svenska skolan.
            </seg>
            <seg xml:id="i-6bf805a288928162-0">
              Folkpartiet har gjort sig till tolk för skolan som det parti
              som kanske pratar allra mest om skolan. Därför tycker jag att
              det är lite sorgligt att se att Folkpartiet samtidigt är det parti
              som vill rasera mest på skolområdet. Ni plockar till exempel bort
              Myndigheten för skolutveckling helt och hållet. Med ett penndrag
              avvecklas den utvecklingsverksamheten. Ni tar bort en tredjedel
              av utvecklingsanslaget för skolan; enkelt gör ni den förändringen.
              Folkpartiet är det enda parti här i kammaren som säger nej till
              den riktade satsning på drygt 100 miljoner kronor i utbildningsvetenskaplig
              forskning som har en sådan oerhört stor betydelse för att vi ska
              komma vidare och verkligen stärka och utveckla den svenska skolan.
              Är inte det lite torftigt av ett parti som pratar så mycket skola?
            </seg>
          </u>
          <note type="speaker" xml:id="i-b53bb51455d27653-0">
            Anf. 18 ULF NILSSON (fp) replik:
          </note>
          <u who="ulf_nilsson_00782a" xml:id="i-5c6c59e96dceef01-4">
            <seg xml:id="i-c41ca4386f42603d-0">
              Fru talman! Vi tycker att utvärderingen och uppföljningen av
              skolan måste bli bättre. Det måste bli fler skolinspektörer från
              en skolinspektion ute på skolorna, fler nationella prov så att
              man inte kommer efter och så att man ser när man behöver göra
              extra insatser senast i årskurs 3. Därför drar vi in Myndigheten
              för skolutveckling. När det gäller att diskutera skolutveckling
              så gör skolorna det bra lokalt, och vi har även högskolor och
              universitet till det. Vi lägger de pengarna på en ny skolinspektion
              för att vi ska få in hårda fakta som visar var vi behöver sätta
              in insatserna.
            </seg>
            <seg xml:id="i-812749bf00e402ca-0">
              Vi säger inte nej till några pengar till forskning, men vi vill
              låta forskare använda pengarna friare än att vi ska sitta och
              öronmärka dem politiskt. Det handlar verkligen om att satsa på
              en skola där vi vet någonting, för innan vi vet någonting om hur
              det går för eleverna kan vi inte sätta in den riktiga hjälpen.
            </seg>
            <seg xml:id="i-06cd77195d680f10-0">
              Det finns mycket som är bra i skolan. Men mitt engagemang handlar
              om alla de barn som glöms bort och alla de elever som går vidare
              upp till gymnasieskolan och först när de är 1617 år får reda på
              att de inte har fått med sig de kunskaper de skulle ha fått redan
              i 4:an och 5:an i grundskolan. Det beror på att ni har en tradition
              att sopa allt under mattan och tycka att det kommer att ordna
              sig på slutet.
            </seg>
            <seg xml:id="i-56b5d32eeb519d77-0">
              Återigen ställer jag den konkreta frågan om lärare, för utbildade
              lärare behövs i förskola och skola. Vi hade förra året ett antal
              exempel på detta. I Staffanstorps kommun, till exempel, hade man
              inte möjlighet att anställa utbildade lärare eftersom de inte
              samtidigt fick säga upp sådana som vikarierade och inte alls hade
              lärarutbildning. Jag har en konkret fråga för att de här pengarna
              verkligen ska användas till att stimulera kommunerna att anställa
              utbildad personal: Är det inte dags att ändra reglerna på det
              här området? Nu driver det hela fortfarande fram tänkandet om
              att det gör detsamma vem som är i ett klassrum bara det är en
              vuxen. Det är en förödande inställning för barnen.
            </seg>
          </u>
          <note type="speaker" xml:id="i-df17936e4e543632-0">
            Anf. 19 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-4">
            <seg xml:id="i-26ebe1bd419f61a5-0">
              Fru talman! Det gör sannerligen inte detsamma om det är en utbildad
              lärare eller en inte utbildad lärare. Vi socialdemokrater kommer
              att göra allt vi kan för att stärka och öka andelen behöriga lärare.
              Här har Skolverket en oerhört viktig uppgift.
            </seg>
            <seg xml:id="i-e7ae4718eadb138f-0">
              Vi har lite problem med matematikundervisningen, Ulf Nilsson.
              Det gäller tydligen också i Ulf Nilssons och min generation. Det
              är ju inte så att Ulf Nilsson tar pengarna från Myndigheten för
              skolutveckling och lägger dem på ett nationellt kvalitetsinstitut,
              utan han sparar 200 miljoner på Skolverket. De pengarna lägger
              Ulf Nilsson på ett nationellt kvalitetsinstitut. Dessutom spar
              han 96,2 miljoner hela anslaget till Myndigheten för skolutveckling.
              Han tar också bort 60 miljoner nästan en tredjedel av utvecklingsanslaget
              för skolan.
            </seg>
            <seg xml:id="i-0f47318860368c24-0">
              Det här är allvarligt. Vi har behov av att driva utvecklingsarbete,
              och ett exempel är just matematikundervisningen. Här har regeringen
              tydligt sagt att det måste göras en kraftsamling och tillsatt
              Matematikdelegationen för att få de många goda idéerna om hur
              vi ska driva kompetensutveckling och på annat sätt sprida engagemanget
              för matematiken på bredden. Då måste vi ha instrument för det;
              då kan vi inte bara stå i de här talarstolarna och prata, Ulf
              Nilsson! Det socialdemokratin gör är att se behoven ute i skolan
              och vidta åtgärder för att stärka och utveckla den svenska skolan,
              och inte bara prata.
            </seg>
          </u>
          <note type="speaker" xml:id="i-608afadb1c871d1b-0">
            Anf. 20 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-1">
            <seg xml:id="i-7c094b6194a1c31b-0">
              Fru talman! Föräldrarna ska kunna lita på närmaste skola. Kan
              de det i dag?
            </seg>
          </u>
          <note type="speaker" xml:id="i-65a3ffd76f672a3d-0">
            Anf. 21 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-5">
            <seg xml:id="i-f965a8ec85e75620-0">
              Fru talman! Nej, jag tror inte att föräldrar kan känna sig riktigt
              trygga med närmaste skola. Det är därför vi lägger så stor tyngd
              på den kvalitetsuppföljning som ska finnas i alla kommuner och
              där kommunerna har ett starkt ansvar. De enskilda huvudmännen
              har också ansvar för det. Det gäller alltså att kvalitetssäkra
              och följa upp sin verksamhet.
            </seg>
            <seg xml:id="i-8f42ae4823b300ef-0">
              Det är också därför socialdemokratin tog initiativ till det som
              kanske är världens mest gedigna skolinspektion Skolverkets genomgångar
              av samtliga kommuner. Men det behövs naturligtvis mycket mer.
              Det behövs en vital debatt om utvecklingen i skolan. Vi behöver
              stärka föräldrarnas inflytande. Det är en av de frågor som spelar
              en viktig roll i arbetet med den kommande skollagen.
            </seg>
            <seg xml:id="i-f652bc8f9f0936ff-0">
              Vi ska ta delaktigheten från eleverna på allvar. Det är också
              en viktig kvalitetsfaktor för att utveckla och stärka den svenska
              skolan.
            </seg>
            <seg xml:id="i-7d4673a03df50f99-0">
              Det finns mycket i det som Kristdemokraterna talar om när det
              gäller lugn och ro och trivsel i skolan som ligger nära socialdemokratisk
              politik. Jag tror också att det var därför det var så lätt för
              oss att samarbeta med er när vi diskuterade värdegrundsfrågorna.
              Vi är långt ifrån framme när det gäller värdegrundsarbetet, men
              det jag vet är att Ingegerd Wärnersson planterade en mycket fin
              planta som är på väg att utvecklas på många skolor, om än det
              är en lång bit kvar på en del av dem.
            </seg>
          </u>
          <note type="speaker" xml:id="i-bfa86eb34fb72c54-0">
            Anf. 22 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-2">
            <seg xml:id="i-f1f524e917dc7410-0">
              Fru talman! Jag fick det svar som jag egentligen ville ha, och
              som är det självklara: Föräldrarna kan i dag inte lita på närmaste
              skola. Jag har egen erfarenhet av detta. Jag har många i min bekantskapskrets
              som har egen erfarenhet av detta. Det går inte att stå här och
              förneka det här inför Sveriges folk. Det finns problem på så många
              svenska skolor i dag. Frågan är vad det beror på efter 65 år med
              Socialdemokraterna i ledningen för det här landet. Kan det ha
              någonting att göra med att ordet fostran byttes ut mot utveckling?
              Det togs bort ur läroplanerna. Plötsligt skulle man fostra sig
              själv som barn. Det fungerar inte.
            </seg>
            <seg xml:id="i-f34365a2f3e4fba3-0">
              Därför är jag också glad att värdegrundsarbetet kommit i gång.
              Det var ett initiativ från Kristdemokraterna från början. Ingegerd
              Wärnersson och jag stod här diskuterade ett antal gånger, och
              sedan kom det. Det var ju ni som hade regeringsmakten och hade
              möjlighet att lägga fram det konkreta förslaget.
            </seg>
            <seg xml:id="i-b17492e6568d3a98-0">
              Detta med skolinspektörer var inte heller ett s-initiativ från
              början. Det kom från de borgerliga partierna.
            </seg>
            <seg xml:id="i-c959b61edf302aa2-0">
              Vi har alltså hela tiden fått fösa er framför oss för att få
              tillbaka ordning och reda i den svenska skolan. Jag är glad om
              Inger Lundberg nu är inne på den linjen. Det är här det måste
              hända någonting. Det kan inte vara så att elever hoppar ut och
              in genom fönstret under lektionstid, som det var i mina barns
              skola för några år sedan. Jag kan ta hur många exempel som helst
              på att det har varit så. Lärarna har stått handfallna och inte
              fått något moraliskt stöd. Det handlar alltså inte bara om pengar,
              utan det handlar också om moraliskt stöd och om lagstiftning för
              att vi ska komma till rätta med det här.
            </seg>
          </u>
          <note type="speaker" xml:id="i-ab1eb686308e7974-0">
            Anf. 23 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-6">
            <seg xml:id="i-9f3be38eb31bb4ce-0">
              Fru talman! Ingegerd Wärnersson får tala för sig, men jag tror
              att det är få politiker där ber jag Inger Davidson om ursäkt som
              har betytt så oerhört mycket för att uppmärksamma och beakta frågan
              om värdegrundsarbetet. Den insats hon gjorde där ska inte förringas
              genom att man säger att hon föstes dit. Den gjorde hon med ett
              mycket stort engagemang. Hon blev väldigt ofta hånad, inte av
              Kristdemokraterna men av andra partier, för att hon lade detta
              väldigt starka fokus på värdegrundsarbetet. Det vore kanske bättre
              att Inger Davidson läxade upp sina borgerliga kolleger i stället
              för att läxa upp socialdemokratin som under hela skolutvecklingen
              har stått för de här benen i skolan, kunskap och kärlek, kunskap
              och fostran och kunskap och utveckling.
            </seg>
          </u>
          <note type="speaker" xml:id="i-ce106e06c660bce0-0">
            Anf. 24 Statsrådet IBRAHIM BAYLAN (s):
          </note>
          <u who="unknown" xml:id="i-a6dd74c3383b86c1-3">
            <seg xml:id="i-e584fad05573bbda-0">
              Fru talman! Det är tråkigt att den borgerliga maktalliansen nästan
              unisont ägnar sina inlägg åt att prata om vad Socialdemokraterna
              vill eller inte vill och åt en mycket onyanserad svartmålning
              av den svenska skolan. Det enda undantaget från detta har varit
              Kristdemokraterna. Jag håller visserligen inte med dem om att
              det bästa sättet för den svenska skolan att möta framtiden är
              att backa in i den, men de ska ändå ha beröm för att de har försökt
              lägga fram förslag till en egen politik i stället för att bara
              svartmåla och prata om vad Socialdemokraterna vill eller inte
              vill.
            </seg>
            <seg xml:id="i-fb6e37a30d0b7743-0">
              Målet för den svenska utbildningspolitiken är att Sverige ska
              vara en ledande kunskapsnation där utbildningen präglas av hög
              kvalitet och ett livslångt lärande för tillväxt och rättvisa.
              Det innebär att den i särklass viktigaste uppgiften för det svenska
              skol- och utbildningsväsendet är att ge alla elever en mycket
              stark kunskapsbas att stå på inför fortsatta studier och framtida
              yrkeskarriär.
            </seg>
            <seg xml:id="i-852f0110efc3e75a-0">
              För ett land som Sverige, där kunskap och kompetens är en av
              de mest centrala konkurrensfördelarna, är ett väl fungerande utbildningssystem
              avgörande för framgång. Därför är det viktigt att fortsätta de
              omfattande satsningar som görs på skolan.
            </seg>
            <seg xml:id="i-010994d77e14bcb4-0">
              Utmaningarna för svensk utbildning är stora. Samhällets utveckling
              har stor påverkan där befolkningsutveckling, internationalisering
              och det alltmer kunskapsintensiva arbetslivet ställer stora krav
              på våra skolor.
            </seg>
            <seg xml:id="i-12bef4104c5eaa21-0">
              Under 90-talet genomfördes kraftfulla besparingar inom den svenska
              skolan, och resultatet kan vi nu se i olika utvärderingar. Det
              är viktigt att sätta in dessa utvärderingar i sitt rätta sammanhang.
              Ett 90-tal som var oerhört tufft och ansträngande för väldigt
              många skolor ser jag som en av de stora anledningarna till det
              resultat vi ser för våra 15-åringar i dag. 15-åringarna är 90-talets
              grundskolebarn. Resultaten visar på behov av kraftfulla satsningar.
            </seg>
            <seg xml:id="i-f16e6787fbf3bc77-0">
              Regeringen avser därför att fortsätta de stora satsningar som
              har skett på skolområdet de senaste åren. Det viktigaste för mig
              är att ge alla skolor tydliga verktyg som de kan använda i det
              dagliga arbetet för att ge alla elever nödvändiga kunskaper. För
              att lyckas tror jag att vi behöver en kunskapsskola med höga ambitioner
              och tydliga mål för alla.
            </seg>
            <seg xml:id="i-5d5ac417009d8ac4-0">
              Regeringens politik är tydlig. Vi vill att alla skolor ska vara
              bra skolor. Kvalitetsarbetet i skolorna ska utgå från att ge alla
              elever förutsättningar att nå kunskapsmålen. Genom en enhetlig
              struktur och tydliga nationella kvalitetsindikatorer blir kvalitetsredovisningar
              det grundläggande verktyget för att i varje kommun och varje skola
              analysera styrkor och svagheter och därifrån formulera effektiva
              strategier och kraftfulla åtgärder för att nå målen. Alla skolor
              har ett ansvar för att ge eleverna nödvändiga baskunskaper, och
              jag kommer att under de närmaste åren skärpa kraven på vad som
              ska finnas med i alla skolors kvalitetsredovisningar.
            </seg>
            <seg xml:id="i-f0252648d49fa5bd-0">
              Framåtsyftande individuella utvecklingsplaner ska införas i grundskolan.
              För att utveckla kvaliteten ytterligare ska framåtsyftande individuella
              utvecklingsplaner vara införda vid samtliga grundskolor redan
              hösten 2005. De individuella utvecklingsplanerna ska fungera som
              ett kontrakt mellan skolan och föräldrarna där det beskrivs vilka
              insatser som behövs för att eleven ska nå målen och även i övrigt
              utvecklas så långt som möjligt inom ramen för läroplanen och kursplanerna.
            </seg>
            <seg xml:id="i-463dd465ccf96466-0">
              Det ska finnas trygghet och studiero. Skolan ska vara en trygg
              plats för alla elever. Barn och ungdomar som inte har möjlighet
              att få stöd och hjälp hemifrån, barn som lever under tuffa sociala
              förhållanden och barn som bor i förorterna runt våra storstäder
              drabbas hårdast när det är stökigt i klassrummet. Alla barn och
              ungdomar ska känna sig trygga, och alla elever ska kunna jobba
              ostört i skolan.
            </seg>
            <seg xml:id="i-67264f5187916788-0">
              Regeringen kommer nästa år att lägga fram ett förslag om den
              nya skollagen och ett förslag till en särskild lag som ytterligare
              stärker elevernas skydd mot mobbning, sexuella trakasserier och
              diskriminering. Likabehandling ska främjas och diskriminering
              ska stoppas. Vår skola ska erbjuda flickor och pojkar lika förutsättningar.
              Insatser ska ske för att främja otraditionella yrkesval både för
              pojkar och flickor.
            </seg>
            <seg xml:id="i-507c1c2de3f44d1c-0">
              Regeringens mening är att fler insatser och åtgärder inom grundskolan
              och gymnasieskolan behöver fokusera på pojkar och män för att
              bryta traditionella könsbundna studieval och framför allt också
              förbättra pojkars numera sämre studieresultat.
            </seg>
            <seg xml:id="i-f41b418a5fe4073e-0">
              En av de viktigaste framtidsfrågorna handlar om den alltmer segregerade
              skolan. Segregationen måste brytas. I många kommuner i Sverige
              finns utsatta områden som är präglade av social och etnisk segregation.
              I dessa områden finns en kraftig överrepresentation av elever
              som har svårigheter att nå utbildningens mål. Arbetet med att
              bryta segregationens negativa effekter kräver samordnade insatser
              från många olika håll och många olika sektorer i samhället.
            </seg>
            <seg xml:id="i-6a79209b57192ff8-0">
              Det är väl känt att skolresultaten för elever i dessa områden
              inte enbart beror på förhållanden i skolan. Vistelsetiden i Sverige,
              föräldrarnas utbildningsbakgrund och deras anknytning till arbetsmarknaden
              har också stor betydelse. Skolan är emellertid den arena där alla
              barn och ungdomar vistas en stor del av sin tid, och skolornas
              roll i sammanhanget måste betraktas som central.
            </seg>
            <seg xml:id="i-4ef9a12929acdf7f-0">
              Regeringen satsar nu ytterligare resurser för att stärka insatserna
              i skolor i segregerade områden och har föreslagit riksdagen att
              för detta ändamål avsätta 70 miljoner respektive 155 miljoner
              under åren 2006 och 2007.
            </seg>
            <seg xml:id="i-f90e8432602ceb47-0">
              Regeringen har också gett klartecken för försöksverksamhet med
              ämnesundervisning på modersmålet. Att nå skolans mål kan innebära
              stora problem och utmaningar för de elever som kommer till Sverige
              under grundskoletiden. Skolorna måste därför aktivt arbeta för
              att ge dessa elever bättre möjligheter att nå skolans mål. Vi
              kan inte låta dessa elever vänta med ämnesundervisningen tills
              de har fått tillräckliga kunskaper i svenska.
            </seg>
            <seg xml:id="i-9e49784a131e5fca-0">
              Därför görs satsningar på försöksverksamhet där upp till hälften
              av ämnesundervisningen i grundskolan kan bedrivas på elevens modersmål.
            </seg>
            <seg xml:id="i-89969b884f8a5b55-0">
              Regeringen har också tagit initiativ till öronmärkta statsbidrag
              avsedda för personalförstärkningar i skolan. Genom ett tillskott
              från staten på 5 miljarder kronor över fem år anställs 15 000
              fler lärare och andra specialister i landets skolor. Hittills
              har satsningen gått över förväntan. Över 12 000 fler personer
              har anställts i skolan, och lärartätheten ökar nu för varje år.
            </seg>
            <seg xml:id="i-529dd4e7ca2ef758-0">
              Men det räcker inte. Vi måste också gå vidare med utvecklingen
              av skolan. Jag skulle vilja se en mer individualiserad gymnasieskola.
              De senaste tio åren har en fördubbling skett av andelen ungdomar
              som slutför treåriga gymnasieutbildningar. De senaste åren har
              resurserna ökat och antalet lärare höjts från sju till drygt åtta
              per 100 gymnasieelever, men det räcker inte. Det krävs fortsatta
              satsningar på att förbättra möjligheten för alla elever att nå
              en fullständig gymnasieutbildning. Alla elever ska utifrån sina
              individuella behov och önskemål mötas i en gymnasieskola för alla.
            </seg>
            <seg xml:id="i-d00f0dac92fd54fa-0">
              De yrkesförberedande gymnasieprogrammen måste förbättras genom
              ett ökat samarbete mellan skola och arbetsliv. Kommunernas samarbete
              måste också öka, så att elever ska kunna få en utbildning som
              passar för deras behov. Alla elever ska ges möjlighet till arbetsplatsförlagt
              lärande av hög kvalitet som relaterar till den utbildning eleven
              har valt. Den ökade globaliseringen innebär att eleven i större
              utsträckning ska ges möjlighet till utlandsförlagd praktik. Regeringen
              avser också att inrätta en ny gymnasial lärlingsutbildning, vilken
              är ett attraktivt alternativ inom gymnasieskolans nationella yrkesinriktade
              program. Regeringen har nyligen givit en yrkesutbildningsdelegation
              i uppdrag att utveckla yrkesutbildningarna.
            </seg>
            <seg xml:id="i-7598a7b3d757f30c-0">
              Men det är också viktigt att kvaliteten på de individuella programmen
              höjs för att garantera att alla elever får de kunskaper de behöver
              för att fortsätta på ett nationellt program. I propositionen Kunskap
              och kvalitet elva steg för utvecklingen av gymnasieskolan uttalar
              regeringen som sin mening att alla elever på de individuella programmen
              ska ha rätt till utbildning på heltid. Detta slås nu också fast
              i budgeten. Regeringen satsar därmed 450 miljoner kronor från
              och med den 1 juli 2006.
            </seg>
            <seg xml:id="i-9ea4778ef1c540d0-0">
              Den svenska skolan är på många sätt väldigt bra, men den kan
              bli mycket bättre, och det sker genom satsningar, bättre uppföljning
              och bättre utveckling av skolan. Det är det som vi socialdemokrater
              står för en skola som präglas av lärande, trygghet och studiero.
            </seg>
          </u>
          <note type="speaker" xml:id="i-6110f32a91e7f42a-0">
            Anf. 25 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-3">
            <seg xml:id="i-27b7238441e52490-0">
              Fru talman! Ja, det behövs en hel del förändringar i dagens skolpolitik
              för att bryta den negativa trend som vi ser med den ökande kunskapssegregationen.
              Vi kunde höra hur Ibrahim Baylan i sitt anförande sade att han
              är beredd att ge förutsättningar för att alla ska nå kunskapsmålen
              i skolan, och det tycker jag är oerhört bra. Men sedan sade han:
              Det ska vi göra genom en enhetlig struktur i skolan, och då kommer
              jag till min fråga. På vilka sätt anser skolministern att en enhetlig
              skola är bättre för den enskilda eleven än en mer individuellt
              anpassad skola?
            </seg>
          </u>
          <note type="speaker" xml:id="i-54cd07fb49d932bc-0">
            Anf. 26 Statsrådet IBRAHIM BAYLAN (s) replik:
          </note>
          <u who="unknown" xml:id="i-a6dd74c3383b86c1-4">
            <seg xml:id="i-969518fbd164a3b3-0">
              Fru talman! Till skillnad från Sofia Larsen tror jag på en skola
              där elever med olika bakgrund och förutsättningar och från både
              rika och mindre bemedlade hem kan mötas, en skola som håller samman
              och som kan fungera som en bro mellan olika religioner och klasser
              och mellan elever som har olika förutsättningar. Jag ser inget
              större hinder för att en enhetlig skola skulle kunna vara individuellt
              anpassad. Det är väldigt viktigt att den svenska skolan anpassar
              sig efter elevernas individuella förutsättningar. Vi vet att det
              är en väg för framgång, och det är också en viktig del av regeringens
              politik.
            </seg>
          </u>
          <note type="speaker" xml:id="i-f529845d95ff04cb-0">
            Anf. 27 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-4">
            <seg xml:id="i-cde9c3ce28770137-0">
              Fru talman! Nu blir jag något förbryllad. Hur kommer det sig
              att Ibrahim Baylan å ena sidan säger att mer av samma sak, mer
              av samma faktiskt misslyckade socialdemokratiska politik, är bättre
              än att satsa på den enskilda eleven? I nästa andetag säger han
              å andra sidan att det är viktigt att den enskilda elevens utveckling
              är individuellt anpassad, och samtidigt vill han ha kvar den enhetliga
              strukturen.
            </seg>
            <seg xml:id="i-2f72d9a2ec26028d-0">
              Vi från Centerpartiet förespråkar ju en mer individuellt anpassad
              skola, för vi är helt övertygade om att om varje enskild elev
              får en riktig chans från start, så får man mycket bättre möjligheter.
              Får vi en skola som är mer inriktad på kunskap i stället för på
              tid och där man satsar på arbetsmiljön och på mer av elevanpassning
              och flexibilitet, kan eleverna klara sig och lyckas mycket bättre
              i samhället än vad man gör i dag.
            </seg>
            <seg xml:id="i-487cf4b448673cda-0">
              Vi vill också införa en flexibel skolstart eftersom vi är helt
              övertygade om att elevens mognads- och kunskapsnivå är viktigare
              än elevens ålder. Hur kommer det sig att Socialdemokraterna än
              en gång säger: Nej, vi vill inte satsa på en mer individuellt
              anpassad skola vi ska i stället sitta här på Rosenbad och bestämma
              precis hur skolgången ska vara för varje enskild elev?
            </seg>
          </u>
          <note type="speaker" xml:id="i-a112e0ca01d9afbd-0">
            Anf. 28 Statsrådet IBRAHIM BAYLAN (s) replik:
          </note>
          <u who="unknown" xml:id="i-a6dd74c3383b86c1-5">
            <seg xml:id="i-5bf0a3453cef3e9f-0">
              Fru talman! Det är en mycket märklig argumentation som Centerns
              Sofia Larsen för. Å ena sidan säger hon att man skulle vilja ha
              mindre av detaljstyrning, å andra sidan samarbetar man gärna med
              ett moderat parti som vill ha en mer central styrning. Det här
              går inte ihop för min del.
            </seg>
            <seg xml:id="i-c2fe3efdae553c83-0">
              En individualiserad skola finns på många ställen redan i dag.
              Gör som jag! Åk ut och besök skolor. Min ambition är att vara
              ute på minst en skola per vecka och se det enorma utvecklingsarbete
              som där bedrivs. För att stötta detta ytterligare har regeringen
              den ambitionen att från och med höstterminen 2005 införa individuella
              skriftliga framåtsyftande utvecklingsplaner för alla landets elever
              från och med det första året. Det är en del av vårt arbete för
              att se till att alla elever klarar skolgången bra.
            </seg>
            <seg xml:id="i-78dabccf3b4f345c-0">
              De här planerna ska bygga på en överenskommelse mellan elever
              i högre och i lägre åldrar och mellan skolans personal och föräldrarna,
              där man punkt för punkt går igenom vad som behövs vilket stöd
              man behöver för att eleverna ska kunna nå upp till de mål som
              är uppsatta för skolan vad gäller läsutveckling och möjligheter
              att lära sig att skriva och räkna ordentligt.
            </seg>
            <seg xml:id="i-8efbfdc8590a9936-0">
              Det här är väldigt viktigt, och om nu Centern på allvar vill
              ha en mer individualiserad och decentraliserad skola, borde man
              hellre ansluta sig till den politik som Socialdemokraterna för
              och inte ta ett moderat parti i svansen och följa efter det, för
              Moderaterna vill ju bara ha mer av centralstyrning och vill inte
              ge skolans personal rejäla möjligheter att lyckas med sitt arbete.
            </seg>
          </u>
          <note type="speaker" xml:id="i-b105dae4dd8d3a41-0">
            Anf. 29 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-6">
            <seg xml:id="i-991584f414f8b0bf-0">
              Fru talman! Statsrådet karakteriserade Kristdemokraternas förslag,
              som jag här i dag lade fram, som att backa in i framtiden. Får
              jag då påminna om att en hel del av de saker som statsrådet nu
              beskriver som framåtsyftande och som satsningar på skolan från
              början kommit från Kristdemokraterna eller från andra borgerliga
              partier. Det kan till exempel gälla kvalitetsredovisning, utvecklingssamtal
              och skriftlig dokumentation av dessa. Allt detta har vi stått
              här och debatterat om i riksdagen och fått mothugg mot för att
              det har varit bakåtsyftande. Det gäller inte minst kravet på att
              man ska skriva upp vad man vill att eleverna ska åstadkomma och
              sedan hjälpas åt med detta. Ansvarskontrakt är ytterligare ett
              sådant exempel.
            </seg>
            <seg xml:id="i-4cfe1dfc4a3b9d81-0">
              Men det är ju bra att ni tar till er vissa delar, och jag är
              ganska säker på att om vi står här om ett par år eller så igen,
              kommer även de förslag som jag lyfte fram i dag att ligga på Socialdemokraternas
              bord, om inte de borgerliga har tagit makten innan dess. Det är
              bara synd att eleverna måste vänta på detta.
            </seg>
          </u>
          <note type="speaker" xml:id="i-7be080664e381af6-0">
            Anf. 30 Statsrådet IBRAHIM BAYLAN (s) replik:
          </note>
          <u who="unknown" xml:id="i-a6dd74c3383b86c1-7">
            <seg xml:id="i-9bfe9a35d843fb16-0">
              Fru talman! Jag har varit statsråd bara i ungefär sex veckor,
              men jag har ändå kunnat se en väldigt tydlig trend i denna kammare.
              Det görs oftast en onyanserad svartmålning av skolan. När så inte
              sker lägger den borgerliga maktalliansen ned väldigt mycket tid
              på att tala om vad Socialdemokraterna vill eller inte vill. När
              vi då någon gång, som de tycker, kommer fram med ett bra förslag
              är trenden väldigt tydlig: då har vi naturligtvis stulit det från
              den borgerliga maktalliansen. Det här är inte trovärdigt, Inger
              Davidson.
            </seg>
            <seg xml:id="i-0793382eee95c1e1-0">
              Jag vet att Kristdemokraterna har ett gediget engagemang när
              det gäller tryggheten och studieron i skolan. Jag välkomnar Kristdemokraterna
              till ett fortsatt samarbete kring de här frågorna. Vi kommer under
              våren att lägga fram flera förslag som just syftar till att öka
              tryggheten och säkerställa studieron i klassrummen. Ni är välkomna
              att stötta de förslagen om ni verkligen menar allvar och detta
              inte bara är ännu en del i den borgerliga maktalliansens strävan
              att ta över makten.
            </seg>
            <seg xml:id="i-9eae111fa500fc2d-0">
              Det är ju bara det ni är överens om. Jag har inte hört någonting
              annat här som ni varit särskilt överens om, förutom då naturligtvis
              det faktum att ni tycker att den socialdemokratiska politiken
              inte duger. Ett samarbete måste väl ändå bygga på mer än så.
            </seg>
            <seg xml:id="i-35f426b350e90f45-0">
              Fram med era gemensamma förslag! Låt oss se dem! I annat fall
              är ni hjärtligt välkomna till ett samarbete som ökar tryggheten
              och säkerställer studieron i klassrummen.
            </seg>
          </u>
          <note type="speaker" xml:id="i-a8887160f9c4c928-0">
            Anf. 31 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-8">
            <seg xml:id="i-e80b516e789df17b-0">
              Fru talman! Låt mig då föreslå att statsrådet börjar med att
              läsa direktiven till arbetsgrupperna och även att han läser på
              namnet det är alltså inte maktalliansen utan någonting helt annat.
              Det kan ju vara bra att börja med det.
            </seg>
            <seg xml:id="i-29088fb956665cb9-0">
              Jag har också märkt en tendens de gånger vi har debatterat: Statsrådet
              upprepar precis det han sade nu, nämligen att vi antingen svartmålar
              eller säger att ni har tagit över våra förslag. När det gäller
              det senare går det ju att gå tillbaka och titta i protokollen.
              Sätt någon tjänsteman på att titta tillbaka på hur debatterna
              såg ut i början av 90-talet när alla de här olika förslagen fördes
              fram!
            </seg>
            <seg xml:id="i-74c1aa96d6413eb1-0">
              När det gäller sanktioner är Socialdemokraterna väldigt rädda.
              Det är ett otäckt ord. Det kan låta som den här gamla filmen Hets
              med Stig Järrel, som någon lärare som har kadaverdisciplin på
              eleverna. Det är inte alls det som någon här i kammaren är ute
              efter.
            </seg>
            <seg xml:id="i-c88054e432eea611-0">
              Det som dock förvånar mig är att när statsrådet kommer med ett
              förslag handlar det sanktioner mot skolan. De vuxna kan alltså
              utsättas för sanktioner om de inte lyckas med det de borde lyckas
              med. Jag tar inte avstånd från det förslaget; det kan hända att
              det måste till om man inte kommer till rätta med mobbning. Men
              det jag skulle vilja ha en förklaring på är varför man inte i
              stället börjar i andra ändan och ger lärare och skolledare verktyg
              för förebyggande insatser så att vi den vägen kan minska den mobbning
              och de kränkningar och trakasserier som förekommer i dag. Något
              av de förslag som jag har fört fram i dag kanske skulle gå att
              pröva.
            </seg>
          </u>
          <note type="speaker" xml:id="i-adae4b3f8e16359c-0">
            Anf. 32 Statsrådet IBRAHIM BAYLAN (s) replik:
          </note>
          <u who="unknown" xml:id="i-a6dd74c3383b86c1-9">
            <seg xml:id="i-13f5d8be256a0385-0">
              Fru talman! Jag är beredd att i arbetet med den nya skollagen
              ge skolans personal de befogenheter man behöver för att säkerställa
              studieron och tryggheten i skolan. Det är viktigt. När det inte
              är tryggt och när inte studieron infinner sig är det nämligen
              alltid de barn och ungdomar som mest behöver undervisningen som
              far mest illa. Vi vet också vilka barn det är. Det är ofta barn
              som inte kan få denna hjälp på hemmaplan. Det är ofta barn som
              har speciella behov och speciella förutsättningar som skulle behöva
              undervisningen mest. Därför är jag beredd att göra vad som krävs
              för att vi ska kunna garantera tryggheten och säkerställa studieron
              i klassrummen.
            </seg>
            <seg xml:id="i-9d4a662ea5693f98-0">
              Jag har gått igenom de oerhört många reservationer som den borgerliga
              oppositionen har avgivit. Mitt bestående intryck är det inte är
              mycket ni är överens om.
            </seg>
            <seg xml:id="i-c2a4ade74fcf4c8d-0">
              Låt mig ta ett konkret exempel. En av de mest centrala delarna
              i den budget som vi tillsammans med v och mp lägger fram är satsningen
              på fler lärare och andra specialister i skolan. Där vill ett parti,
              Folkpartiet, gå ännu längre än vad regeringen har gjort och inte
              bara öronmärka pengar till skolan utan också öronmärka dem efter
              behörighet medan ett annat parti, Centern, inte alls vill öronmärka
              dem.
            </seg>
            <seg xml:id="i-8cd14b490d6a3243-0">
              Jag tycker att det vore hedervärt av er, också inför Sveriges
              väljare och Sveriges folk, att presentera en gemensam utbildningspolitik
              i stället för att bara klanka på den socialdemokratiska politiken.
              Vi lägger fram våra förslag, och jag hoppas innerligt att ni kommer
              fram med gemensamma förslag ni också.
            </seg>
          </u>
          <note type="speaker" xml:id="i-00ab62e36faa576b-0">
            Anf. 33 ULF NILSSON (fp) replik:
          </note>
          <u who="ulf_nilsson_00782a" xml:id="i-5c6c59e96dceef01-5">
            <seg xml:id="i-0aed819c704b37c8-0">
              Fru talman! Jag ska försöka hinna med att ställa två frågor till
              skolministern.
            </seg>
            <seg xml:id="i-acb1d9b8f7319499-0">
              Ordning och trygghet i skolan har Folkpartiet talat om i flera
              år, och vi har blivit väldigt kritiserade av tidigare skolministrar.
              Nu har det kommit en undersökning som visar att varannan tioåring
              känner stor oro och inte trivs med arbetsron i skolan. Många är
              rädda för mobbning, och många känner sig stressade.
            </seg>
            <seg xml:id="i-3e44c917d291fc73-0">
              Vi har haft ett antal förslag, till exempel att man ska ha rätt
              att flytta mobbare. Rätt att beslagta mobiltelefoner var en klassisk
              valdebatt. Andra förslag har varit att behålla möjligheten till
              kvarsittning, möjlighet att stänga av elever tillfälligt, fortlöpande
              rapporter om ordningen till föräldrarna och så vidare. Hela tiden
              har vi fått höra från ledande socialdemokratiska politiker att
              vi är konservativa när vi talar om att vi vill öka skolans befogenheter.
            </seg>
            <seg xml:id="i-80ba6812736e7b06-0">
              Nu ser vi en mycket bred samsyn, bland annat i dag i olika utspel
              från olika partier i den borgerliga alliansen, när det gäller
              att satsa på ordning och trygghet i skolan.
            </seg>
            <seg xml:id="i-3c7657e4097e31be-0">
              Ministern har flera gånger här talat om trygghet i skolan. Vilka
              befogenheter är ministern beredd att acceptera och införa i skolan
              för att fler elever ska känna trygghet? Det är den första frågan.
            </seg>
            <seg xml:id="i-0a2bb4a8ddfbc52d-0">
              Den andra frågan handlar om en grupp som Socialdemokraterna har
              glömt bort, nämligen de som är inriktade på ett praktiskt yrke.
              I vår kommer 25 000 elever, om statistiken från förra året håller,
              att hoppa av gymnasieskolan. Det är elever som går yrkesprogram.
            </seg>
            <seg xml:id="i-6eb2c52f5bd3343a-0">
              Vi från Folkpartiet tycker inte att alla behöver plugga för att
              komma in på högskolan. Alla vill inte bli akademiker, men det
              är många som vill skaffa sig en yrkesskicklighet. Vi har pekat
              på lärlingsutbildning som den i Danmark som ett exempel, men regeringen
              har sagt nej till försöksverksamhet i bland annat Skåne med lärlingsanställning
              på företag. Regeringen har också sagt nej till yrkeslinjer med
              andra kursprogram än de nationella.
            </seg>
            <seg xml:id="i-532cee838e54191c-0">
              Vilka åtgärder vill skolministern vidta för att vi ska få en
              bra yrkesutbildning?
            </seg>
          </u>
          <note type="speaker" xml:id="i-0110901a81512417-0">
            Anf. 34 Statsrådet IBRAHIM BAYLAN (s) replik:
          </note>
          <u who="unknown" xml:id="i-a6dd74c3383b86c1-10">
            <seg xml:id="i-5f507d2ca296a9be-0">
              Fru talman! Jag börjar med den sista frågan. Jag tycker att det
              är märkligt att Folkpartiet, ett parti som förr i tiden hade ett
              väldigt stort socialliberalt medvetande, har gått så långt åt
              höger, så pass långt att man i dag föreslår att vissa elever inte
              ska få den nödvändiga utbildning de behöver ute i yrkeslivet.
              Man föreslår att vi ska korta ned utbildningen för dem som antagligen
              behöver utbildningen mest, dra ned den från tre till två år och
              därmed beröva de här eleverna möjlighet att få en bra grund att
              stå på. Det är, fru talman, högst märkligt och framför allt oförlåtligt.
            </seg>
            <seg xml:id="i-8e99176a76e088cd-0">
              Vilket arbete man än söker i dag krävs det goda kunskaper när
              det gäller att läsa, skriva och räkna ordentligt. På dagens och
              morgondagens arbetsmarknad är det vitalt att man har en bra kunskapsbas
              att stå på. Möjlighet och förmåga att kommunicera på andra språk
              och att kunna läsa och förstå en text ordentligt är nödvändigt
              oavsett om man går vidare till högskolan eller väljer att försöka
              gå ut på arbetsmarknaden. Därför blir det oerhört märkligt när
              Folkpartiet blir det parti som mest gör sig känt för sin sorteringsskola,
              en skola som vill lämna vissa efter, i sticket, därför att de
              minsann inte behöver ha samma utbildning som alla andra.
            </seg>
            <seg xml:id="i-783dc82dd643f081-0">
              Det finns en stor skillnad mellan de förslag och den politik
              Socialdemokraterna vill föra för trygghet och studiero i skolan
              och den politik som Folkpartiet föreslår. Vi vill också ta oss
              an orsakerna till att barn och ungdomar inte är trygga och att
              barn och ungdomar också kan tänka sig att mobba andra. Det finns
              alltid individuella orsaker till detta, och vi måste också ta
              oss an dem. Vi kan inte bara säga: De där skickar vi till en annan
              skola så blir allting lugnt och bra. Även på den andra skolan
              behöver man ta itu med dessa problem.
            </seg>
          </u>
          <note type="speaker" xml:id="i-40de2e0b0806d852-0">
            Anf. 35 ULF NILSSON (fp) replik:
          </note>
          <u who="ulf_nilsson_00782a" xml:id="i-5c6c59e96dceef01-6">
            <seg xml:id="i-188be34266c691a3-0">
              Fru talman! Om vi börjar med att titta på historien, som skolministern
              gjorde när han jämförde ideal förr och nu, vill jag säga att jag
              tycker att det är väldigt märkligt att ett parti som i namn har
              ordet arbetarepartiet nedvärderar handens arbete på det sätt som
              Socialdemokraterna gör. Jag tycker att det är sorgligt att de
              30 % som nu hoppar av gymnasieskolan för att de inte klarar kärnämnena
              ska känna sig misslyckade fast de skulle kunna klara sig alldeles
              utmärkt på en praktiskt inriktad utbildning. Jag tycker att det
              är bättre att ungdomar får en bra tvåårig utbildning med allmänbildning
              i viktiga ämnen samt en tydlig yrkesinriktad utbildning än att
              de hoppar av och lämnar skolan utan en färdig utbildning. Dessutom
              är fördelen om man går två år att man kan komplettera, antingen
              för att läsa upp till högskolebehörighet eller för att gå en lärlingsutbildning.
            </seg>
            <seg xml:id="i-bbbd79bef067c7e0-0">
              Ni har glömt den här gruppen. Det är till och med så att de som
              ska gå kvalificerad yrkesutbildning, som är en mycket bra utbildning,
              inte kommer in på den om de inte har högskolebehörighet. Det här
              är feltänkt, och det får människor att känna sig misslyckade.
            </seg>
            <seg xml:id="i-35fd218855d86262-0">
              När det gäller ordning och reda, fru talman, är skolministern
              och jag överens om att det är väldigt viktigt att vi hela tiden
              diskuterar orsaken. Men vi är tydligen inte överens om att man
              också måste diskutera vilka möjligheter till åtgärder, vilka befogenheter
              skolorna ska ha. Och de är väldigt små.
            </seg>
            <seg xml:id="i-3ae85ab5d5f9cacd-0">
              Skollagskommittén talade bland annat om att avskaffa en av de
              sista befogenheterna, nämligen kvarsittning. Vi vet att till och
              med rektorer som i väntan på utredning tillfälligt har stängt
              av gymnasieelever som har hotat kamrater med kniv har fått varningar
              och reprimander från Skolverket.
            </seg>
            <seg xml:id="i-6cd8a331e8998210-0">
              Jag ger skolministern chansen att svara en gång till: Tänker
              skolministern i något avseende öka skolans befogenheter att bekämpa
              skolk, mobbning och respektlöshet?
            </seg>
          </u>
          <note type="speaker" xml:id="i-b7c7a1e1adde1202-0">
            Anf. 36 Statsrådet IBRAHIM BAYLAN (s) replik:
          </note>
          <u who="unknown" xml:id="i-a6dd74c3383b86c1-11">
            <seg xml:id="i-f4b29e9a4dc8de5a-0">
              Fru talman! Låt mig återigen få upprepa att jag i arbetet med
              den nya skollagen tillsammans med dem som vi diskuterar med, framför
              allt v och mp, kommer att ta initiativ till att kolla vilka befogenheter
              som behövs för att säkerställa studieron i klassrummen och öka
              tryggheten i skolan. På många skolor i vårt land bedrivs ett jättebra,
              väl fungerande arbete.
            </seg>
            <seg xml:id="i-49a44aba815968d1-0">
              Vi ser också i många av de undersökningar som har kommit nyligen,
              även de internationella, att alltfler elever trivs bättre i skolan,
              att dialogen mellan elever och lärare fungerar allt bättre. Det
              här är någonting som vi kan bygga på. Där det behövs att skolan
              får mer befogenheter är jag inte främmande för det.
            </seg>
            <seg xml:id="i-e53387def0ed4cfb-0">
              Men, fru talman, för att återgå till Folkpartiets förslag om
              att införa tvååriga yrkeslinjer vill jag säga att det intressanta
              när detta förslag kom på Dagens Nyheters debattsida var att de
              första att gå ut var Svenskt Näringsliv. Man gick ut med ett pressmeddelande:
              Det här är helt fel väg. Lärarorganisationer, elevorganisationer
              och fackliga organisationer har också motsatt sig detta.
            </seg>
            <seg xml:id="i-31aabaa6e5f982c4-0">
              Dagens samhälle, med allt större globalisering och teknisk utveckling
              kräver snarare mer utbildning än mindre. Vad är det som gör att
              Folkpartiet anser att eleverna på yrkesutbildningarna inte behöver
              nödvändiga baskunskaper i dagens skola? Gymnasieskolans kärnämnen
              är inte bara till för att rusta dem som går till högre studier.
            </seg>
            <seg xml:id="i-c2c36c378bf6305c-0">
              Vi kan vara överens om att de som vill gå vidare och läsa på
              högskola ska få göra det. Vi är också överens om att det varken
              är önskvärt eller nödvändigt att alla gör det. Men vi vet också
              att både dagens och morgondagens yrkesliv kräver nödvändiga baskunskaper.
              Man ska ha ordentliga kunskaper i att läsa, skriva och räkna och
              även kunna gör sig förstådd på främmande språk.
            </seg>
          </u>
          <note type="speaker" xml:id="i-31250fa136bd1835-0">
            Anf. 37 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-724a190de34efbc0-0">
            <seg xml:id="i-00523143d3a02175-0">
              Fru talman! Jag vill först och främst yrka bifall till den moderata
              reservationen nr 1 samt säga att jag för tids vinnande avstår
              från att yrka bifall till våra övriga reservationer även om jag
              givetvis står bakom innehållet i samtliga.
            </seg>
            <seg xml:id="i-384518fcf2717d93-0">
              Fru talman! Kunskapsjobb har för vissa politiker blivit ett mantra
              för arbeten som någonstans mirakulöst bringar folk högre lön och
              jobb som inte är lätta att flytta på. Problemet är bara att säger
              man kunskapsjobb faller med automatik ett antal andra parametrar
              ut. Det är precis som ett dominospel. Petar man på brickan vi
              vill och vi måste leva på kunskap måste också med automatik andra
              saker följa för att spelet ska gå ut och för att vi ska få ett
              välfärdssamhälle i andra ändan.
            </seg>
            <seg xml:id="i-becee8c6c0a1a79d-0">
              Ska man kunna leva på kunskap måste den vara bättre än andras,
              bättre i meningen mer djup, mer specialiserad, mer marknadsrelevant,
              och det kräver en tydlig spets. Och det i sin tur kräver omtänk
              i de institutioner som förmedlar och bygger kunskap, nämligen
              skolor och universitet.
            </seg>
            <seg xml:id="i-895644e820738ea3-0">
              Vi i Moderaterna vill därför skapa förutsättningar för en högkvalitativ
              högre utbildning, mer mångfald, mer valfrihet och mer kvalitet.
              Utbildningen ska locka så många som möjligt att studera och avlägga
              examen vid svenskt universitet eller högskola. Målet är att alla
              som vill och har de grundläggande kunskaperna ska kunna välja
              den utbildning som han eller hon bäst anser tillfredsställer vederbörandes
              uppfattning om sitt livsprojekt.
            </seg>
            <seg xml:id="i-a5ce6d3494895981-0">
              Detta kräver att den högre utbildningen internationaliseras och
              att svenska universitet och högskolor erbjuder utbildningar som
              står sig i det globala utbildningssamarbetet. Flera alternativ,
              både inom och utom vårt lands gränser gör att var och en får ökade
              möjligheter att ta vara på sin begåvning och göra det mesta av
              sin egen potential.
            </seg>
            <seg xml:id="i-f47b7e15d30a38a0-0">
              Det är grundläggande att varje student får möjlighet att själv
              välja vilken sorts universitet eller högskola han eller hon vill
              läsa vid. Det måste vara upp till studenten att själv avgöra om
              det som passar bäst är en bred högskola med massföreläsningar
              eller ett smalt spjutspetsuniversitet med mycket forskningsbaserad
              undervisning.
            </seg>
            <seg xml:id="i-ef0f66f1e9d4cb87-0">
              En logisk följd av studenternas fria val, den ökade institutionella
              konkurrensen och lärosätenas strävan att profilera sig är att
              avskaffa det centrala antagningssystemet. Varje lärosäte måste
              själv få lov att bestämma hur antagningarna ska gå till.
            </seg>
            <seg xml:id="i-1ed19f4556f0d4b1-0">
              Med syfte att ytterligare bidra till ökad profilering och mångfald
              vill vi fortsätta den utveckling av högskolorna i stiftelseform
              som Chalmers tekniska högskola och Högskolan i Jönköping varit
              föregångare för. Utvecklingen där har varit utomordentligt positiv.
              Den fria formen har stimulerat den kreativa förmågan och förnyelsen.
              Vi vill komplettera och utöka möjligheterna för fler stiftelsehögskolor.
            </seg>
            <seg xml:id="i-028451db6c9dc9bf-0">
              Statens uppgift inom forskning och utveckling är att komplettera
              alla forskningsfinansiärer. Det innebär att tyngdpunkten läggs
              på grundforskning samt forskarutbildning. Riksdag och regering
              ska inte detaljstyra forskaranslagen. Starka och självständiga
              universitet och högskolor är en förutsättning för forskningens
              frihet.
            </seg>
            <seg xml:id="i-afd1b243c4cdc19e-0">
              Men de senaste sex sju åren har anslagen till grundutbildningen
              urholkats. De tidiga fakultetsanslagen har urholkats. Och anslagen
              till forskningsråden har skurits ned. Den här utvecklingen måste
              vi nu vända. Det blir särskilt nödvändigt i ljuset av en från
              regeringen alltmer centralstyrd forskning och en ny struktur som
              har direkt centralistiska drag.
            </seg>
            <seg xml:id="i-5b667e55a12ada82-0">
              Vi vill påbörja en successiv återuppbyggnad av grundutbildnings-
              och forskningsanslagen genom att tillföra universitet och högskolor
              ökade resurser. Jag är övertygad om att Britt-Marie Danestig och
              jag när jag har avslutat mitt anförande kommer att ha en mycket
              intressant diskussion om vad som egentligen står i vår budget.
            </seg>
            <seg xml:id="i-57b5a8c0df462de6-0">
              En oerhört viktig punkt rör också ansökningsraseriet, det vill
              säga kraven på landets forskare att ständigt behöva söka mer medel.
              Effekten av detta blir tidsförluster när femtio ansökningar per
              år och forskare måste lämnas in till Vetenskapsrådet och motsvarande
              organisationer.
            </seg>
            <seg xml:id="i-4d608453e925a11b-0">
              Väl att märka är att många av de här ansökningarna inte alls
              avser att ordna pengar till nya spännande projekt utan att upprätthålla
              elementär infrastruktur, laboratorieutrustning, lokaler, men framför
              allt tjänster. Doktorand- och laboratorieassistenter, handläggare
              och till och med sekreterartjänster finansieras ibland från månad
              till månad med de här pengarna. Det leder till otrygghet och till
              att den vetenskapliga kvaliteten blir lidande.
            </seg>
            <seg xml:id="i-b8219d32b2d6565b-0">
              I regleringsbrevet från regeringen för 2004 står också att Vetenskapsrådet
              ska öka sina insatser för att ge unga och nydisputerade forskare
              goda förutsättningar att fortsätta sin forskarkarriär och att
              tiden mellan disputationen och en eventuell fast universitetstjänst
              är en lika viktig som kritisk period för den fortsatta karriären.
              Det är väl känt.
            </seg>
            <seg xml:id="i-93fffb8b201b4832-0">
              Men i dag rådet det brist på så kallade mellantjänster. Det är
              betydligt många fler som söker en anställning som forskarassistent
              hos Vetenskapsrådet än de har möjlighet att finansiera. Under
              de senaste två åren har Vetenskapsrådet finansierat ett antal
              internationella postdoktorsstipendier. Men dessa har nackdelen
              att när stipendiaten efter två år kommer tillbaka till Sverige
              har denne hamnat utanför det svenska socialförsäkringssystemet.
              Det tar till exempel i dag 240 dagar att kvalificera sig för föräldraförsäkring.
            </seg>
            <seg xml:id="i-dcbed744805de919-0">
              I Doktorandspegeln från 2003 framgår att mer än hälften av doktoranderna
              vill arbeta vid ett annat universitet än sitt nuvarande efter
              doktorsexamen. Det är just bristen på mellantjänster och intresset
              för att byta universitet som indikerar att nya nationella postdoktorstjänster
              fyller ett behov som också skulle stimulera en ökad rörlighet
              inom Sverige. Frågan är naturligtvis vad regeringen tänker hitta
              på i det avseendet. Någon forskningsproposition har vi ännu inte
              sett röken av i den här kammaren.
            </seg>
            <seg xml:id="i-76be6499dcdcb04c-0">
              Avknoppningen av innovationsföretag från högskolor och universitet
              är i dag ytterst betydelsefull för näringslivets utveckling. För
              att stimulera kommersialiseringen bör regeringen se över hur staten
              kan gynna de högskolor och universitet som erbjuder sina forskare
              belöningar i form av olika slags vinstdelningspaket i vilka forskarna
              erbjuds royaltyn, delägarskap och optioner i ett eller flera företag.
            </seg>
            <seg xml:id="i-2f6e0ff92b1c3417-0">
              Det är också viktigt att komma ihåg och tänka på verkligheten
              för dem som jobbar på universiteten och högskolorna. De jobbar
              i dag alltmer övertid, ibland obetalda, för att studenterna ska
              få en högkvalitativ utbildning. Men gränsen för välviljan är snart
              nådd. Yrkesstolthet och filantropisk verksamhet kan aldrig i längden
              täcka över de brister som urholkningen av anslagen inneburit.
              Risken för utbrändhet och hopplöshet närmar sig för alltfler dock
              inte för mig tack vare det här vattenglaset!
            </seg>
            <seg xml:id="i-b7a77ce1119c565f-0">
              All offentlig universitetsutbildning på grundnivån i Sverige
              ska vara avgiftsfri. Om detta tror jag inte att det råder några
              delade meningar i kammaren. Men med det skattesystem som råder
              och den mycket sammanpressade lönestrukturen finns det ingen möjlighet
              för studenter att själva finansiera hela eller delar av sin utbildning.
              Det gäller också de mycket stora studielån som många studenter
              i dag drar på sig. De är så betungande att de är mycket svåra
              att betala av, även för individer med mycket avancerade akademiska
              arbeten. Med tanke på att kunskapsinhämtning inte längre har några
              gränser och att utbytet med utlandet bör öka framöver leder modellen
              till vissa problem. Vi menar att det är fel att utländska studenter
              i dag inte betalar några kursavgifter när den svenska staten finansierar
              svenska studenters kursavgifter vid utländska universitet.
            </seg>
            <seg xml:id="i-00dc837e20b68421-0">
              I dag har vi en global kunskapsmarknad. Utlandsstudier blir allt
              vanligare, och då måste svenska studenter kunna utnyttja expanderande
              marknader. Sverige måste bli ett land dit utländska studenter
              söker sig för att skaffa sig en högkvalitativ utbildning. Det
              är hög tid för Sverige att aktivt arbeta för att dra till sig
              begåvade personer och inte släppa dem ifrån sig. Därför måste
              svenska universitet och högskolor arbeta för att bli globala,
              attraktiva studiemiljöer.
            </seg>
            <seg xml:id="i-f1d4db777be45d23-0">
              Vi vill därför att högskoleförordningen ändras så att lärosätena
              får möjlighet och skyldighet att ta ut avgifter för högskoleutbildning
              av studenter och doktorander från länder utanför EES som ej omfattas
              av utbytesavtal i särskild ordning. Lärosätenas möjligheter att
              ta ut avgifter samt vilka skyldigheter det innebär bör man reglera
              i ett särskilt brev. Dimensioneringen däremot ska vara lärosätets
              ensak. Lärosätet ska också få lov att behålla intäkterna. Vi föreslår
              en översyn av högskoleförordningen för att möjliggöra försäljning
              av utbildning till studenter utanför EES.
            </seg>
            <seg xml:id="i-d8722a0cf7fc4306-0">
              Fru talman! Basen av kompetenta unga forskare i Sverige behöver
              breddas. Det är av stor vikt att unga forskare ges tillfälle att
              efter examen vidga sina vyer och komma bort från sina egna handledare
              och universitet under en period för att skapa självständighet
              för blivande forskare. En postdoktorstjänst, gärna utomlands,
              skapar möjligheter att bredda utbildningen och samtidigt sprida
              svensk forskningskompetens. Det är också ett sätt att få fram
              verkligt goda forskningsämnen. Vi ser fram emot att höra vad regeringen
              har för idéer när forskningspropositionen väl kommer fram på bordet
              i den här delen. Fler nyligen disputerade och större möjligheter
              att rekrytera utländska postdoktorander är det bästa sättet att
              förbereda för det generationsskifte som kommer att komma här liksom
              på så många andra områden i vårt samhälle. Om nyantagna doktorander
              riskerar att hinna fram för sent och deras äldre kolleger att
              ha lämnat i förtid kommer inte generationsskiftesinsatsen att
              få någon balanserad utformning. Därför måste vi satsa på postdoktorala
              insatser för att bredda och utveckla forskarhandläggningskompetensen.
            </seg>
            <seg xml:id="i-aeaa685d0827d7db-0">
              Vi tycker att det är viktigt att koncentrera resurserna till
              de regioner och forskningsområden där svenska forskare och forskarlag
              i dag håller mycket hög klass. Vi vill se fler och breddade stipendier
              i det avseendet, och vi hoppas att vi kommer att uppnå enighet
              om det i kammaren.
            </seg>
            <seg xml:id="i-ffe6d8995c55a859-0">
              Sverige har i dag kunskapskluster på många områden, till exempel
              HelsingforsUppsala och MalmöLund. Där finns en kritisk massa av
              universitetsforskning, storföretag, utvecklingsföretag och en
              infrastruktur vad gäller riskkapital, patent och så vidare. Vi
              menar att klustren måste stärkas. Det är lite annorlunda i mindre
              utbildningscentrum. Där är bilden mer splittrad. Vi menar att
              det är viktigt med specialiseringen och profileringen. Sverige
              har även ett antal andra kunskapskluster som håller mycket hög
              internationell klass inom skilda områden. Vår politik syftar däremot
              till att särskilt stimulera forskare, forskningsområden och regioner
              som håller högsta kvalitet.
            </seg>
          </u>
          <note type="speaker" xml:id="i-2dddbd679425ee1e-0">
            Anf. 38 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-2">
            <seg xml:id="i-c865e8132fb02c0a-0">
              Fru talman! Jag har några frågor till Tobias Billström.
            </seg>
            <seg xml:id="i-10e99df6ef13f617-0">
              När det gäller forskningen säger ni visserligen och det sade
              jag också i mitt anförande att ni satsar en halv miljard mer än
              regeringen. Det är bara fakultetsanslagen. Ni räknar inte med
              den höjning för forskning som faktiskt finns med i BP:n och som
              kommer att fördelas i den forskningspolitiska propositionen.
            </seg>
            <seg xml:id="i-4bef77bc20c0edcf-0">
              Ni tycks i era motioner mena den totala summan. Man vill höja
              fakultetsanslagen med totalt 1,6 miljarder över tre år. Den totala
              summan i budgetpropositionen för motsvarande period är 1,8.
            </seg>
            <seg xml:id="i-73e61ff3251ee866-0">
              För övrigt har ni inte några ytterligare satsningar på forskning.
              Det är ingenting när det gäller råden, förutom förlåt mig 1 miljon
              till så kallad konkurrensforskning. Tobias Billström kanske kan
              beskriva för mig vad det är. Det är faktiskt ett helt nytt begrepp
              för mig.
            </seg>
            <seg xml:id="i-be443644a7c1a153-0">
              En annan sak som är bekymmersam i ert budgetförslag är faktiskt
              vuxenutbildning. Den nämnde inte Tobias Billström i sitt anförande.
              Jag kan förstå det. Ni slår ihop alla anslagen. Bidrag till vissa
              organisationer 50 miljoner. Statligt stöd för utbildning av vuxna
              1,9 miljarder. Kvalificerad yrkesutbildning 793 miljoner. Folkbildning,
              det vill säga folkhögskolorna, 1,2 miljarder. Summa drygt 3,9
              miljarder. Men i ert förslag när det gäller vuxnas utbildning
              ligger bara 3,6 miljarder, det vill säga en minskning av anslagen
              till utbildning för vuxna med 350 miljoner kronor och det är redan
              2005. Det innebär att folkhögskolorna får spara 25 % från det
              ena året till det andra. Folkhögskolorna är små enheter och har
              redan nu ganska svår ekonomi. De är oerhört betydelsefulla för
              att motverka den sociala snedrekryteringen till högre studier.
              Det här visar på Moderaternas elitistiska syn på människor.
            </seg>
          </u>
          <note type="speaker" xml:id="i-dc992c25e4dd8ce9-0">
            Anf. 39 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-1">
            <seg xml:id="i-43717fd189658cf8-0">
              Fru talman! Britt-Marie Danestig använde stora ord i sitt anförande
              och anklagade oss för lögn, som det kommer att framgå av protokollet.
              Det är ett mycket allvarligt ord. Vi ljuger inte. Man frestas
              att använda ordspråket tomma tunnor skramlar mest. Det är faktiskt
              så att våra höjningar är väsentligt mer påtagliga än de som regeringen
              gör.
            </seg>
            <seg xml:id="i-4e11fe8915303f57-0">
              För 2005 höjer vi fakultetsanslagen med 621 miljoner kronor,
              för 2006 höjer vi med 480 miljoner kronor och för 2007 höjer vi
              med 500 miljoner kronor. Allt detta är tydliga och klara siffror
              som går att utläsa av vår budgetmotion, och vi har inte gjort
              några som helst förändringar sedan denna inlämnades till riksdagen.
            </seg>
            <seg xml:id="i-888e8b442b9b1d84-0">
              Sedan var det frågan om folkhögskolorna. Vi är folkhögskolornas
              bästa vänner i den här kammaren. Vi tycker att de är alldeles
              utmärkta. De förverkligar verkligen vår tanke på hur skolpengssystemet
              ska fungera, det vill säga att man själv får välja vem som ska
              vara uppdragsgivare och utförare av de utbildningsuppdrag som
              man får.
            </seg>
            <seg xml:id="i-fcd177c90218e689-0">
              Vad vi däremot inte tycker om är den flora av olika studiestödsformer
              som finns. Därför valde vi redan förra året i budgeten att samla
              dessa i ett särskilt konto som vi kallar för vuxnas utbildning.
              Det innebär inte några neddragningar. Britt-Marie Danestig försökte
              med samma knep förra året, och det kommer att misslyckas i år
              igen. Det här handlar om en budgetteknisk justering. Det är inte
              fråga om någon neddragning. Däremot flyttar vi pengarna från det
              ena kontot till det andra, från utbildning till kultur. Det ser
              naturligtvis ut som en neddragning, men i verkligheten blir det
              inte det utom vid en punkt, naturligtvis, Kunskapslyftet, som
              är på väg att fasas ut. I och med att det är på väg ut innebär
              det också en neddragning i faktiska pengar. Sedan vill Britt-Marie
              Danestigs parti behålla Kunskapslyftet intakt med lika många platser
              och till och med, när man lyssnar på vissa företrädare i kammaren,
              en utökning av dem. Det vill inte vi. Där är vi helt ärliga i
              våra texter. Man måste naturligtvis räkna utifrån verkligheten,
              Britt-Marie Danestig, och inte efter vad man tror eller tycker
              att det ska se ut.
            </seg>
          </u>
          <note type="speaker" xml:id="i-9ff2e58cb3d525c3-0">
            Anf. 40 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-3">
            <seg xml:id="i-756777d3bb24e9e5-0">
              Fru talman! Jag tror att Tobias Billström får ta en kurs i enkel
              matematik. Det är faktiskt 350 miljoner redan under 2005. Tittar
              man på 2006 och 2007 är det riktigt att det statliga stödet för
              utbildning av vuxna ska föras över till det generella statsbidraget
              till kommunerna. Det framgår inte riktigt av Moderaternas motioner
              om det är fallet även med deras förslag. Men deras förslag till
              anslag för vuxnas utbildning jämfört med 2005 minskas 2006 och
              2007 med ca 1 miljard kronor.
            </seg>
            <seg xml:id="i-114b3faf48401936-0">
              Då ska man komma ihåg att samtidigt som ni gör det här vill ni
              kraftigt utöka antalet platser inom KY, det vill säga mer än fördubbla
              platserna. Det räknar ni med blir en ökad kostnad på ca 800 miljoner.
              Där har ni också räknat fel. Det blir 900 miljoner kronor, om
              man går på snittalet 55 000 kr.
            </seg>
            <seg xml:id="i-83a2961f3b1967d3-0">
              800 plus 900 miljoner kronor är i varje fall 1,7 miljard av det
              som ska gå till KY. Det här är alltså en fruktansvärd åderlåtning
              av övrig vuxenutbildning. Sedan framgår det inte av era motioner
              om det är folkhögskolan som ska dra ned eller om ni nästan totalt
              ska utplåna komvux.
            </seg>
            <seg xml:id="i-2de94f99e89d1aa9-0">
              Men jag ska påminna Tobias Billström om att det faktiskt står
              i ert niopunktsprogram när det gäller studiestödet att det ska
              motverka social snedrekrytering. Med tanke på det blir det här
              nästan absurt. Det är inte bara egendomligt, utan det är också
              faktiskt ganska oärligt att leka med siffrorna på det här sättet.
            </seg>
          </u>
          <note type="speaker" xml:id="i-3b935b30853a87bb-0">
            Anf. 41 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-2">
            <seg xml:id="i-ad023c81fa1764ed-0">
              Fru talman! Jag noterar i varje fall att Britt-Marie Danestig
              avstod från att använda ordet lögn som ju förekom tidigare i debatten.
              Jag vet inte om det beror på en insikt om att det kanske inte
              riktigt ser ut på det viset som Britt-Marie Danestig trodde när
              hon stod uppe i talarstolen. Vi har ju klarat ut att det här handlar
              om en budgetteknisk justering. Gör man på det vis som vi har gjort
              framstår det naturligtvis som en neddragning, men det är inte
              det i verkligheten. Det går alldeles utmärkt att titta på siffrorna.
            </seg>
            <seg xml:id="i-c790706442131476-0">
              Sedan är det helt riktigt att vi inte ser komvux som ett självändamål.
              Vi har vid flera tillfällen här i kammaren deklarerat uppfattningen
              att vi vill ha ett minskat antal studenter som går direkt från
              gymnasieskolan till komvux. Därför är det ganska naturligt att
              vi minskar anslaget till den sektorn. Det är fullständigt självklart.
            </seg>
            <seg xml:id="i-8464d204807f0ae3-0">
              Däremot omfördelar vi naturligtvis inom budgeten så att vi ser
              till att på gymnasieskolan och grundskolan göra sådana förstärkningar
              som gör att eleverna faktiskt när de kommer till, låt oss kalla
              det för vägs ände, har med sig de kunskaperna som är nödvändiga.
            </seg>
            <seg xml:id="i-82ff4c481c51a601-0">
              Jag förstår att det är väldigt svårt för Britt-Marie Danestig
              att inse det här och hantera det med tanke på att hon inom vänsterkartellen
              representerar en politik som går i rakt motsatt riktning och som
              inte innebär att man tar tag i problemen när de uppstår utan att
              man skjuter dem framför sig. Då är det också naturligt att man
              behåller komvux på en så hög nivå som det är rimligt, men det
              tycker inte vi.
            </seg>
            <seg xml:id="i-ca6eca1b54a588e0-0">
              Vi har också rett ut frågan om folkhögskolorna, upplever jag,
              eftersom Britt-Marie Danestig avstod från att kommentera den i
              sitt andra inlägg. Vi behåller alltså nivån intakt, men vi ser
              till att lägga pengarna på ett annat konto. Så var det med den
              saken.
            </seg>
          </u>
          <note type="speaker" xml:id="i-b338a0785b649f21-0">
            Anf. 42 ANA MARIA NARTI (fp):
          </note>
          <u who="ana_maria_narti_aaeac7" next="cont" xml:id="i-f86179db36ddabbf-0"/>
          <note xml:id="i-8ee10ac1b32db885-0">
            Fru talman! Låt mig börja med att yrka bifall till reservation
            33 under punkt 32.
          </note>
          <u who="ana_maria_narti_aaeac7" prev="cont" xml:id="i-874479ca2db8a43b-0">
            <seg xml:id="i-0ec3918972011d56-0">
              Vi diskuterar utbildningspolitik i dag skola, forskning, högskola,
              universitet. Och jag tycker nästan synd om motståndarna. De måste
              i dag försvara en kunskapspolitik som nästan varje dag utsätts
              för obarmhärtig kritik i rapporter, undersökningar och vanliga
              journalistiska reportage.
            </seg>
            <seg xml:id="i-407477d5e083af3e-0">
              Låt mig ta ett exempel som har med högskolan att göra. Det gäller
              lärarutbildningen. Den nya lärarutbildningen kördes igenom med
              applåder och hurrarop från den röda sidan. Nu läser vi i tidningar
              och hör på radio att de nya lärarna inte vet hur de ska lära barn
              att läsa, skriva och räkna, att de nya lärarna inte har lärt sig
              att tänka på hur man sätter betyg och att de nya lärarna inte
              får praktikplatser, som var den stora paradidén med den nya lärarutbildningen.
              Då kan man undra: Vad är det man har åstadkommit med den här reformen,
              som man har blåst upp så mycket i retoriken men som i praktiken
              visar så många stora hål?
            </seg>
            <seg xml:id="i-58e5d938c7890840-0">
              När vår utbildningsminister, oavsett vad han heter, åker utomlands
              slår han sig för bröstet och säger att Sverige satsar mest av
              alla länder på forskning och utbildning på högskole- och universitetsnivå.
              Men då berättar han inte att han inte har tagit hänsyn till den
              egentliga kostnads- och prisökningen i Sverige som ligger på 34
              %, medan de ökningar som det egna departementet har räknat med
              ligger på 1 %. Vad är detta om inte en minskning av kunskapens
              ekonomi?
            </seg>
            <seg xml:id="i-da950926fe3c52da-0">
              Man talar inte om den situation som de stackars doktoranderna
              och de nyblivna doktorerna utsätts för. Man talar inte om alla
              dessa doktorander och doktorer som under en lång tid av sina studier
              har levt på stipendier och utbildningsbidrag och alltså inte fått
              försäkringar och inte fått räkna någonting av studierna som grund
              för den kommande pensionen. Och sedan talar man inte om alla dessa
              nyblivna doktorer som dagen efter framgångsrik disputation faller
              rakt ned i arbetslöshet därför att vi har för få postdoktorsplatser.
            </seg>
            <seg xml:id="i-6daf02493fcdcc4e-0">
              Jag tycker synd om socialdemokrater, om vänsterpartister och
              om miljöpartister. Jag tycker synd om dem för att de måste försöka,
              med så stora retoriska ansträngningar, täcka över alla dessa fel
              och misstag som de själva har åstadkommit.
            </seg>
            <seg xml:id="i-42970decf2b9be35-0">
              Sättet att bedriva den här propagandakampanjen om att vi är så
              bra på kunskap i Sverige påminner mig om mycket mörka minnen som
              jag har. Under hela den tid som jag levde i en atmosfär som präglades
              av ett enda parti med totalmakt fick jag höra att det fanns brister
              men att allting var så bra.
            </seg>
            <seg xml:id="i-b1903cbd43c54097-0">
              Kan vi inte börja diskussionen om kunskapen i Sverige med en
              realistisk syn på det som händer i verkligheten? Kan vi inte börja
              med att erkänna att vi har väldigt mycket att göra för att rätta
              till långvariga ideologiska brister och fel?
            </seg>
            <seg xml:id="i-1f08893e1ae4a41c-0">
              En av de här långvariga synderna består i en masstanke. Allt
              ska lösas i grupp och genom kvantitet. Det var därför man satsade
              så oerhört mycket på en expansion av högskolorna. Det är sant.
              Man har låtit väldigt många människor komma in i högskole- och
              universitetsutbildning. Men just det här masstänkandet, bristen
              på förståelse för kunskapens mycket särskilda art, bristen på
              förståelse för variation och nyanser i den oändliga värld som
              kunskapens värld är, har lett till det faktum att vi har en stigande
              arbetslöshet bland akademiker.
            </seg>
            <seg xml:id="i-4ae71a7ebafe0af7-0">
              Jag är väldigt glad för det arbete som vi nu gör i Folkpartiet.
              Vi försöker ta bort en del av de dimmiga retoriska ridåerna kring
              situationen i kunskapens värld i Sverige och försöker etablera
              en realistisk syn på arbetet med kunskap i Sverige.
            </seg>
            <seg xml:id="i-23fec6ade21204d1-0">
              Jag vill också påminna om att det finns långvariga brister när
              det gäller integrationen av kunskap från andra delar av världen
              i den svenska kunskapsvärlden.
            </seg>
            <seg xml:id="i-09e17997e451222a-0">
              Jag vet inte om jag har berättat hur det var när jag kom till
              Sverige. Jag hade undervisat på högskolenivå. Mina elever var
              redan berömda teatermänniskor. De hade varit mina elever som studenter.
              Men jag placerades bland nybörjare i Sverige. Visserligen kunde
              jag väldigt mycket om italiensk film, rysk film, skådespelarpedagogik
              i modern tid, textanalys, Shakespeare och grekisk tragedi, men
              jag kände inte till pilsnerfilmens historia. Alltså visste jag
              ingenting. Det var slutsatsen, eftersom mina kunskaper inte fanns
              på schemat för utbildningen för teater- och filmvetare i Sverige.
            </seg>
            <seg xml:id="i-af3fd5e92a401bd9-0">
              Jag har hört mycket mer upprörande historier av samma slag. Jag
              har till exempel träffat en civilingenjör från Eritrea. Han kunde
              sitt eget modersmål, arabiska, italienska, engelska och svenska.
              Han hade också studerat i England och hade praktisk kunskap om
              hur man jobbar med byggarbete i mycket svåra ökenförhållanden.
              Men den mannen fick aldrig komma fram till någon anställningsintervju
              när det gällde stora biståndsprojekt. När det gäller sådana saker
              tittar man först och främst på meriter från föreningslivet i Sverige.
            </seg>
            <seg xml:id="i-4e87afdb2db6ef1c-0">
              Det här sättet att se på kunskap måste ändras. Det måste ändras
              i grunden. Sverige måste lära sig att ta emot kunskap som kommer
              utifrån. Det är därför vi satsar 70 miljoner i vår budget på speciella
              kurser för akademiker från andra länder. Det finns i dag alldeles
              för lite av det här. Vi lyfter också fram frågan om respekt för
              den andra kunskapen, den kunskap som inte just nu finns på plats
              i Sverige.
            </seg>
          </u>
          <note type="speaker" xml:id="i-8d4bc36e3f8016d1-0">
            Anf. 43 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-e2043e6b7998927d-0">
            <seg xml:id="i-99732878bdebbec7-0">
              Fru talman! Törsten efter kunskap är ett av de mest framträdande
              dragen hos människan. Den har resulterat i att människan under
              historiens lopp har skaffat sig alltmer kunskap om tillvaron,
              kunskap som ska utvecklas inom ramen för de värderingar som garanterar
              människovärdet och den etiska bas som samhället vilar på.
            </seg>
            <seg xml:id="i-3af2f0220c06dc34-0">
              Därför är det bra att fler under senare år har fått tillgång
              till högre utbildning. Däremot är det inte bra att kvaliteten
              har blivit lidande, att var och varannan i högskolan kan berätta
              att grundutbildningens kritiska och utvecklande inslag har ersatts
              av en utbildningsfabrik som på löpande band ska klara av student
              efter student. Undersökningar visar att lärosätena sett sig tvingade
              att dra ned på lärartid. I nuläget finns inga garantier för att
              studenterna ska få adekvat stöd och handledning. Vi kristdemokrater
              menar att det är viktigt att en sådan garanti införs och att en
              miniminivå läggs fast för vilket stöd som studenterna har rätt
              till. Vi anslår därför i vårt budgetförslag medel för att öka
              andelen disputerade lärare i högskolan.
            </seg>
            <seg xml:id="i-c2596bf0cef4c3ea-0">
              De förändringar som vi kristdemokrater vill göra i högskolan
              har utgångspunkt i kunskap, valfrihet och trygghet. Högskoleutbildning
              ska inte bara ge studenterna specifika ämneskunskaper för ett
              framtida yrke. Den måste också leda till personlig utveckling,
              samhällsengagemang och kritiskt tänkande. Det nuvarande resurstilldelningssystemet
              motverkar den bredare bildningen. De strängare regler som infördes
              2001 inom studiemedelssystemet minskar också möjligheterna för
              studenter att skaffa sig en bred allmänbildning. Den utredning
              som tillsatts för att se över resurstilldelningssystemet bör därför
              se över hur bildning kan stimuleras bättre. En långsiktig grundfinansieringsmodell
              bör införas som tar hänsyn till kursernas svårighetsgrad. Ett
              nytt resurstilldelningssystem bör också innehålla en komponent
              för vetenskaplig anknytning. När ett nytt system utformas bör
              rekrytering från underrepresenterade grupper och pedagogisk mångfald
              tas med.
            </seg>
            <seg xml:id="i-28cc9943cb9d0c86-0">
              Vi vill också lyfta fram olika sorters kunskap, kunskap som under
              alltför många år har fått vara dold i det svenska utbildningsväsendet.
              Därför lägger vi extra pengar på att stimulera lärlingsutbildning
              i gymnasieskolan och på att bygga upp en ny yrkeshögskola. Dessa
              satsningar finns i vårt budgetförslag.
            </seg>
            <seg xml:id="i-1b0a783332781888-0">
              Fru talman! Man förkastar varje god idé för att sedan göra den
              till sin egen. Det är en tes som har anammats av både utbildningsutskottet
              och den socialdemokratiska regeringen. Vi kristdemokrater kan
              bjuda på det. Det handlar om avgiftsfriheten för svenska studenter
              och möjligheten att sälja utbildning till länder utanför EES.
            </seg>
            <seg xml:id="i-a86a06e6002660ac-0">
              Kristdemokraterna har i flera år krävt möjlighet för högskolorna
              att ta ut avgifter för studenter utanför EES-området. Det går
              inte att motivera att svenska studenter betalar utomlands medan
              utländska studenter får läsa gratis i Sverige. Utredningen Advantage
              Sweden föreslog 2000 att högskolor skulle få möjlighet att ta
              ut avgift för högskoleutbildning av studenter och doktorander
              från länder utanför EES.
            </seg>
            <seg xml:id="i-ca756a66813d1855-0">
              Utredningsförslaget har väckt stor oro bland studentföreträdare
              som sett det som det första steget mot att införa avgifter fullt
              ut för studenter i högskolan, en inriktning som vi kristdemokrater
              tar mycket starkt avstånd ifrån. Inte minst har den tidigare socialdemokratiske
              utbildningsministern öst fotogen på brasan genom att agera vindflöjel.
              Efter ett hårdnackat motstånd hette det plötsligt att för att
              rekrytera fler utländska studenter bör universitet och högskolor
              kunna erbjuda studenter från länderna utanför EES utbildning mot
              betalning. Det är en total omvändning. Makten är trött.
            </seg>
            <seg xml:id="i-a35e870fd8f34b3c-0">
              Det är bra att Socialdemokraterna har ändrat sig, även om det
              som vanligt tog alltför lång tid. Vi förstår också den oro som
              detta skapat. Lösningen är i stället att se över resurstilldelningssystemet
              som helhet för att kunna återställa och höja högskolans nivåer
              till rimliga belopp så att utbildning och bildning kan vara av
              hög kvalitet.
            </seg>
            <seg xml:id="i-a81ede15bbc16087-0">
              Det största hotet mot avgiftsfriheten i högskolan är att den
              inte är lagreglerad. Det är därför viktigt att avgiftsfriheten
              för svenska studenter säkras innan avgifter kan tas ut av utomeuropeiska
              studenter. Vi kristdemokrater är nöjda med att utskottet i dagens
              betänkande går oss till mötes och ger regeringen till känna att
              avgiftsfriheten för svenska studenter ska ligga fast. Det är ett
              steg framåt.
            </seg>
            <seg xml:id="i-16782082a5f27cd3-0">
              Fru talman! Det finns en risk att regeringen vid beslut om universitetsstatus
              eller nya vetenskapsområden tar alltför stora hänsyn till andra
              skäl än kvaliteten. Vi har tyvärr sett hur andra hänsyn än de
              rent kvalitativa inte alltför sällan spelat in i Socialdemokraternas
              bedömningar. Det är ju val snart.
            </seg>
            <seg xml:id="i-652334c065ffa495-0">
              Högskoleverket gör en ambitiös och strukturerad granskning av
              ansökningarna. Principen som vi vill slå vakt om bör därför bli
              att regeringen ska ge universitetsstatus eller vetenskapsområde
              till ansökande högskolor i fall där Högskoleverket har undersökt
              kvaliteten och tillstyrkt ansökan. En regering ska inte kunna
              köpa röster genom att dela ut universitetsskyltar tvärs emot de
              kvalitetskriterier som finns.
            </seg>
            <seg xml:id="i-f9df9e4fda21d1ef-0">
              Fru talman! Enligt många undersökningar är den allra viktigaste
              faktorn för om en elev lyckas i skolan lärarens kompetens. Därför
              är lärarutbildningen viktig. Ju större behov eleven har av hjälp
              i sitt lärande, desto större är betydelsen av att hjälpen är kvalificerad.
              Vi vill därför stärka ämneskunskaperna i hela lärarutbildningen
              och till exempel även göra det obligatoriskt med kunskaper om
              skriv- och läsinlärning för de lärare som ska arbeta med yngre
              barn. Väsentligt är också att utbildningsvetenskapen stärks.
            </seg>
            <seg xml:id="i-becc5162d9fbf852-0">
              Som vi kristdemokrater så många gånger påtalat i denna kammare
              måste den verksamhetsförlagda utbildningen, VFU, fungera. Senast
              i morse kom nya uppgifter om den välkända problematiken att finna
              VFU-platser i Helsingfors. Det duger inte.
            </seg>
            <seg xml:id="i-c85803e6b9ee7592-0">
              Det visar sig också att den nya lärarutbildningen har haft stora
              svårigheter att få studenter att välja vissa inriktningar. För
              att klara den framtida lärarförsörjningen vill vi att staten i
              fortsättningen centralt dimensionerar platstillgången på lärarutbildningen
              och dess olika inriktningar, så att studenterna får den utbildning
              de behöver och barnen de lärare de behöver. Högskoleplatser måste
              kunna omfördelas för att kunna svara mot söktrycket.
            </seg>
            <seg xml:id="i-244c5e87daa2621e-0">
              Fru talman! Forskning är en investering för framtiden, och kunskap
              är Sveriges framtida basindustri vår mest bärkraftiga bro till
              framtida välstånd. Utbildning och forskning påverkar framtiden
              mer än något annat samhällsområde. Samhället och medborgarna har
              stora förväntningar på denna sektor, med all rätt, kanske i dag
              framför allt som en motor för fortsatt välfärd. Trots detta dröjer
              den utlovade forskningspropositionen. Vi får se när den kommer.
            </seg>
            <seg xml:id="i-7cb7c5026ceb711f-0">
              Kristdemokraterna satsar 325 miljoner mer än vänsterkartellen
              under perioden 20052007 för att markera forskningens betydelse
              för samhällets framtida välstånd. Sverige behöver en framtidsinriktad
              forskningspolitik som ger vårt land de bästa förutsättningarna
              för kunskapsutveckling och välfärd. Då är det inte minst viktigt
              att ta vara på den kompetens som finns i dag i Forskarsverige,
              att se till att forskare efter avlagd forskarexamen kan få möjlighet
              att forska vidare och meriteras ytterligare för en framtida vetenskaplig
              karriär. Det handlar om forskarassistenttjänster, det handlar
              om olika insatser för att ta vara på dem som har doktorerat och
              har en kunskap som behövs för framtiden.
            </seg>
            <seg xml:id="i-488a5913d99e3d5f-0">
              Fru talman! Under senare år har antalet myndigheter på utbildningsområdet
              vuxit. Så fort det kommer in en ny socialdemokratisk minister
              på scenen ska vederbörande visa sin handlingskraft genom att inrätta
              någon liten myndighet, någon liten delegation, ett råd eller någonting
              annat. Det här är förstås en både dyr och ineffektiv utveckling,
              dyr för skattebetalarna, ineffektiv i bemärkelsen att olika myndigheter
              i sina regleringsbrev faktiskt kan ha till uppgift att göra ungefär
              samma saker. Så här ska vi inte ha det. Det har vi inte råd med.
              Vi slösar tid, vi slösar pengar på detta. Därför vill vi kristdemokrater
              se en översyn av antalet myndigheter på utbildningsområdet det
              gäller hela Myndighetssverige förvisso, men i all synnerhet på
              utbildningsområdet så att det går att samordna de olika arbetsuppgifterna.
            </seg>
            <seg xml:id="i-20da2569c78a097f-0">
              Med detta sagt vill jag yrka bifall till reservationerna nr 4
              och nr 7, även om jag givetvis står bakom Kristdemokraternas samtliga
              reservationer i betänkandet.
            </seg>
            <seg xml:id="i-8b0c50806aea7671-0">
              Fru talman! Makten är trött. Vänsterkartellens lösningar räcker
              inte. Vi kristdemokrater vill se kunskap, valfrihet och trygghet
              som tråden i högskolepolitiken. Utmaningen att bygga en högkvalitativ
              högskola med bildning och kunskap för framtiden är nyckeln till
              framtiden och till kunskapssamhället med hög välfärd och ett gott
              liv.
            </seg>
          </u>
          <note type="speaker" xml:id="i-667d26ee9b7394f5-0">
            Anf. 44 HÅKAN LARSSON (c):
          </note>
          <u who="hakan_larsson_d5f45d" xml:id="i-95233cce22f215aa-0">
            <seg xml:id="i-7bdd6f5e58dcefeb-0">
              Fru talman! I lördags följde jag den stora konserten som hölls
              i Oslo med anledning av Nobels fredspris. Det var en hyllning
              till årets fredspristagare Wangari Maathai från Kenya, som inte
              bara är känd för att leda en organisation som har planterat 30
              miljoner träd i Afrika. Denna fantastiska kvinna gör också en
              massa andra stora insatser, bland annat för att ge människor möjlighet
              till utbildning. Detta poängterades som en stor fredsinsats.
            </seg>
            <seg xml:id="i-512e9809aa88e78b-0">
              Utbildning är ett viktigt redskap för att skapa utveckling, välstånd
              och frihet. Detta gäller i Kenya men självfallet också i Sverige.
            </seg>
            <seg xml:id="i-ab963eacf84acc23-0">
              Utbildning är den bästa och mest långsiktiga vägen till social
              och regional utjämning. Samtidigt ger utbildning människor redskap
              för att kunna infria sina framtidsdrömmar. Kunskap innebär makt
              att förändra och påverka i samhället men också makt att kunna
              göra egna personliga val. Därför måste politiken bygga på en grund
              som erbjuder alla lika möjligheter till god utbildning.
            </seg>
            <seg xml:id="i-2db568b3d7eda18c-0">
              Från Centerpartiets sida ser vi mot den här bakgrunden positivt
              på att vi i dag har en förhållandevis väl utbyggd högre utbildning
              över hela vårt land. Detta gör att fler människor får möjlighet
              att studera vid en högskola eller ett universitet. Utbyggnaden
              av distansutbildningen via nätuniversitet och via olika lärcentrum
              ökar möjligheterna och tillgängligheten ytterligare. Människor
              som av familje- eller arbetsmarknadsskäl inte har möjlighet att
              flytta för att få tillgång till högre studier har fått en ny möjlighet,
              en ny chans. Genom den utbyggda högre utbildningen tar vi bättre
              vara på landets begåvningsreserv.
            </seg>
            <seg xml:id="i-37027bd08256f449-0">
              De nya högskolorna och universiteten som har tillkommit de senaste
              decennierna är alltså ett viktigt redskap för framtiden. Ännu
              är det dock en bit kvar till målsättningen att hälften av en årskurs
              ska ha påbörjat högskoleutbildning vid 25 års ålder.
            </seg>
            <seg xml:id="i-3ae48e334a49ccb7-0">
              Det verkar råda stor enighet om att det nuvarande tilldelningssystemet
              bör ses över. Något är fel när allt större resurser måste satsas
              på att marknadsföra olika utbildningar för att rekrytera studenter.
              Mindre högskolor med små resurser har självfallet svårt att konkurrera
              med de större lärosätenas PR-kampanjer, även om utbildningskvaliteten
              ofta är lika bra. För den enskilde blivande studenten kan det
              också vara svårt att hitta rätt i de olika lärosätenas allt större
              informationsdjungel. Därför är det viktigt att ett nytt tilldelningssystem
              stärker lärosätenas självständighet och långsiktiga kvalitetsarbete.
            </seg>
            <seg xml:id="i-281998d8ef11976c-0">
              När det nu finns en förhållandevis väl utbyggd högre utbildning
              är det viktigt att prioritera stärkt kvalitet på utbildning och
              forskning. Det kommer signaler, som vi har hört här tidigare,
              om att det är problem med både kvaliteten i utbildningen, som
              Lärarhögskolans problem som vi hörde om här, och med att man har
              en besvärlig ekonomisk situation. Då är det särskilt viktigt att
              utarbeta en långsiktig strategi, som vi har efterlyst länge, för
              hur rekryteringen av såväl vetenskapligt som pedagogiskt väl kvalificerade
              lärare ska ske till våra högskolor och universitet.
            </seg>
            <seg xml:id="i-bfb990121b7fba8e-0">
              Vi befinner oss nu i en ganska avvaktande situation i väntan
              på regeringens forskningsproposition, som lär komma någon gång
              på nyåret. Då blir det förmodligen och förhoppningsvis fart på
              den diskussionen. Jag tror dock inte att situationen är så lysande
              i Forskarsverige som den ansvarige ministern Leif Pagrotsky vill
              framställa den i sitt inlägg på Svenska Dagbladets Brännpunkt
              i dag.
            </seg>
            <seg xml:id="i-6d721ca5d343870f-0">
              Som jag underströk i en tidigare debatt här i kammaren i höstas
              anser Centerpartiet att det är viktigt att satsa offensivt på
              forskning. Det är därför som vi anslår ytterligare resurser i
              vår budget.
            </seg>
            <seg xml:id="i-4a16bd5b5ab98543-0">
              Det är viktigt att agera nu om Sverige ska kunna behålla sin
              position som ledande forskningsnation. Hur vi lyckas med denna
              utmaning får i förlängningen stor betydelse för utvecklingen och
              tillväxten i vårt samhälle. Det handlar inte minst om att ge våra
              doktorander och forskningsstuderande bättre förutsättningar att
              studera och gå vidare på forskarbanan.
            </seg>
            <seg xml:id="i-d6e22354619f3c90-0">
              En viktig uppgift blir också att stimulera framväxten av goda
              och starka forskningsmiljöer, och då inte bara vid de stora traditionella
              universiteten utan även vid de nya lärosätena landet runt. Alla
              högskolor och universitet bör ges förutsättningar att utveckla
              sin forskning. Det är inte storleken som avgör om en stark forskningsmiljö
              kan utvecklas. Däremot är det viktigt att varje lärosäte prioriterar
              och utvecklar sina specifika profiler på de områden där de har
              förutsättningar att bli framgångsrika. Alla kan inte vara bäst
              på allt.
            </seg>
            <seg xml:id="i-bdd19fdfdfd59dfc-0">
              Vi diskuterade tidigare under hösten vikten av att förstärka
              och fördjupa samarbetet mellan högskolor och näringsliv, mellan
              forskning och näringsliv. Det handlar om att kommersialisera forskningsresultat
              och på det viset medverka till att skapa sysselsättning och utveckling
              ute i regionerna. Här har Sverige mycket att lära av andra länder,
              och här finns mycket att göra.
            </seg>
            <seg xml:id="i-22d3ec9e092d70f4-0">
              I betänkandet diskuteras även frågan om avgifter inom högskoleutbildningen.
              Från Centerpartiets sida anser vi att det är viktigt att slå vakt
              om avgiftsfriheten för svenska studenter, och det är bra om den
              blir fastlagd i lag. Vi är också tveksamma till att införa avgifter
              för studenter utanför EES-området. Risken är att om principen
              bryts för vissa studenter från länder utanför EES kan det vara
              lättare att i ett senare skede införa terminsavgifter också för
              svenska studenter. Vi menar emellertid att i det här läget är
              det viktigt att detta diskuteras och vill avvakta med ett definitivt
              ställningstagande tills den utredning som planeras har presenterat
              sina slutsatser. Vi tar den diskussionen då.
            </seg>
          </u>
          <note type="speaker" xml:id="i-09c089813c254eff-0">
            Anf. 45 MAJLÉNE WESTERLUND PANKE (s):
          </note>
          <u who="majlene_westerlund_panke_2afa78" xml:id="i-cb0a6bcad7eec46a-0">
            <seg xml:id="i-7bcace04a63b1067-0">
              Fru talman! Budgetpropositionen för 2005 visar när det gäller
              utgiftsområde 16, utbildning och forskning, på väldigt tydliga
              prioriteringar. Efter flera år av kraftig expansion går nu högskolans
              grundutbildningsdel in i en tid av lugnare tempo. Vi kan kalla
              det en tid för konsolidering och andhämtning, om vi vill.
            </seg>
            <seg xml:id="i-090bb5dc597d2f2a-0">
              Samtidigt sker en rejäl satsning på forskning och forskarutbildning
              för att möta det ökande antal studenter som planerar för en forskarutbildning.
              Men denna satsning möter också det omgivande samhällets ökade
              krav på fler forskarutbildade, samtidigt som generationsskiftet
              genom 40-talisternas uttåg från högskolan skapar många luckor
              som måste fyllas. Detta är onekligen en utmaning för oss att anta,
              och vi gör det.
            </seg>
            <seg xml:id="i-c7403ac1b279c029-0">
              Hur ser då läget ut inför framtiden? Jag delar naturligtvis inte
              den svarta bild som vi har fått höra från talarstolen här i dag.
              Jag vill snarare beteckna läget inför framtiden som ganska gott.
            </seg>
            <seg xml:id="i-bf2879d4a3278261-0">
              Genom det rejäla tillskottet av pengar och en helt fantastisk
              arbetsinsats som högskolans personal har gjort har vi faktiskt
              under de senaste åren kunnat erbjuda 100 000 fler personer en
              plats på högskolan. Vi har dessutom skjutit till de pengar som
              behövts för att göra det praktiskt möjligt för alla dessa nya
              studerande att finansiera sina studier.
            </seg>
            <seg xml:id="i-dff5e76bc047c327-0">
              Målet att 50 % av en årskull ska ha påbörjat en högskoleutbildning
              före 25 års ålder ligger fast. Vi närmar oss en måluppfyllelse
              i ganska rask takt. Av dem som fyllde 25 år förra året hade drygt
              42 % börjat läsa på högskolan.
            </seg>
            <seg xml:id="i-673c39ad9507a704-0">
              Andelen av en årskull som avlägger en forskarexamen var 2002
              nästan 3 %. Det kanske kan låta som en löjligt låg siffra, men
              det är den högsta andelen av en årskull inom hela OECD-området.
            </seg>
            <seg xml:id="i-7a6b26296849aada-0">
              Precis som en nioårig grundutbildning under 60-talet blev alla
              ungdomars utbildningsnivå, efter ett århundrade av uppdelning
              i folkskola och realskoleutbildning, har den treåriga gymnasieskolan
              i dag satt ribban för vad man allmänt anser vara samhällets krav
              på grundutbildning. Men jag är övertygad om att inom en mycket
              nära framtid kommer den eftergymnasiala utbildningen att vara
              en grundutbildningsnivå för flertalet av våra ungdomar.
            </seg>
            <seg xml:id="i-a3d8bebcdeaf4fc5-0">
              Då kommer vi till den situationen att en högskola, som är en
              naturlig del av flertalets utbildning, måste precis som grundskolan
              och gymnasieskolan vara avgiftsfri. Denna avgiftsfrihet är viktig
              att slå vakt om när nu högskolans nya roll markeras tydligare
              och tydligare. Därför anser vi att det är dags att reglera frågan
              om avgiftsfrihet i lag. För oss socialdemokrater är det viktigt
              att det är riksdagen som ska äga denna fråga om avgiftsfrihet.
              Det är därför vi i dag ger regeringen till känna att vi vill tillföra
              denna del till den utredning om avgifter i högskolan som planeras.
            </seg>
            <seg xml:id="i-786ab1d55ff65ba3-0">
              Fru talman! Som sagt avlägger redan i dag nästan 3 % av en årskull
              forskarexamen. Vi kan också förvänta oss att denna siffra kommer
              att stiga, eftersom samhällets olika delar, precis som flera talare
              före mig har sagt, både offentlig sektor och näringsliv, i dag
              formulerar sina krav på kunskapstillförsel. Vi lever redan i dag
              i ett mycket kunskapsintensivt samhälle, med snabb utveckling
              av nya teknologiska system, som påverkar samhället i dess allra
              innersta delar, som påverkar varje individs vardag. Man kan ställa
              sig frågan om det är någon av oss som egentligen tror att den
              här utvecklingstakten kommer att minska.
            </seg>
            <seg xml:id="i-3046ddf0c12dc6a6-0">
              Vi socialdemokrater vill därför under perioden 20052008 tillföra
              ytterligare 2,3 miljarder kronor till forskning. Kring frågan
              om hur dessa pengar ska fördelas ges vi tillfälle att diskutera
              under våren, då regeringens forskningsproposition ska behandlas
              här i kammaren. Men redan i dag vet vi var tyngdpunkterna kommer
              att ligga.
            </seg>
            <seg xml:id="i-6e8350dbf75483d9-0">
              Vi måste, som jag sade, möta generationsskiftet. Vi måste utöka
              pengatillförseln till grundforskningen. Vi måste bygga starka
              forskarmiljöer. Vi måste underlätta utvecklingen av grundforskningens
              rön till konkreta produkter kalla det kommersialisering, om ni
              vill.
            </seg>
            <seg xml:id="i-9c31edd5dfa0fbba-0">
              Jag ser med spänning fram mot maktalliansens samlade motförslag.
              Det börjar väl bli dags nu att presentera ett sådant för väljarna.
              Kommer man att koncentrera forskningspengarna till ett mindre
              antal lärosäten, som Folkpartiet föreslår, eller kommer man att
              gynna de små högskolorna, som Centern förespråkar? Kommer man
              att permanenta den utbildningsvetenskapliga kommittén, som Kristdemokraterna
              kräver, eller kommer man att följa Folkpartiets uppmaning att
              slopa den kommittén helt?
            </seg>
            <seg xml:id="i-ff61aef6f3f093ae-0">
              Vi har i dag 40 reservationer som ligger på detta område till
              följd av årets budgetproposition, till stor del beroende på att
              man knappast vid något tillfälle har lyckats skriva ihop sig om
              gemensamma reservationer. Därför tycker jag att det är viktigt
              att vi redan här och nu, kanske i dag, kan få lite signaler om
              var man har de gemensamma nämnarna när det gäller det motförslag
              som ska presenteras.
            </seg>
          </u>
          <note xml:id="i-41a7c46655d7cec2-0">
            Fru talman! Med detta yrkar jag bifall till förslaget i betänkande
            UbU1 och avslag på samtliga motioner.
          </note>
          <note type="speaker" xml:id="i-f970ddd659de99cf-0">
            Anf. 46 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-3">
            <seg xml:id="i-b407bad3536210af-0">
              Fru talman! Majléne Westerlund Panke talar sig varm för forskningens
              villkor här uppe i talarstolen, men jag hör inte lika mycket om
              den enskilde forskarens villkor. Det är ju så att i hennes anförande
              speglas gång på gång den uppfattning som Socialdemokraterna har:
              Det är kvantitet som betyder någonting och inte någonting annat,
              i synnerhet inte kvalitet.
            </seg>
            <seg xml:id="i-afd7cdb7d29ef052-0">
              I dag är ju situationen för många doktorander sådan att de saknar
              väsentliga komponenter, till exempel resurser för forskning och
              inte minst resurser för den egna försörjningen. Ännu värre är
              det för doktorander som har barn. Vad händer, Majléne Westerlund
              Panke, med de doktorander som i dag blir färdiga och har fått
              hatten eller lagerkransen och sedan ska ut på marknaden? Vilken
              verklighet väntar då? Faktum är att vi i dag utbildar mångdubbelt
              fler doktorander än vad vi i dag har tjänster för, och vad tänker
              man från vänsterkartellens sida göra åt den här saken? Majléne
              Westerlund Panke påminner mest om handledaren som bjuder på disputationsmiddag
              med vita linneservetter och kandelabrar för att sedan sätta fram
              en uppvärmd burk vita bönor.
            </seg>
            <seg xml:id="i-e9edfbc341e9f946-0">
              Det är ett faktum att i dag måste ett alldeles för stort antal
              forskarstuderande och disputerade dela på för små resurser. Säger
              man fler doktorander, vilket Majléne Westerlund Panke har gjort
              här i talarstolen vid ett antal tillfällen, både under hösten
              och i tidigare debatter, så måste man också säga någonting om
              de resurser som kommer att följa dem åt. Så vad blir nu svaret?
            </seg>
          </u>
          <note type="speaker" xml:id="i-63bc5347e3376e99-0">
            Anf. 47 MAJLÉNE WESTERLUND PANKE (s) replik:
          </note>
          <u who="majlene_westerlund_panke_2afa78" xml:id="i-cb0a6bcad7eec46a-1">
            <seg xml:id="i-70151ca2d23946f9-0">
              Fru talman! Tänk, när man lyssnar till Tobias Billström så verkar
              det som om vi aldrig har haft en forskarutbildningsreform i det
              här landet. Vi har faktiskt haft det, Tobias. Vi drev igenom den
              under väldigt hårt motstånd. Grundtanken i den reformen var att
              varje enskilt lärosäte skulle ta ansvaret för samtliga doktoranders
              finansiering av sina studier.
            </seg>
            <seg xml:id="i-5bf6fb7547e61587-0">
              Varför genomförde vi denna reform? Jo, vi gjorde det därför att
              vi hade kunskapen om alla dessa doktorander som inte hade någon
              finansiering alls, som knappast hade handledning på grund av att
              man hade släppt in så många doktorander i verksamheten, speciellt
              inom humaniora och samhällsvetenskap, att man inte hade möjlighet
              att handleda och ännu mindre möjlighet att finansiera.
            </seg>
            <seg xml:id="i-b12ab669f99e0e1d-0">
              Kravet blev att man skulle presentera finansieringsförslag för
              samtliga doktorander, och vad skedde? Jo, det skedde inte, kan
              man säga, en kritik mot att vi skulle släppa in för många doktorander
              utan snarare att de skulle vara för få. Så lät det då. Nu är vi
              plötsligt i en diskussion som är precis tvärtom: Vi får stå till
              svars för att vi har för många doktorander i systemet.
            </seg>
            <seg xml:id="i-9031c0e5fa6313ec-0">
              Det finns en viss ologik i det här sättet att resonera. Man lagar
              på något sätt efter läge från Moderaternas sida i det här fallet.
              Det är faktiskt så att vi i dag har betydligt fler doktorander
              som arbetar med en säker långsiktig finansiering än vi hade innan
              forskarutbildningsreformen genomfördes.
            </seg>
          </u>
          <note type="speaker" xml:id="i-63f681cfa66fa59a-0">
            Anf. 48 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-4">
            <seg xml:id="i-516991c73b5be4f2-0">
              Fru talman! Det där var ju inget svar på min fråga det var ju
              bara en problembeskrivning, och sådana har vi haft gott om under
              senare år, inte minst 2003 när vi fick den studiesociala utredningen
              på bordet, som tydligt och klart listade alla de problem som jag
              tog upp tidigare i mitt anförande och som Majléne Westerlund Panke
              nu i sin svarsreplik till mig inte ens en gång bevärdigas lyfta.
              Ett exempel är frågan om vad som händer för de post doc som åker
              utomlands och sedan kommer tillbaka och är ute ur socialförsäkringssystemet,
              där det tar 240 dagar att kvala in. Vad har ni för förslag? Vad
              har ni för idéer för att lösa det problemet?
            </seg>
            <seg xml:id="i-1002651730675ee9-0">
              Vi vill från vår sida få fler stipendier och fler och förbättrade
              finansieringssystem för att hantera de excellenta doktorander
              som i dag inte får möjlighet att utvecklas därför att pengarna
              inte räcker till. Det innebär att vi måste koncentrera oss på
              post doc -sidan. Det ni koncentrerar er på är att diskutera antalet
              doktorander som kommer in i systemet. Vi har vid den forskarutbildningsreform
              som Majléne Westerlund Panke tidigare berörde tagit upp den här
              frågan. Vi fick inget svar då, och vi får uppenbarligen inget
              svar nu heller. Kommer det att komma någonting i forskningspropositionen
              om post doc -situationen, eller kommer det på nytt att bli en
              fråga som man begraver lite vid sidan av? Vad svarar Majléne Westerlund
              Panke på vår utmaning i den här frågan? Vi har ju mer pengar i
              forskningsbudgeten än vad ni har. Vilka omfördelningar i budgeten
              är ni i så fall beredda att göra för att lösa post doc -situationen?
              Vad har ni för idéer inom vänsterkartellen?
            </seg>
            <seg xml:id="i-c76fdee7637373bb-0">
              Vi vill ju se en ny studiesocial utredning som ska få i uppgift
              att just titta på post doc -situationen. Vi vill också se en ny
              studiesocial utredning som tar ett kraftfullt grepp om de doktorander
              som faktiskt har skaffat barn innan de började utbildningen eller
              under utbildningen. Men även här är det fullständigt tomt. Det
              är tomt i utskottets bedömning av våra motioner, det är tomt i
              utskottets bedömning av forskningspolitikens betydelse på det
              här område, och efter vad jag uppfattade var det väldigt tomt
              i Majléne Westerlund Pankes anförande också.
            </seg>
          </u>
          <note type="speaker" xml:id="i-ad3cad8818cba174-0">
            Anf. 49 MAJLÉNE WESTERLUND PANKE (s) replik:
          </note>
          <u who="majlene_westerlund_panke_2afa78" xml:id="i-cb0a6bcad7eec46a-2">
            <seg xml:id="i-c12fdabde5c4dffc-0">
              Fru talman! Mitt anförande innehöll också uppgiften om att en
              av tyngdpunkterna i den kommande forskningspropositionen kommer
              att ligga på generationsskiftet i forskarvärlden. Detaljerna i
              den tyngdpunkten kommer vi naturligtvis att få diskutera.
            </seg>
            <seg xml:id="i-d69e49d192c77bbe-0">
              När det gäller post doc -villkoren har man för att göra finansieringen
              mer överskådlig nu koncentrerat väldigt mycket av denna finansiering
              till Vetenskapsrådet. Tidigare fanns även finansiering från STINT,
              Stiftelsen för internationalisering av högre utbildning och forskning,
              men detta upplevdes så att hade man det på två håll så blev det
              till viss del mer svåröverskådligt för den enskilde post doc än
              det skulle vara om man hade det samlat på en och samma myndighet.
              I det här fallet är det alltså Vetenskapsrådet som i dag har hand
              om pengarna och även ansökningarna.
            </seg>
            <seg xml:id="i-5cb1717d36398185-0">
              Att det är problem när det gäller kopplingen till det svenska
              försäkringssystemet är vi medvetna om jag var faktiskt själv en
              av dem som motionerade i ärendet för ett antal år sedan men det
              här är ju en koppling till våra ordinarie socialförsäkringssystem,
              så det kan vi inte ta fatt i och börja arbeta med på utbildningsutskottets
              sida. Men det är klart att även den här gruppen personer finns
              med när man nu ska göra en stor översyn av våra socialförsäkringssystem.
              Jag tror att det är där man hör hemma även som post doc . Särlösningar
              brukar inte vara några bra lösningar, utan kan man väva in det
              i den totala översynen av socialförsäkringssystemen tror jag att
              det är det bästa.
            </seg>
          </u>
          <note type="speaker" xml:id="i-8dc3aa89de6a3174-0">
            Anf. 50 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-e2043e6b7998927d-1">
            <seg xml:id="i-c6011d99d8cda9cb-0">
              Fru talman! I Dagens Nyheter i dag fanns det en artikel som beskrev
              den problematik som finns vid Lärarhögskolan i Helsingfors när
              det gäller att få fram platser till verksamhetsförlagd utbildning,
              i dagligt tal praktik. Det här är en problematik som vi kristdemokrater
              har uppmärksammat flera gånger till knapp och ingen nytta i den
              här kammaren.
            </seg>
            <seg xml:id="i-c7d8163007f9531f-0">
              Nu visar det sig alltså att studenterna själva får gå ut med
              mössan i hand och tigga fram praktikplatser, just därför att systemet
              är utformat på det sätt det är utformat så att det inte finns
              tillräckligt med morötter för att få fram VFU-platser.
            </seg>
            <seg xml:id="i-4d28ff828d51e3b6-0">
              Min fråga till Majléne Westerlund Panke är kort och gott: Vad
              har Majléne Westerlund Panke för besked till de lärarstudenter
              i Helsingfors, men också på en hel del andra håll i Sverige som
              undrar vad som hände med deras utbildning?
            </seg>
          </u>
          <note type="speaker" xml:id="i-324edba8e1819905-0">
            Anf. 51 MAJLÉNE WESTERLUND PANKE (s) replik:
          </note>
          <u who="majlene_westerlund_panke_2afa78" xml:id="i-cb0a6bcad7eec46a-3">
            <seg xml:id="i-a64bce42f78044b5-0">
              Fru talman! Förutsättningen för en god lärarutbildning i dag
              i det nya lärarutbildningssystemet är att man har goda relationer
              till kommunerna. När vi genomförde den nya lärarutbildningsreformen
              gjorde vi det under starkt motstånd som vanligt från de partier
              som nu ska ingå i den borgerliga maktalliansen.
            </seg>
            <seg xml:id="i-5dd59b4723c05b26-0">
              Ett av de hårdaste motståndsnästena upplevde vi att vi hade i
              Helsingforss kommun. Jag kan inte beskriva Helsingforss dåvarande
              borgerliga styrelse som positiv till att inleda ett samarbete
              för att göra den nya lärarutbildningsreformen så lyckosam som
              möjligt. Jag skulle snarare vilja beskriva situationen, som jag
              upplevde den, tvärtom.
            </seg>
            <seg xml:id="i-23b8135035a9b0ff-0">
              Det sorgliga är dock att våra medier finns koncentrerade till
              Helsingfors. Allt som händer i Helsingfors översätter man därför
              till en generell situation för hela landet. Jag vill å det kraftigaste
              dementera att vi generellt i landet har dessa stora problem att
              hitta praktikplatser.
            </seg>
            <seg xml:id="i-a0fe8636e4409adf-0">
              Jag föreslår därför att Torsten Lindström lite grann läser den
              lokalpress som finns kring andra högskolor som bedriver lärarutbildning
              med alla trevliga reportage om nya lärarkandidater som är ute
              i skolan, trevliga bilder med glada barn och nöjda studenter.
              Då får han lite mer perspektiv på och balans i tillvaron.
            </seg>
          </u>
          <note type="speaker" xml:id="i-a5d27af1af4ee20c-0">
            Anf. 52 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-e2043e6b7998927d-2">
            <seg xml:id="i-63c5540eaf8cc4a1-0">
              Fru talman! Jag hoppas att jag inte ska uppfatta Majléne Westerlund
              Panke som att hon uppriktigt beklagar att medierna är koncentrerade
              till Helsingfors. Det skulle leda till tanken att medierna på
              något sätt ska decentraliseras ut i landet bara därför att Majléne
              Westerlund Panke ska få sin vilja igenom. Det vore en ny typ av
              socialisering som jag inte tror låg riktigt bakom det som hon
              sade, lika lite som det går att ta talet om borgerlig maktallians
              som särskilt seriöst.
            </seg>
            <seg xml:id="i-50b8ae5c4fce33dd-0">
              Vad vi har här är en mycket tydlig skillnad, en tydlig kontrast,
              mellan den vänsterkartell som sitter och rullar tummarna och låtsas
              som om det inte finns några problem och oss som vill lösa problemen.
            </seg>
            <seg xml:id="i-e8b079f2a442bf3a-0">
              När vi tittar på genomförandet av den nya lärarutbildningen,
              som vi kristdemokrater i stora delar var väldigt positiva till,
              har det varit och finns problem med VFU:n just därför att den
              socialdemokratiska regeringen lät det gå så lång tid innan frågan
              om reglering mellan kommunerna och staten blev löst. Det tog år
              in och år ut och så vidare, och priset för detta betalas av de
              lärarstudenter som faktiskt känner sig lurade på sin utbildning
              därför att socialdemokratiska skolministrar förnekat problemet
              och underlåtit att se till att det har funnits goda förutsättningar
              för att bygga upp bra relationer mellan skolorna och högskolan.
            </seg>
            <seg xml:id="i-2edec9da70dda99b-0">
              Jag måste ställa också en helt annan fråga till Majléne Westerlund
              Panke för att se om hon kan reda ut den. Under senare år har vi
              kunnat se hur antalet byråkrater, på ren svenska, på utbildningsområdet
              har blivit alltfler. Det har kommit till fler och fler myndigheter.
              Senast var det Valideringsdelegationen. En stor del av den budgeten
              går till just byråkrati och administration. Finns det någon förståelse
              hos Majléne Westerlund Panke för att se över myndighetsstrukturen
              så att vi kanske kan satsa mer energi och resurser på verksamhet
              och lite mindre på administration?
            </seg>
          </u>
          <note type="speaker" xml:id="i-a5e01946200254c6-0">
            Anf. 53 MAJLÉNE WESTERLUND PANKE (s) replik:
          </note>
          <u who="majlene_westerlund_panke_2afa78" xml:id="i-cb0a6bcad7eec46a-4">
            <seg xml:id="i-269fab618c80f6cb-0">
              Fru talman! När det gäller den diskussion som gled in på medierna
              var det inte en kritik mot att medierna är koncentrerade till
              Helsingfors. Det var kanske mer kritik riktad mot att man som
              läsare koncentrerar sig endast till de medier som finns i Helsingfors
              och då bygger upp sin världsbild generellt om Sverige med utgångspunkt
              i det. Så förhåller det sig inte riktigt.
            </seg>
            <seg xml:id="i-ce8596b496bfa244-0">
              När det gäller lärarutbildningen år efter år måste jag säga att
              den första nyutexaminerade läraren från den nya lärarutbildningen
              har faktiskt inte lämnat lärarhögskolan än. Det kanske är viktigt
              att tänka på det i samband med att man kritiserar dessa nya lärare
              för allt som de inte kan. De har inte ens kommit ut från lärarhögskolan
              än. Vi kan väl i alla fall vänta tills de har lämnat den för att
              kunna göra bedömningen. Annars tycker jag att det är lite orättfärdigt
              och orättvist gentemot alla på lärarutbildningarna som har lagt
              ned ett fantastiskt arbete på att få en bra struktur på denna
              utbildning och som ute i landet också har väldigt goda relationer
              med avnämarna, det vill säga kommunerna som ska ta emot de nya
              lärarna när de kommer ut från lärarutbildningen. Jag tycker att
              vi lite grann måste lyfta fram dem och inte bara de negativa resultat
              och problem som man har svårt att tackla här i Storstockholm.
            </seg>
          </u>
          <note type="speaker" xml:id="i-d3f7dd5f8102aff7-0">
            Anf. 54 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-b8b15bbf19b48495-0">
            <seg xml:id="i-2abc0a456296c98c-0">
              Fru talman! Jag ska börja med att korrigera en uppgift inte från
              Majléne Westerlund Panke utan från Britt-Marie Danestig tidigare.
              Jag har hos mig Folkpartiets budget också för 2006 och 2007. Våra
              600 miljoner finns med också för dessa år. Vi tar inte bort dem.
            </seg>
          </u>
          <note xml:id="i-5712c1c2803e9b09-0">
            Anf. 55 ANDRE VICE TALMANNEN:
          </note>
          <note xml:id="i-1ad9efa5ad0ed67e-0">
            Repliken gäller Majléne Westerlund Panke.
          </note>
          <note type="speaker" xml:id="i-bbc4090667c3cc6a-0">
            Anf. 56 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-b8b15bbf19b48495-1">
            <seg xml:id="i-20117bb3871ee3be-0">
              Fru talman! Jag ska gå tillbaka till budgetdiskussionen. 100
              miljoner för 2005 för forskning täcker inte kostnadsökningarna.
              Hur ska man lösa den svåra ekvationen?
            </seg>
          </u>
          <note type="speaker" xml:id="i-2a6c50063e6e1b94-0">
            Anf. 57 MAJLÉNE WESTERLUND PANKE (s) replik:
          </note>
          <u who="majlene_westerlund_panke_2afa78" xml:id="i-cb0a6bcad7eec46a-5">
            <seg xml:id="i-2e32e5d1bb4ccc90-0">
              Fru talman! Jag ser vår forskningssatsning som den satsning den
              är. Det är 2,3 miljarder fram till 2008. Under det första året
              utfaller 100 miljoner, under det andra året 500 miljoner och det
              tredje året 500 miljoner och så vidare. Det är väl så som vi ska
              resonera när det gäller den här satsningen, inte avgränsa det
              första året där det är väldigt tydligt profilerat var någonstans
              de 100 miljonerna så småningom kommer att hamna. De övriga miljarder
              som sedan utfaller får vi möjlighet att diskutera här i kammaren
              när forskningspropositionen i detalj är klar och kan värderas.
              Det är i det sammanhanget som jag och de allra flesta, tror jag,
              gärna skulle vilja se ett samlat borgerligt motförslag så att
              man vet vad det är som finns i stället för det förslag som vi
              tillsammans med Vänsterpartiet och Miljöpartiet lägger fram.
            </seg>
          </u>
          <note type="speaker" xml:id="i-3ea28950ea04cb40-0">
            Anf. 58 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-b8b15bbf19b48495-2">
            <seg xml:id="i-63ceef0025faf649-0">
              Fru talman! Tack för svaret. Vi ska alla med passion diskutera
              den nya forskningspropositionen när den kommer. Det kommer att
              bli väldigt intressant. Den stora frågan då är inte hur mycket
              vi kommer överens om inom de olika grupperna, utan det är framför
              allt vilket resultat vårt arbete här ger ute i verkligheten.
            </seg>
            <seg xml:id="i-f7989903b7596539-0">
              Och just i samband med det vill jag informera om att klagomål
              om praktik för lärare inte enbart handlar om Helsingfors. Våra
              kamrater som kommer från Malmö har mycket ofta berättat för oss
              om situationen i Malmö.
            </seg>
            <seg xml:id="i-a91f6c10ca5a0965-0">
              Jag minns från den tid då vi gjorde ett utskottsbesök i Umeå
              att det också där var ett stort problem att hitta praktikplatser
              för de nya studenterna på den nya lärarutbildningen. Jag tror
              därför inte att det är en storstadssvårighet. Jag tror att det
              är en strukturell brist i den nya lärarutbildningen som har lett
              till dessa komplikationer.
            </seg>
          </u>
          <note type="speaker" xml:id="i-6dccfece5dccbd36-0">
            Anf. 59 MAJLÉNE WESTERLUND PANKE (s) replik:
          </note>
          <u who="majlene_westerlund_panke_2afa78" xml:id="i-cb0a6bcad7eec46a-6">
            <seg xml:id="i-ecef5359bedcb09b-0">
              Fru talman! Det är klart att det finns utmaningar i kommunerna
              i dag. Men jag vill inte utmåla det så svart som det görs i diskussionen.
              Och det enda exempel som man gång efter gång lyfter fram är situationen
              på Lärarhögskolan i Helsingfors. Sedan blir hela lärarutbildningen
              svartmålad på grund av detta specifika problem. Det är den svartmålningen
              som jag vänder mig mot.
            </seg>
            <seg xml:id="i-3495980d9f3271d2-0">
              I sammanhanget måste jag nu när Ana Maria Narti står här mittemot
              mig säga att jag tycker att svartmålningen i Ana Maria Nartis
              anförande definitivt passerade gränsen, alltså att hon jämförde
              demokratin Sverige med enpartistaten Rumänien under kommunisttiden.
              Då tycker jag faktiskt, Ana Maria Narti, att man har passerat
              anständighetens gräns när det gäller att beskriva sin egen politiska
              demokratiska verklighet i det här landet!
            </seg>
          </u>
          <note type="speaker" xml:id="i-ea438a8d1ddd4e9b-0">
            Anf. 60 MARGARETA PÅLSSON (m):
          </note>
          <u who="margareta_palsson_bd1413" xml:id="i-1412254221d2a702-0">
            <seg xml:id="i-3c6476039ade8a51-0">
              Fru talman! Det börjar bli ont om förskollärare i Sverige. Alltfler
              kommuner saknar nu behöriga lärare till sina lediga platser. Hoppet
              står naturligtvis till de 6 000 nya förskollärare som regeringen
              har utlovat alltsedan valrörelsen 2002. I två år har vi hört om
              dem om och om igen i partiledardebatter, vid frågestunder och
              i vårbudgeten, men hela tiden har samma satsning presenterats
              som om det vore nya pengar.
            </seg>
            <seg xml:id="i-0c5839c981f01f7e-0">
              Crescendot kom när statsrådet Lena Hallengren den 22 september
              uttalade sig i Expressen och sade: Jag har en glad nyhet. Kommunerna
              får 1 miljard till barnomsorgen år 2005 och ytterligare 2 miljarder
              år 2006. År 2007 får de också 2 miljarder.
            </seg>
            <seg xml:id="i-9450f8fe038dd426-0">
              Expressen undrade om det var en nyhet. Man hade ju hört det flera
              gånger. Men statsrådet vidhöll att om man uppfyller ett vallöfte
              är det en nyhet. Nåja, fru talman, nyhet eller inte nyhet, tjänsterna
              behövs. Frågan är bara om de blir verklighet.
            </seg>
            <seg xml:id="i-7b92f25729dd1a13-0">
              Under de senaste fyra åren har ca 1 200 förskollärare per år
              utexaminerats. Men Högskoleverket sade förra veckan att antalet
              kommer att sjunka de närmaste åren. Andelen lärarexamina har visserligen
              ökat rätt så kraftigt. Men inom den gruppen är det nu färre förskollärare
              än tidigare. Den förlängda studietiden med ökade studiekostnader
              borde ha följts av högre löner. När det inte skett minskar antalet
              studerande.
            </seg>
            <seg xml:id="i-b0b0e6fb65b84dae-0">
              Dessutom har man inte när man räknat tagit hänsyn till att många
              kommer att gå i pension. En del kommer att sluta av andra orsaker.
              Vidare sägs det att alla 6 000 inte behöver vara förskollärare,
              utan de kan till exempel vara grundskollärare. Men hur många grundskollärare
              tror ni kommer att jobba långsiktigt i förskolan när de får 4
              0005 000 kr mindre i lön varje månad än de skulle ha fått om de
              var anställda i grundskolan?
            </seg>
            <seg xml:id="i-5152f1f984d73197-0">
              Lena Hallengren tror också på anställning av dietister och genuspedagoger.
              Det skulle säkert vara bra, men inte lär den gruppen personal
              uppgå till ca 1 000 per år. Att syftet är gott räcker inte. Också
              konsekvenserna måste vara goda.
            </seg>
            <seg xml:id="i-2e250b1754a715c4-0">
              Sedan har vi den stora personalgruppen barnskötare som vi tycker
              oförskyllt har blivit diskriminerad i förskolan. Vi moderater
              tycker att de har en given plats. Det är ju mycket omsorg i förskolan.
              Barn ska matas, kläs på, kläs av, tröstas och bytas blöjor på.
              För det behövs inte alltid tre och ett halvt års högskoleutbildning.
            </seg>
            <seg xml:id="i-56a83c456520730f-0">
              Under en ganska lång tid har det snarast varit skottpengar på
              barnskötare. Många kommuner, däribland min hemkommun, har med
              socialdemokratisk majoritet fattat beslut om att det inte ska
              anställas några barnskötare utan endast förskollärare. Därför
              har barnskötarutbildningen nästan försvunnit. Men tack vare kritik
              från Kommunal har Socialdemokraterna nu tagit in dem i värmen
              igen. Det tycker jag är bra.
            </seg>
            <seg xml:id="i-828fa47a7b6ecb0f-0">
              Jag har hela tiden haft synpunkter på den nya lärarutbildningen.
              Det hade Moderaterna redan när den beslutades här i kammaren.
              Dels har jag synpunkter på innehållet, för det saknas en del grundläggande
              bitar. Dels har jag synpunkter på utbildningens längd relaterad
              till den ingångslön som nya lärare får. Mellan en förskollärare
              och en grundskollärare för de tidigare åren skiljer det, som tidigare
              sagts, 4 0005 000 kr. Människor är inte dumma. De väljer naturligtvis
              det yrke som betalas så mycket bättre, det vill säga: Antingen
              måste alltså förskollärarnas lön upp eller också måste deras utbildningstid
              ned.
            </seg>
            <seg xml:id="i-0720466292c05fbd-0">
              Vi moderater vill ha en barnskola för barn i åldrarna 36 år.
              Dit riktar vi i stället de här miljarderna, alltså 1+2+2 miljarder.
              Vår tanke är att tillvarata barnens förmåga till inlärning när
              de är som mest receptiva. Tänk vad många elever som skulle ha
              kommit ut från grundskolan med bättre kunskaper i läsning, skrivning
              och räkning om de hade fått förskoleåren på sig för att grundlägga
              färdigheterna på ett metodiskt och lekfullt sätt!
            </seg>
            <seg xml:id="i-71dd96dcfe4fce1a-0">
              Dessutom anslår vi mer pengar till förskolan, totalt 700 miljoner
              mer än regeringen under perioden. Det kan bli mycket av de pengarna.
              Att pengar behövs i verksamheten är tydligt. Tydligt är också
              att kvaliteten skiljer väldigt mellan olika kommuner. Inte minst
              i personaltäthet skiljer det väsentligt, från 6,7 barn till 3,9
              barn per årsarbetare. Detta speglar väl skillnaden i prioritering
              och ekonomi mellan Sveriges kommuner.
            </seg>
            <seg xml:id="i-0fecc7a4518fdff4-0">
              Fru talman! Jag yrkar bifall till reservation nr 1 men står givetvis
              också bakom alla de andra moderata reservationerna.
            </seg>
          </u>
          <note type="speaker" xml:id="i-b8b5a45b6e168de2-0">
            Anf. 61 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-7">
            <seg xml:id="i-ac6356073ba620a9-0">
              Fru talman! Först vill jag be Margareta Pålsson titta i budgeten.
              Den kraftiga satsning på förskolan som Socialdemokraterna gör
              tillsammans med Vänsterpartiet och Miljöpartiet avser år 2005.
              Det är alltså fråga om nya pengar för år 2005, 1 miljard, och
              sedan ytterligare en miljard för år 2006. Sålunda kan vi räkna
              med att få ytterligare 3 000 förskollärare, barnskötare och annan
              personal i förskolan under år 2005, och sedan blir det en ökning
              med ytterligare 3 000 för år 2006. Detta är, som sagt, nya pengar.
            </seg>
            <seg xml:id="i-045b75d57674c952-0">
              Det är ingen hemlighet att det här är ett av Socialdemokraternas
              vallöften. Före ett val går ju vi i de politiska partierna ut
              och talar om vad vi har för ambitioner. Jag antar att också Moderata
              samlingspartiet före ett val brukar gå ut och tala om vad man
              har för ambitioner inför valet.
            </seg>
            <seg xml:id="i-ed2cf0e814b46018-0">
              Jag har ett par frågor till Margareta Pålsson.
            </seg>
            <seg xml:id="i-be064b68eaf957e5-0">
              Först gäller det förskollärarnas löner. Jag blev väldigt förvånad
              över påståendet om att vi i riksdagen ska slå fast att lönerna
              för förskollärare ska ligga 3 0004 000 kr under grundskollärarnas
              löner. Det är väl ingenting som vi ska lagstifta om. Ska inte
              lönebildningen ske på marknaden? Och är inte vi som kvinnor, Margareta
              Pålsson, väldigt angelägna om att det sker en positiv löneutveckling
              på de områden där det finns många kvinnor?
            </seg>
            <seg xml:id="i-044118387ed88d0b-0">
              Sedan undrar jag om Margareta Pålsson skulle vilja tala lite
              grann med Folkpartiet om värdet av barnskötare och förskollärare.
              Ni ska ju samarbeta med Folkpartiet som i andra sammanhang mer
              eller mindre tar avstånd från barnskötare i förskolan.
            </seg>
          </u>
          <note type="speaker" xml:id="i-63d3dc06f2fc34b7-0">
            Anf. 62 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-1412254221d2a702-1">
            <seg xml:id="i-6b981306d33c07a7-0">
              Fru talman! Jag är väl medveten om att det är fråga om nya pengar.
              Det tycker jag är jättebra. Vi ställer oss helt och fullt bakom
              de här pengarna. Vad jag ville debattera är detta med att risken
              föreligger att det finns pengar men inga utbildade lärare.
            </seg>
            <seg xml:id="i-6390281cfe3e9053-0">
              Sedan har jag aldrig sagt att vi här i riksdagen ska besluta
              om löner. Men jag är väl fri att kommentera och ifrågasätta det
              som jag tycker är felaktigt i er politik, och det är just att
              utbildningen görs längre och att personalen sedan ändå får samma
              löner som tidigare. Därför kommer det att bli problem med att
              få fram detta. Jag tänker inte föreslå lagstiftning om det här.
            </seg>
            <seg xml:id="i-25434fa3a28d3249-0">
              Jag kan tala om för Socialdemokraterna att mina manliga kolleger
              är också angelägna om att de som jobbar inom de angelägna områdena
              vård och utbildning ska ha bra betalt.
            </seg>
            <seg xml:id="i-defdeca27cc769fc-0">
              Slutligen vill jag säga att jag pratar mycket och gärna med Folkpartiet.
              Vi har tillsatt en arbetsgrupp som ska ta fram en plan för hur
              vi ska kunna regera ihop och hur vi ska sköta utbildningen. Var
              inte oroliga för om vi ska kunna prata oss samman. Det kommer
              vi att klara alldeles utmärkt.
            </seg>
          </u>
          <note type="speaker" xml:id="i-cd8c6d28530269de-0">
            Anf. 63 INGER LUNDBERG (s) replik:
          </note>
          <u who="carin_lundberg_878f91" xml:id="i-ad38302ab0621859-8">
            <seg xml:id="i-fe8d0e47f80b705d-0">
              Fru talman! Det är som Majléne Westerlund Panke sade 40 olika
              reservationer i det här betänkandet som spretar åt de mest olika
              håll. Så nog kommer det att finnas utrymme för samtal och ganska
              långa samtal. Hoppas att ni kommer fram i frågan om värdet av
              att det finns både barnskötare och förskollärare. Där finns också
              en stark uppslutning från socialdemokratin.
            </seg>
            <seg xml:id="i-bcb064d0f28d5c72-0">
              Det känns väldigt fint att från Moderata samlingspartiet nu höra
              hur värdefulla förskollärare är. Jag tror inte att det är så där
              förfärligt länge sedan som de grupper som fanns i den gemensamma
              sektorn betecknades som tärande grupper från Moderaternas sida.
              Men det är ett annat tonläge i dag, och det är bra. Det är bara
              synd att det har tagit lång tid.
            </seg>
          </u>
          <note type="speaker" xml:id="i-38934e77d2054c5a-0">
            Anf. 64 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-1412254221d2a702-2">
            <seg xml:id="i-f66d0de3f4ff9969-0">
              Fru talman! Det är 40 olika reservationer, och visst finns det
              lite olika inriktningar. Det är inte heller vårt mål att vi ska
              utplåna de särarter som finns i de fyra olika partierna. Jag kan
              inte se att regeringspartiet har gjort det med sina kamrater i
              vänsterkartellen. När ni uppmanar oss att prata skulle jag vilja
              säga att vi hade varit glada om ni hade pratat lite mer. Det är
              ni som har regeringsinnehavet. Det är ni som ska besluta om de
              svåra frågorna, till exempel om försvaret på onsdag. Samtalen
              borde hasta snarare hos er än hos oss.
            </seg>
          </u>
          <note type="speaker" xml:id="i-77bbcde1d228ca05-0">
            Anf. 65 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-218bf7d6b2ca26a8-0">
            <seg xml:id="i-5ffcd64d2b5b9677-0">
              Fru talman! Jag har tidigare motionerat om att inrätta så kallat
              Svenskt köldcentrum. Den motionen har rönt den framgång som enskilda
              motioner brukar ha. Men den behandlas i just detta betänkande.
              Jag har inget yrkande, men jag vill på något sätt förklara för
              kammaren vad tanken är.
            </seg>
            <seg xml:id="i-63f0e72d01df98db-0">
              Jag kommer från en valkrets som heter Norrbotten, högst upp.
              Norrbotten har ett antal fördelar som andra inte har. Det finns
              kyla, det finns ytor och det finns framför allt en oerhört stor
              kunskap om hur man beter sig i kallt kärvt klimat. Det betecknas
              många gånger som en nackdel, men det är de facto också en fördel,
              en komparativ fördel, som jag anser att Sverige borde ta till
              vara mycket bättre. Det handlar om en framtidsbransch.
            </seg>
            <seg xml:id="i-ca16088b4ef5548f-0">
              I Norrbotten har det bedrivits testverksamhet och övningsverksamhet
              under många år. Mest känd är biltestverksamheten, där samtliga
              etablerade bilmärken som finns i Europa i dag testas. Det är en
              verksamhet som växer ständigt. Inte minst i norra Finland är man
              lite irriterad över att den testverksamhet som finns på den finska
              sidan nu är på väg över till den svenska sidan. Det finns en kompetens
              på det här området som är värdefull.
            </seg>
            <seg xml:id="i-6dc4c29813fcdf7e-0">
              Men det handlar inte bara om biltest. Mindre känt är exempelvis
              att den största testbänken vad gäller mobiltelefoni finns i Luleå
              med 5 000 vana användare.
            </seg>
            <seg xml:id="i-cb848a46fa5d0045-0">
              Nu diskuteras en annan del av testverksamheten. Euro Fighter,
              Europas stora satsning på ett nytt stridsflygplan, testas i dagarna
              i Norrbotten. Det är inte första gången man testar militär utrustning
              i Norrbotten. Westland Helicopters har testat sina robotar där.
              Vi har ett bolag som heter Raytheon och som har testat AMRAAM-robotar
              där. Tyskarna har testat något som heter Heonix, en rymdfärja.
              Det finns en lång rad av exempel, och det finns en stor erfarenhet.
              Den här verksamheten växer. Det finns fler och fler områden.
            </seg>
            <seg xml:id="i-67a276bd8f3e1a77-0">
              Anledningen till att många företag väljer att satsa stora pengar
              på detta det är stora investeringar är att det som fungerar i
              sträng kyla också fungerar i värme. Precis på samma sätt fungerar
              det när det gäller övningsverksamhet. Det har visat sig många
              gånger i olika typer av FN-uppdrag att den som har en vinterutbildning,
              nordiska soldater, klarar sig betydligt bättre än soldater från
              annat håll. När det blir sträng kyla och det har hänt både på
              Balkan och i Afghanistan är andra förband helt enkelt tvungna
              att försöka klara sin egen överlevnad, medan svenska förband också
              klarar av att sköta sin uppgift. Det handlar om vilken träning
              man har.
            </seg>
            <seg xml:id="i-03b1c9a3464e62d1-0">
              Det här är högaktuellt. Det finns inte minst en utredning som
              gjorts av utredaren Karl Leifland, som lagt fram ett förslag om
              att man ska titta vidare på möjligheter för både civil och militär
              test- och övningsverksamhet. Tyvärr har regeringen valt att inte
              behandla frågan innan försvarspropositionen lades fram. Vid debatten
              på onsdag kommer man inte att ta någon hänsyn till detta alls
              när det gäller att fastställa grundorganisationen för försvaret.
              Det förband som har flest internationella besök och mesta testverksamheten,
              K 4, föreslås läggas ned. Helikopterverksamheten i Boden försvinner,
              vilket till stor del redan på förhand omöjliggör en del av denna
              verksamhet. Det är synd.
            </seg>
            <seg xml:id="i-bf07f428e122f3a7-0">
              Man säger sig i fortsättningen vilja bedriva en stor del av denna
              övningsverksamhet, denna utbildning, stundtals veckovis. Det säger
              sig självt, fru talman, att man inte kan förfrysa sig till vinterförmåga.
              Utbildningen måste ske på plats.
            </seg>
            <seg xml:id="i-92dc7b827f0812da-0">
              Jag skulle vilja se att vi går vidare. Det gäller att få forskarkompetens.
              Det gäller att föra den här möjligheten till nischverksamhet i
              Sverige. Jag skulle vilja se ett center of excellence . Det finns
              en mängd olika förutsättningar, framför allt kring Luleåregionen.
              Där ligger utvecklingsenheten Vinter. Där finns robotbasen RFN.
              Där finns Luleå Tekniska Universitet som har en mycket lång erfarenhet
              av testverksamheten. Det finns en militär infrastruktur som är
              unik. Det har gjorts teletekniska investeringar, vilket innebär
              att man kan bedriva testverksamhet i realtid, vilket inte minst
              bilbranschen har insett. Där finns en hamnanläggning som används
              året runt och har gjorts så sedan 1971. Där finns hög kompetens
              om isbrytarverksamhet. Där ligger isbrytarna i dag. Det finns
              ett sjukhus som har en mycket stor erfarenhet av att jobba med
              människor i kyla.
            </seg>
            <seg xml:id="i-c0a140615f87e0bb-0">
              Allt detta skulle kunna bilda ett kluster och en möjlighet just
              för Sverige. Jag vill hävda, med respekt för Sveriges riksdag,
              att det nog vore dumt av oss att låta någon annan stat ta den
              högteknologi och sysselsättning där vi själva har komparativa
              fördelar.
            </seg>
            <seg xml:id="i-e3add146c54df552-0">
              Jag tror, fru talman, att det efter onsdagens beslut finns anledning
              att återkomma och debattera denna fråga. Om det sedan sker i form
              av en debatt om ett betänkande från utbildningsutskottet eller
              från något annat utskott vet jag inte, men det finns definitivt
              anledning att ta till vara den här möjligheten, just för Sverige.
            </seg>
          </u>
          <note xml:id="i-bd3a5bdf56ac478a-0">
            Överläggningen var härmed avslutad.
          </note>
          <note xml:id="i-5a7777e92627791d-0">
            6 § Studiestöd
          </note>
          <note xml:id="i-38ed4421481944c2-1">
            Föredrogs
          </note>
          <note type="speaker" xml:id="i-575aa49a373b4add-0">
            Anf. 66 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-724a190de34efbc0-5">
            <seg xml:id="i-eeae2c01918f69ac-0">
              Fru talman! Jag ska börja med att yrka bifall till den moderata
              reservationen 6. För tids vinnande avstår jag från att yrka bifall
              till de övriga reservationerna även om vi självfallet stöder samtliga.
            </seg>
            <seg xml:id="i-6cb2d59062b2428e-0">
              Fru talman! Den avgjort viktigaste satsningen inför framtiden
              är utbildningen. Den goda utbildningens främsta förutsättningar
              är tillgången på resurser och upprätthållandet av en hög kvalitet.
              De här går hand i hand.
            </seg>
            <seg xml:id="i-16bb9cfeff399d10-0">
              En av de viktigaste frågorna är emellertid de villkor som gäller
              för de enskilda studenternas ekonomiska situation. Vi moderater
              vill ha en samordning av studenternas ekonomiska och sociala situation
              under den samlade studietiden. Det behövs en kartläggning av samspelet
              mellan studiestödssystemet och andra förmånssystem som bostadsbidraget,
              socialförsäkringssystemet, socialbidraget och arbetslöshetsförsäkringen.
              Studenternas situation har under alltför många år fallit mellan
              stolarna.
            </seg>
            <seg xml:id="i-00c19869e5f18127-0">
              Det tydligaste exemplet på detta är den roll som Centrala studiestödsnämnden,
              CSN, spelar. Många av de problem som finns har uppstått på grund
              av en rigid syn på studiefinansieringen som ytterst har sin grund
              i CSN:s dubbla monopol dels som beslutande myndighet, dels som
              ansvarig utbetalare. Varför ska utbetalningen av studiemedlen
              och myndighetsansvaret vara oupplösligt förenade?
            </seg>
            <seg xml:id="i-0e3d99ae492f75ab-0">
              Det finns i dag flera möjligheter till konkurrens och alternativ
              som inte tillvaratas. Studenters möjlighet att betala tillbaka
              lånen har hamnat lite vid sidan av fokus i debatten efter den
              senaste studiemedelsreformen. Men faktum är att det i dag inte
              finns någon hållbarhet i det nuvarande systemet, särskilt inte
              när det gäller skuldsättningsproblematiken.
            </seg>
            <seg xml:id="i-154d2340de3f7d2e-0">
              I takt med att antalet studenter ökar kommer dessa problem att
              bli tydligare och accentueras. Av flera anledningar behövs det
              därför politisk enighet kring ett långsiktigt hållbart och överblickbart
              studiefinansieringssystem.
            </seg>
            <seg xml:id="i-760a89793bd0dd8f-0">
              Moderaterna är inriktade på att konstruktivt söka lösningar på
              ett heltäckande studiefinansieringssystem som bygger på bredast
              möjliga politiska förankring och som uppfyller följande avgörande
              principer.
            </seg>
            <seg xml:id="i-af4f4257efd0914b-0">
              För det första ska ett framtida studiefinansieringssystem vara
              ekonomiskt hållbart och överblickbart, både för den enskilde studenten
              och för samhället.
            </seg>
            <seg xml:id="i-c1f906f64eb362d5-0">
              För det andra ska högre utbildning löna sig även ekonomiskt.
              Ett sätt att bidra till högre lönsamhet är att på olika sätt försöka
              att minska studenternas skuldsättning. Vi vill bland annat ta
              bort fribeloppet som förhindrar att människor tjänar mer pengar
              än upp till ett visst tak som staten bestämmer godtyckligt. Vi
              vill göra det möjligt för studenterna att arbeta utan att få minskade
              studiemedel.
            </seg>
            <seg xml:id="i-1628308718c7c626-0">
              För det tredje ska systemet bidra till att motverka social snedrekrytering.
              Många vågar i dag av olika skäl inte ta steget in i den akademiska
              världen. Men det avgörande är att högre studier ska löna sig.
              Exempelvis ska inte studier utomlands missgynnas, vilket sker
              i dag. Det skulle ge Sverige mer av spetskunnande och nödvändiga
              ekonomiska och internationella kontakter.
            </seg>
            <seg xml:id="i-b98d90f699446a1e-0">
              För det fjärde ska skulderna betalas tillbaka. Men både det nuvarande
              och de föreslagna systemen bidrar snarare till det motsatta, till
              ökad skuldsättning eftersom sannolikheten att den enskilde ska
              kunna betala tillbaka studielånet innan det avskrivs är obefintlig
              för många individer.
            </seg>
            <seg xml:id="i-8c08e0891872ce95-0">
              Vidare ska systemet skilja på sådan finansiering som är relaterad
              till studierna och som har med studierna att göra och sådant som
              inte direkt kan hänföras till det området, exempelvis kostnader
              som avser bostad under studietiden. För sådana kostnader måste
              särskilda låneformer tillskapas.
            </seg>
            <seg xml:id="i-55f6965a6d61e5bb-0">
              Dessutom tycker vi att alla studenter ska ha rätt till såväl
              privatekonomisk rådgivning som information om vilken kvalitet
              som olika utbildningar har innan man fattar ett av de kanske viktigaste
              investeringsbesluten i hela sitt liv.
            </seg>
            <seg xml:id="i-760a2e808ac09f42-0">
              Självfallet måste det också finnas ett större mått av flexibilitet.
              Även längre studier bör kunna finansieras via studiemedel. De
              som så vill ska också kunna erbjudas studiemedel i mer än tio
              månader per år.
            </seg>
            <seg xml:id="i-550fade98d3c2fad-0">
              Fru talman! Det är också viktigt att fundera på vad som ligger
              bortom vägens slut, när man har tagit ut sin examen, i synnerhet
              när man har befunnit sig länge vid akademin och doktorerat.
            </seg>
            <seg xml:id="i-18ef7bc73b7d765e-0">
              Vanligen är det så att man gör sin postdoktorsperiod vid ett
              utländskt universitet eller forskningsinstitut. Postdoktorala
              studier finansieras väldigt ofta med stipendier, men stipendier
              är inte sjukpenninggrundande. Då står man inför samma problem
              som med stipendiefinansieringen. Det är inte ovanligt att båda
              föräldrarna om de har fått barn under sin doktorandtid tappar
              den sjukpenninggrundande inkomsten under en gemensam utlandsvistelse.
            </seg>
            <seg xml:id="i-f4b14a85b8058e11-0">
              Kvinnor är fortfarande i klar minoritet inom de högre tjänsterna
              i universitetsvärlden såsom forskningsassistenter, lektorer, forskare
              och inte minst professorer. Dessutom tillkommer föräldraansvaret,
              och alla i den här kammaren är medvetna om vad det innebär, så
              det behöver jag inte ägna tid åt.
            </seg>
            <seg xml:id="i-ae080fa63d2be165-0">
              Att låta postdoktorer och även doktorander behålla sin tidigare
              sjukpenninggrundande inkomst är en mycket viktig signal om att
              det ska kunna gå att kombinera en forskningskarriär med familj,
              inte minst för kvinnor. Förutom pensionen är föräldrapenning över
              garantinivån en del av de arbetsbaserade förmånerna i socialförsäkringssystemet
              som har en väldigt lång kvalificeringstid. Man måste ha varit
              med väldigt länge för att få tillgodoräkna sig utfallet.
            </seg>
            <seg xml:id="i-373ab8cbf4e9c4c1-0">
              Alternativet är att spara ihop pengar av sin knappa doktorandlön
              eller sitt postdoktorsstipendium eller att drastiskt minska sina
              utgifter. Men gör man det kan man ofta inte bo i en större stad
              där arbete för akademiker finns eller där man kan söka försörjningsstöd.
            </seg>
            <seg xml:id="i-3a2ffa2d941326f1-0">
              Det ska bli mycket spännande och intressant att se om den forskningsproposition
              som regeringen förhoppningsvis under våren lägger fram inför riksdagen
              kommer att beröra dessa frågor och innehålla någon form av hållbara
              alternativ till de problem som vi ser i dag.
            </seg>
            <seg xml:id="i-4c49ec60d457095d-0">
              Fru talman! Systemet med studiefinansieringen ska vara ekonomiskt
              hållbart och överblickbart både för student och för samhället.
              Högre utbildning ska löna sig ekonomiskt, bland annat genom att
              skuldsättningen ska minska. Systemet ska motverka social snedrekrytering.
              Skulderna ska betalas tillbaka, och systemet ska ha en större
              flexibilitet än för närvarande så att även längre studier kan
              finansieras med studiemedel.
            </seg>
            <seg xml:id="i-f4eb7e74e2da9fe0-0">
              Jag tycker att det var mycket intressant och upplysande att lyssna
              på Majléne Westerlund Panke. Hon talade om tydliga prioriteringar
              och att det skulle göras en rejäl satsning på studenter som planerar
              för forskarutbildning. Hon nämnde inte hur, men regeringen har
              väl någon idé om hur det ska gå till. Sedan avslutade hon med
              att säga att det kommer att bli ett rejält tillskott av pengar.
            </seg>
            <seg xml:id="i-16f6956fdf44c9d7-0">
              Min fråga till utbildningsutskottets ordförande Jan Björkman
              blir naturligtvis: Vad menas egentligen med de tydliga prioriteringar
              som Majléne Westerlund Panke talade om? Vad kommer den rejäla
              satsningen på studenter som planerar för forskarutbildning mer
              konkret att innebära? Kommer det att innebära någonting för postdoktorer
              över huvud taget? De frågorna tycker jag att Jan Björkman kan
              fundera över tills det är dags för honom att kliva upp här i talarstolen.
            </seg>
          </u>
          <note type="speaker" xml:id="i-e192f48d1f5dd6cc-0">
            Anf. 67 AXEL DARVIK (fp):
          </note>
          <u who="axel_darvik_bc1b0b" xml:id="i-c28617dded783ac7-0">
            <seg xml:id="i-d9e24495b43be9d0-0">
              Fru talman! Jag vill börja med att tacka alla som är beredda
              att ansluta sig till liberala idéer. Jag yrkar bifall till reservation
              nr 7 i betänkandet.
            </seg>
            <seg xml:id="i-871018d95673c069-0">
              Som liberal kämpar jag för att alla ska få lika möjligheter i
              livet, oavsett vilken bakgrund man har. Man ska ha makt att själv
              kunna bestämma över sitt liv. Med en mycket stark tro på individen
              drar jag slutsatsen att människor själva vet bäst hur de ska leva
              sitt liv. Det är utgångspunkten för vår politik.
            </seg>
            <seg xml:id="i-293be8393d41acbe-0">
              Om man bestämmer sig för att ge sig in på en utbildning vet vi
              alla att det är en tuff utmaning, inte bara ekonomiskt utan också
              när det gäller att klara av sina studier. Samhället ska stödja
              de individer som väljer detta.
            </seg>
            <seg xml:id="i-b3228b6257478611-0">
              För ett tag sedan träffade utbildningsutskottet företrädare och
              elever för en kvalificerad yrkesutbildning. Jag slog mig ned och
              pratade med en av studentrepresentanterna. Hon berättade om två
              av sina klasskamrater. Dessa två tjejer hade det gemensamt att
              de hade barn och var ensamstående. De hade gett sig in på den
              här utbildningen som motsvarade det som de hade önskat sig länge
              att få syssla med. De ville lära sig mer om ett yrke inom det
              gastronomiska området.
            </seg>
            <seg xml:id="i-a003ee7a1de47d89-0">
              Båda dessa elever hade hoppat av utbildningen, inte för att de
              inte klarade av studierna utan därför att den ekonomiska situationen
              var så kärv att de inte längre klarade av att fullfölja sin utbildning.
              Därmed krossades deras framtidsdrömmar. Det var inte roligt att
              höra det.
            </seg>
            <seg xml:id="i-00ff47b15b87df09-0">
              Jag antar att den socialdemokrat som kommer efter mig i debatten
              gör som många andra socialdemokrater, nämligen slår sig för bröstet
              och säger att vi har det bästa studiesystemet i världen. Jag tror
              inte att eleverna på den kvalificerade yrkesutbildningen uppfattade
              det så.
            </seg>
            <seg xml:id="i-a4bd23bc13af0067-0">
              Man måste också sätta in detta in en svensk kontext. Vi har nu
              i fyra decennier haft ett studiemedelssystem utan någon koppling
              till föräldrarnas inkomst, någonting som inte är så vanligt i
              andra länder ute i Europa i dag. Vi har valt att ha en modell
              med generell välfärd som ska gälla lika för alla.
            </seg>
            <seg xml:id="i-a3e308607c0d2c23-0">
              Föreningssparbanken, som är ett privatekonomiskt institut, har
              gjort en del undersökningar kring detta system. Vad är det som
              har hänt under de senaste åren? Tittar man 15 år tillbaka har
              studenter i dag tappat 40 % av sin ekonomiska standard. När de
              nödvändiga kostnaderna är betalda har man 500 kr mindre att röra
              sig med än vad man hade för 15 år sedan.
            </seg>
            <seg xml:id="i-251720656e4a5a19-0">
              Det är klart att kostnaderna har ökat, men även nya kostnader
              har tillkommit. En dator är i dag självklar utrustning för varje
              student, och det har också medfört ökade kostnader.
            </seg>
            <seg xml:id="i-e942b8386977d368-0">
              Ensamstående studenter har i dag 20 kronor över när nödvändiga
              kostnader är betalda enligt samma undersökning. Ett tandläkarbesök
              kan förstöra en students ekonomi för flera månader framöver. Jag
              måste ställa mig frågan: Är det verkligen det tryggaste studiemedelssystemet
              i världen som vi har i Sverige?
            </seg>
            <seg xml:id="i-4ec7d027629f4568-0">
              Jag vill ha ett system där studenter ges möjlighet att koncentrera
              sig på sina studier i stället för att oroa sig för ekonomin när
              tanden värker eller när man inte får hushållskassan att gå ihop.
              Det pratas ju mycket om stress. Jag ser en mycket viktig anledning
              till stress just i det studiemedelssystem vi har. Det tryggar
              inte studenters ekonomi.
            </seg>
            <seg xml:id="i-057845ba13e32862-0">
              Detta har ju vi i Folkpartiet tagit fasta på. I vår budget förelår
              vi en höjning med 400 kronor per månad för alla studenter och
              att uppräkningen därefter sker i samma takt som priserna ökar
              i samhället i stort. Vi vill också att flit bland studenterna
              ska löna sig. Tar man sina poäng i den tid och den takt som är
              avsedd ska man också premieras. En examensbonus ska ges till dem
              som klarar sina studier i den takt som krävs. Det innebär att
              en del av de studielån som man har dragit på sig under tiden skrivs
              av.
            </seg>
            <seg xml:id="i-e497c04138d346bc-0">
              I dag är det universiteten som gynnas om studenterna klarar sig.
              Det kan naturligtvis skapa en drivkraft för att sänka kunskapskraven
              på universiteten. Det skulle vara mycket olyckligt om det blev
              så. Jag tror att man i stället bör lägga tyngdpunkten på incitamenten
              och drivkrafterna hos individen.
            </seg>
            <seg xml:id="i-e015ba36ba7a4402-0">
              Fribeloppet är ett annat problem som en del studenter går och
              har magont för, särskilt så här i julklappstider. Det kanske inte
              just gäller att ha råd med klapparna, men när året är slut gäller
              det ju att inte ha jobbat för mycket vid sidan om eller under
              sommaren. Då kan man bli återbetalningsskyldig. Det är naturligtvis
              också väldigt bakvänt. Varje student som klarar av att arbeta
              och samtidigt klara sina studier bör naturligtvis ha rätt att
              behålla de inkomster man får.
            </seg>
            <seg xml:id="i-8c2882fb985bbc97-0">
              När det sedan gäller studenter med barn ser vi i dag att studiemedelssystemet
              är omodernt. Jag bad en studentkårsordförande från Göteborgs universitet
              att förklara hur en genomsnittsstudent ser ut. Han sade att hon
              är 27 år, och ofta har hon barn. Det är ju en situation som vårt
              system inte är anpassat efter. En något lättare situation skulle
              det bli om det tilläggslån som i dag finns också skulle kunna
              ges till studerande med barn. Det innebär 3 000 kr extra per månad,
              vilket naturligtvis skulle kunna vara bra att ha särskilt om oförutsedda
              händelser inträffar. Det system vi har i dag är knappast att beteckna
              som det modernaste i världen.
            </seg>
            <seg xml:id="i-4d206ba8e4a0feea-0">
              När man sedan blir lite äldre och har möjlighet att utveckla
              sin kompetens finns det ju ett system med kompetenskonton. Vi
              har jobbat mycket för att det skulle drivas igenom, men det skrotas
              nu. I den budget som finns plundras kontot med 6 miljarder kronor
              som skulle vara en grundplåt för de här kompetenskontona. Det
              plundras av regeringen och samarbetspartierna för att man ska
              kunna spendera friskt på andra områden. Detta är löntagarnas pengar
              som skulle kunna användas för just kompetensutveckling. Den möjligheten
              sopas igen med en mycket skenartad förklaring som knappast är
              särskilt trovärdig: att man inte skulle kunna klara av att komma
              överens med arbetsmarknadens parter, som har varit väldigt drivande.
            </seg>
            <seg xml:id="i-9ee72172c8d62d82-0">
              Problemet med dagens regering är inte vad den gör åt studenternas
              situation. Det är vad den inte gör. Problemen som vi ser i dag
              har varit kända länge. Ändå händer det ingenting. Regeringen är
              trött och saknar kraft och energi. Sverige behöver förändring.
              Det krävs nya tag för att flit bland studenterna ska löna sig,
              för att krångel och byråkrati inte ska löna sig, för trygghet,
              för ett rättvisare studiemedelssystem och för ett friare samhälle.
              Jag vill precis som jag har sagt tidigare yrka bifall till reservation
              7. Samtidigt ställer jag mig bakom alla våra reservationer.
            </seg>
          </u>
          <note type="speaker" xml:id="i-902d80cc760586df-0">
            Anf. 68 TORSTEN LINDSTRÖM (kd):
          </note>
          <u who="torsten_lindstrom_a7e218" xml:id="i-e2043e6b7998927d-3">
            <seg xml:id="i-cef43093315c1997-0">
              Fru talman! I ett samhälle där kunskap och förmågan att lära
              är nyckeln till ett gott liv är studiemedelssystemet ett viktigt
              instrument. Utan ett studiemedelssystem som gör det möjligt för
              människor att förverkliga sina drömmar förblir pratet om kunskapssamhälle
              fagert tal utan förankring i verkligheten. För oss kristdemokrater
              har kunskap all form av kunskap ett egenvärde. Det är viktigt
              att föda och nära människors drömmar så att ingen lämnas utanför.
              Och därför behövs ett öppet och generöst studiemedelssystem.
            </seg>
            <seg xml:id="i-ddd45d93285b5cdf-0">
              Dagens budgetbetänkande för utgiftsområde 15 är tunt. Det speglar
              väl det ljumma intresset hos vänsterkartellen för dessa frågor.
              Om det är blekt, passivt och idéfattigt på det s-styrda Utbildningsdepartementet
              i största allmänhet är just detta område så styvmoderligt behandlat
              att det visar hur trött makten blivit. Det skulle behövas en nytändning.
              För än i dag finns murar som hindrar människor från att växa,
              utvecklas och förverkliga sin inneboende längtan.
            </seg>
            <seg xml:id="i-3ba83dd219886efc-0">
              De senaste åren har glädjande nog fler studenter med icke-traditionell
              bakgrund hittat till högskolan. De berikar i dag det akademiska
              samtalet var och en på sitt sätt. Andelen äldre studenter har
              ökat, liksom andelen studenter med barn. Det bidrar till att riva
              den sociala snedrekryteringen och rusta Sverige som kunskapsnation.
            </seg>
            <seg xml:id="i-a1f4fc7112e91ecf-0">
              Men fortfarande finns murar som låser studenter ute från högskolan
              och försvårar studenters vardagsliv. Fortfarande är samhällets
              strukturer inte anpassade till stora studentgrupper. Fortfarande
              finns många steg kvar. Det ska vara möjligt med en dräglig vardagstillvaro
              under studieåren även för den som till exempel både är förälder
              och högskolestudent.
            </seg>
            <seg xml:id="i-85f922bf8e2eaa4b-0">
              Då handlar det i hög grad om de sociala trygghetssystemen för
              studenterna som är formade utifrån en gammal bild av yngre studenter
              utan barn, den käcka 19-åringen med nudlar och party i sikte,
              inte utifrån dagens heterogena studentgrupper. Hälften av studenterna
              är äldre än 25 år. 28 % av kvinnorna och 13 % av männen har barn.
            </seg>
            <seg xml:id="i-92939fcbec6892b7-0">
              Fru talman! Att vara student i dag är tufft. Inte nog med att
              studenterna ska klara kunskapskraven, de ska också försörja sig
              under knappa ekonomiska förhållanden. På 15 år har standarden
              för en student sänkts med drygt 40 %. För vilka andra skulle det
              accepteras? Vi kristdemokrater föreslår att andelen bidrag i studiemedlen
              ska öka. Det är inte trovärdigt att säga sig vilja attrahera nya
              grupper till högskolan samtidigt som skuldsättningen är stor.
              Och det blir svårare för studenterna att få pengarna att räcka
              lika länge som månadens dagar.
            </seg>
            <seg xml:id="i-ab01da4738d40307-0">
              Till detta kommer som sagt att dagens studenter ofta har försörjningsansvar,
              inte bara för sig själva utan också för sina barn. 187 475 barn
              lever med minst en förälder som studerar. Sex av tio ensamstående
              studenter med försörjningsansvar behöver i dag socialbidrag för
              att klara vardagens kostnader för mat, hyra, kläder och annat
              som hör livets nödtorft till. Det är inte värdigt. Det går på
              tvärs med ambitionerna om ett välfärdssamhälle.
            </seg>
            <seg xml:id="i-c7b9f038c8899d4d-0">
              Den studiesociala utredning som till sist tillsattes, efter att
              Socialdemokraterna fått alla andra partier emot sig, fick ett
              så begränsat uppdrag att ingen blev förvånad över att den mest
              bara kom att beskriva problem. De få förslag som utredningen lade
              fram har ännu inte hörsammats. Går det månne att hoppas på en
              ändring? Att det sedan kan finnas något ljus i tunneln för studenter
              med barn beror på att Socialdemokraterna till sist gav upp motståndet
              i frågan efter hårt tryck från Student-Sverige och även från oss
              kristdemokrater. Vi lade vårt förslag om barntillägg till studenter
              långt innan vänsterkartellen kommit så långt. Viktigt är nu att
              det nya barntillägget beräknas per barn inte per förälder.
            </seg>
            <seg xml:id="i-d8e7129fa5fc8dbe-0">
              Fru talman! Trygghetssystemen är inte anpassade efter studenterna.
              Studenter får inte ta del av socialförsäkringssystemen på samma
              villkor som andra samhällsmedborgare. För vilka andra skulle det
              accepteras?
            </seg>
            <seg xml:id="i-fa1c1475b78151e8-0">
              I dag är det till exempel inte möjligt för en student att vara
              sjukskriven på deltid, trots att studier i mer begränsad omfattning
              kan vara den bästa chansen för en student som blivit sjuk att
              komma tillbaka. De positiva effekterna för samhället och den enskilde
              är uppenbara om förutsättningarna för att kombinera studier med
              sjukskrivning på deltid ges.
            </seg>
            <seg xml:id="i-6d29a2d49dc8f8f5-0">
              Som lök på laxen har studenterna därtill en rekordlång karenstid
              vid sjukskrivning 30 dagar. Att studenternas karenstid är satt
              till 30 dagar gör att det blir mycket kostsamt för en student
              kanske till och med förödande att vara sjuk. Inga andra i Sverige
              har 30 dagars karenstid. Varför ska studenter ha det?
            </seg>
            <seg xml:id="i-026d5999f70ec3ca-0">
              Ett annat exempel rör bostadsbidraget. De nuvarande reglerna
              för hur bostadsbidraget räknas ut för studenter var ursprungligen
              tänkta som övergångsregler. Studiesociala utredningen har föreslagit
              förändringar som innebär att studiebidraget undantas från inkomsten
              då bostadsbidrag fastställs. När kommer förslaget till riksdagen?
            </seg>
            <seg xml:id="i-986ccba61c54bfe9-0">
              Dagens system innebär inte enbart att människor faller mellan
              stolarna. Studenter som tar egna initiativ straffas också av regelverket.
              Det är därför Kristdemokraterna vill ta bort inkomstprövningen
              vid beviljande av studiemedel. Det är inte rimligt att de som
              hinner, orkar och förmår lönearbeta vid sidan av studierna ska
              straffas för det. Likaså vill vi ta bort den övre åldersgränsen
              i studiemedelssystemet. Hur kan den försvaras i samma andetag
              som det livslånga lärandet prisas? Vi vill också se över rekryteringsbidraget
              så att det blir möjligt att söka på olika tidsintervaller och
              även för äldre arbetskraft.
            </seg>
            <seg xml:id="i-b12a96732e7007e6-0">
              Fru talman! Studiestödet ska uppmuntra de studerande. Inte minst
              på gymnasienivå är det viktigt med en signal om att ett aktivt
              deltagande i studierna är angeläget. För gymnasiestuderande föreslår
              vi därför en ökning av studiebidraget till 1 050 kr i månaden.
            </seg>
            <seg xml:id="i-1f1cede0f14bfe90-0">
              Därmed vill jag passa på att yrka bifall till reservation 1 även
              om jag givetvis står bakom Kristdemokraternas samtliga reservationer
              i betänkandet.
            </seg>
            <seg xml:id="i-3e675728cf5cb061-0">
              I betänkandet föreslår vänsterkartellen också en utdelning av
              pengar till LO, TCO och några till. Det finns ingen anledning
              att låta pengar på studiemedelsområdet gå någon annan väg än via
              CSN. Därav följer att vi kristdemokrater föreslår en överföring
              av bidrag till vissa organisationer till rekryteringsbidraget.
            </seg>
            <seg xml:id="i-750e9dab7ee94894-0">
              Makten, fru talman, är trött. Sverige behöver en nytändning.
              Kunskapssamhället behöver bli möjligt. Studiemedelsområdet behöver
              en nytändning för att kunskapssamhället ska bli möjligt så att
              alla i Sverige får sina drömmar förverkligade.
            </seg>
          </u>
          <note type="speaker" xml:id="i-e2cf517caa34d749-0">
            Anf. 69 HÅKAN LARSSON (c):
          </note>
          <u who="hakan_larsson_d5f45d" xml:id="i-95233cce22f215aa-1">
            <seg xml:id="i-7a955fc9ab104dad-0">
              Fru talman! Jag vill börja med att yrka bifall till reservation
              5.
            </seg>
            <seg xml:id="i-d677c9d25e3fd20a-0">
              Målsättningen måste vara att en människa inte ska behöva avstå
              från högre studier av ekonomiska och sociala skäl. Att samhället
              kan erbjuda någorlunda goda sociala och ekonomiska villkor är
              också viktiga förutsättningar för att studenterna ska kunna tillgodogöra
              sig studierna på bästa sätt varhelst de bor i vårt avlånga land.
              Så långt har vi tyvärr ännu inte nått.
            </seg>
            <seg xml:id="i-49485976b8481acf-0">
              Högre utbildning bör vara en god investering för den enskilde
              studenten liksom den är för samhället. Dagens studiemedelssystem
              klarar inte denna målsättning särskilt väl, vilket inte minst
              det faktum att vi fortfarande har en allvarlig social snedrekrytering
              till högre studier visar.
            </seg>
            <seg xml:id="i-b4a8a5bc21a03b56-0">
              Det är i och för sig positivt att det kommer att bli möjligt
              även för äldre studerande att få studiemedel och att ett barntillägg
              för studerande införs, men dessa reformer dröjer ytterligare något
              år. Axel Darviks tidigare exempel, som gällde ensamstående studerande
              inom KY, visar att detta är ett akut problem. Vi måste ge även
              studenter med försörjningsansvar möjlighet att genomföra sina
              studiedrömmar i det här landet. Det är oerhört viktigt att så
              sker.
            </seg>
            <seg xml:id="i-5e5aa922658831ab-0">
              Från Centerpartiets sida menar vi att studiefinansieringssystemet
              behöver ses över och utvecklas för att underlätta för fler att
              studera vidare. Vi anser att inriktningen bör vara att så snart
              som möjligt införa ett studiestödssystem där bidrag och lån utgör
              50 % vardera. Vi är övertygade om att en sådan utformning av studiemedlen
              skulle uppmuntra och stimulera fler att ta steget och satsa på
              högre studier.
            </seg>
            <seg xml:id="i-086c879176b2e31c-0">
              I dag är den ekonomiska situationen för många studenter väldigt
              kärv, vilket vi hört tidigare. Antalet studerande som inte klarar
              av att betala sina skulder har de senaste åren ökat med 43 % hos
              kronofogdemyndigheten. Vi tror från Centerpartiets sida att den
              studiesociala utredning som genomfördes inte var tillräcklig.
              Vi behöver en bred parlamentarisk utredning med studentinflytande
              som ser över hela trygghetssystemet. Hur ska studerande få del
              av de trygghetssystem som löntagarna har i det här landet? Det
              behöver utredas nu, inte skjutas på framtiden.
            </seg>
            <seg xml:id="i-1f158f487becc73b-0">
              Liksom tidigare anser vi från Centerpartiets sida att rekryteringsbidraget
              är ett viktigt redskap som bör användas till att motivera fler
              med kort utbildning till studier och därmed på ett bra sätt motverka
              att fler människor slås ut från arbetsmarknaden. Därför vill vi
              öka satsningen på rekryteringsbidrag. Genom att satsa på studier
              kan även de som är lite äldre, och som efter grundskolan inte
              fått möjligheter att studera, få en ny chans och komma igen på
              arbetsmarknaden.
            </seg>
            <seg xml:id="i-1755038eb40d73d9-0">
              I en tid då alla talar vackert om livslångt lärande och att vi
              måste vara beredda att arbeta längre innan vi går i pension är
              det viktigt att möjliggöra för fler att studera. Det är ett av
              skälen till att vi från Centerpartiets sida anser att den övre
              gränsen för rekryteringsbidraget bör tas bort. Det finns många
              människor mellan 50 och 60 år som inte har gymnasiekompetens och
              som, om de får chansen att vidareutbilda sig, med glädje vill
              göra en insats på arbetsmarknaden under ytterligare ett antal
              år. Om vi inte är beredda att satsa på dem, vad menar vi då med
              livslångt lärande?
            </seg>
          </u>
          <note type="speaker" xml:id="i-6d201dffd0593006-0">
            Anf. 70 JAN BJÖRKMAN (s):
          </note>
          <u who="jan_bjorkman_da19de" xml:id="i-6c348591543f4d22-0">
            <seg xml:id="i-8d3d5c1f704b059c-0">
              Fru talman! Kraven på kunskap och kompetens ökar i alla delar
              av vårt samhälle. Det gäller för oss som enskilda individer, det
              gäller i arbetslivet, och det gäller i samhället i stort. Vi vet
              inte alltid vad som väntar bakom hörnet, men vi vet att det ställs
              annorlunda och större krav, och vi vet att vi måste rusta oss
              för detta nya.
            </seg>
            <seg xml:id="i-d18eb00eb91b99ec-0">
              Det är också skälet till att alla områden inom utbildningsväsendet
              förändrats under 1990-talet och under regeringar av olika färg.
              Ett tydligt inslag har varit att göra det livslånga lärandet till
              en realitet och inte bygga återvändsgränder utan i stället se
              till att människor i en föränderlig värld kan känna trygghet i
              den förändringen och våga satsa på nytt.
            </seg>
            <seg xml:id="i-14a2843f156a6a5a-0">
              En viktig del i detta arbete är ett rejält studiestödssystem.
              Studiestödssystemet genomgår ständiga förändringar för att möta
              de nya utmaningarna och de nya kompetenskraven. På 1990-talet
              handlade det till exempel om Kunskapslyftet och de särskilda utbildningsbidragen.
              Det handlade också om en kraftig utbyggnad av högskolan.
            </seg>
            <seg xml:id="i-aa0177f77cc14dfd-0">
              Dessa satsningar, liksom andra, fick naturligtvis återverkningar
              på studiemedelssystemet som helhet. 2001 förändrades studiemedlen
              bland annat genom en höjd bidragsdel, ett höjt fribelopp och pensionsrätt.
              Det var en reform för flera miljarder kronor. Det område som vi
              nu debatterar omfattar ca 21 miljarder och gäller bland annat
              studiehjälpen för gymnasieelever, studiemedel för högskolestudenter,
              studenter i eftergymnasial utbildning och yrkesutbildning samt
              i kommunal vuxenutbildning och folkhögskola.
            </seg>
            <seg xml:id="i-e3fb25fa066f06d2-0">
              Ett särskilt rekryteringsbidrag finns sedan 2003. Det riktar
              sig till personer som är 25 år och äldre, har kort tidigare utbildning,
              är eller riskerar att bli arbetslösa eller på grund av funktionshinder
              behöver tid för att uppnå studiemålen. Därutöver finns bland annat
              ett korttidsstudiestöd för bidrag vid studier under kortare tid.
              Det är inte som Torsten Lindström sade ett stöd till facken, utan
              ett stöd till enskilda individer.
            </seg>
            <seg xml:id="i-d34c813918feba32-0">
              Alla de stöden är en del av satsningarna för att bidra till att
              uppnå de utbildningspolitiska målen. Till de nyare inslagen i
              studiemedelssystemet hör utöver rekryteringsbidraget också en
              särskild satsning på den så kallade kombinationsutbildningen som
              genomförs under 2004 och 2005.
            </seg>
            <seg xml:id="i-e5429c1e414c0d0c-0">
              Från och med 2006 beräknas ett barntillägg för studerande att
              införas. För detta ändamål har beräknats 450 miljoner kronor för
              att stärka barnfamiljernas ekonomiska situation.
            </seg>
            <seg xml:id="i-e3bca4bc1eb75d74-0">
              Vidare aviseras ytterligare 100 miljoner kronor 2006 och totalt
              250 miljoner kronor 2007 för att ge fler äldre möjlighet att finansiera
              sin utbildning med studiemedel. Också detta är ett viktigt led
              i att stärka det livslånga lärandet.
            </seg>
            <seg xml:id="i-0cc4beedd3c027c9-0">
              Självklart finns det också önskemål om ytterligare förbättringar
              på olika områden. Det är lätt att konstatera att berättigade krav
              på förbättringar vid varje enskilt tillfälle begränsas av de ekonomiska
              resurser som står till buds.
            </seg>
            <seg xml:id="i-92e5145c59e394f7-0">
              Jag sade tidigare att det handlar om 21 miljarder. Det stämmer
              för samarbetspartierna Socialdemokraterna, Vänstern och Miljöpartiet.
              Dessutom har Centern och Kristdemokraterna budgetförslag på områden
              som är lite men obetydligt mindre än regeringens. Folkpartiet
              och Moderaterna är däremot betydligt brutalare på området. Deras
              budgetförslag är ca 2 miljarder lägre än de övriga fem partiernas.
              Allra brutalast är Folkpartiets budgetförslag, som vanligt höll
              jag på att säga.
            </seg>
            <seg xml:id="i-01ead7b2a54e8058-0">
              När man lyssnar på debatten här får man lätt intrycket att representanterna
              som har stått i talarstolen för partierna har en stor packe miljarder
              utöver dem i regeringens förslag. Önskemålen är uppradade i långa
              rader. Men när man tittar i budgetpropositionen finns det inga
              spår i den budget vi nu antar. Det är kanske viktigt att säga
              det.
            </seg>
            <seg xml:id="i-3d0982d1010d69a1-0">
              Vad är det som skiljer? I huvudsak handlar det om att Folkpartiet
              och Moderaterna vill avveckla stora delar av den utbildning som
              riktar sig till vuxna. Det handlar om att avveckla rekryteringsbidraget,
              som går till den grupp som kanske har den svagaste ställningen
              på arbetsmarknaden. Det handlar om att avveckla korttidsstudiestödet,
              som riktar sig till dem som har låg grundutbildning och svag studiemotivation
              och som får sin utbildning nära arbetsplatsen. Det handlar om
              att kraftigt begränsa möjligheterna till vuxenutbildning i övrigt.
            </seg>
            <seg xml:id="i-0ebe464b8d1a3f4c-0">
              Det är naturligtvis utomordentligt allvarligt. Skulle människors
              möjligheter att skaffa sig inte bara en bra grundutbildning utan
              också en kompletterande utbildning under sitt yrkesverksamma liv
              begränsas enligt förslagen från Folkpartiet och Moderaterna får
              detta utomordentligt allvarliga konsekvenser för den enskildes
              möjligheter på arbetsmarknaden.
            </seg>
            <seg xml:id="i-d3d33cac10a79436-0">
              På Moderaterna ställs kanske inte så stora krav när det gäller
              att föra en kompensatorisk utbildningspolitik. Men nog borde man
              från det hållet kunna fundera en smula över hur man ska klara
              kompetensförsörjningen på arbetsmarknaden.
            </seg>
            <seg xml:id="i-1b0f1fcac6bebd88-0">
              Folkpartiet följer i Moderaternas spår på det här området trots
              sin tidigare mer progressiva hållning både i vuxenutbildningsfrågor
              i synnerhet och i utbildningsfrågor i allmänhet. När man nu vill
              sortera hårdare och tidigare i grundskolan, sänka kraven i gymnasieskolan
              och förkorta utbildningstiden skulle man kunna tänka sig att man
              från Folkpartiets sida ville öka vuxenutbildningen för att ge
              dem som inte fick chansen i Folkpartiets gymnasieskola den chansen,
              men inte.
            </seg>
            <seg xml:id="i-d44a39d07d3e8786-0">
              Trots att den politiken skapar större behov av eftergymnasial
              utbildning minskar chansen till vuxenutbildning med Folkpartiets
              politik både till volym och till nivå. Folkpartiet vill sänka
              bidragsnivån för vuxenstuderande från dagens 82 % till 60 % i
              något slags rättviseperspektiv. Detta skulle drabba ungefär 30
              000 vuxenstuderande på gymnasienivå årligen. Det skulle för de
              grupperna innebära en väsentligt försämrad ekonomisk situation.
            </seg>
            <seg xml:id="i-d9254e5faf20d2ab-0">
              Skulle den politik som Folkpartiet och Moderaterna föreslår genomföras
              får det allvarliga konsekvenser för Sverige både som välfärdssamhälle
              och som tillväxtland.
            </seg>
            <seg xml:id="i-85a0515dc9bacee1-0">
              Centern och Kristdemokraterna lägger i stort sett fram samma
              budgetförslag som regeringen. De frågor som man tar upp hamnar
              i huvudsak utanför budgeten för 2005. Den stora förändringen för
              Centerns del är närmast i förhållande till i fjol en rejäl minskning
              av rekryteringsbidraget.
            </seg>
            <seg xml:id="i-f5555d16f51d817c-0">
              Vilken politik som en samlad borgerlighet skulle föra på området
              står skrivet i stjärnorna. Här finns inga gemensamma förslag.
              Här finns inte en enda gemensam reservation över huvud taget.
            </seg>
            <seg xml:id="i-2bd8158515cec6e5-0">
              Fru talman! Den politik samarbetspartierna vill föra finns gemensamt
              redovisad i betänkandet. Jag ber att få yrka bifall till förslagen
              och avslag på samtliga reservationer som finns i betänkandet.
            </seg>
          </u>
          <note type="speaker" xml:id="i-1f416ee1c05b40cf-0">
            Anf. 71 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-6">
            <seg xml:id="i-7bbe899f3bdac8fa-0">
              Fru talman! Vi vet inte alltid vad som göms bakom hörnet, sade
              Jan Björkman i sitt anförande. Nej, det uttalandet kan man instämma
              i. Han sade också att det är viktigt med det livslånga lärande.
              Hur rimmar det med de problem på doktorandsidan som jag lyfte
              fram tidigare i mitt anförande och som jag inte uppfattade att
              utbildningsutskottets ordförande tog upp med ett enda ord i sitt
              anförande?
            </seg>
            <seg xml:id="i-924a661ea1b0f828-0">
              Vad ska vi göra åt den problematik som uppstår för dem som har
              tillbringat lång tid på akademin och har valt att åka utomlands
              och skaffa sig postdoktorstjänster, eftersom det inte finns så
              många att tillgå här i Sverige, och som hamnar utanför socialförsäkringssystemet?
              Vad är alternativet från vänsterkartellen, Socialdemokraterna
              och regeringen? Är inte Jan Björkmans vackra tal om hur viktigt
              det är att satsa på det livslånga lärandet och ge möjligheter
              ganska så motsägelsefullt när det ställs i relation till hur verkligheten
              ser ut för den här gruppen, som regeringen dessutom säger sig
              vilja vidga?
            </seg>
            <seg xml:id="i-cec5afdd83c06d95-0">
              Det ställdes en fråga om vår uppfattning om antalet vuxna som
              ska gå i vuxenutbildning. Det är riktigt att vi antar att det
              kommer att ske en minskning på området. Det beror på att vi skissar
              på en arbetsmarknad som ser annorlunda ut, som fungerar bättre
              och där det finns fler arbetstillfällen. Men vi håller också inne
              rekryteringsbidraget därför att vi tycker att det är viktigare
              att satsa på sådan verksamhet som fungerar, till exempel kvalificerad
              yrkesutbildning. Där föreslår vi väsentligt många fler platser
              än vad regeringen har, och vi klarar också finansieringen. Det
              nämnde inte Jan Björkman. Men det är viktigt att nämna i debatten.
            </seg>
            <seg xml:id="i-38326bfad947dd2a-0">
              Vi säger inte alls nej till vuxenutbildning. Men däremot tycker
              vi att det ska ställas väldigt höga kvalitativa krav. Det gäller
              inte minst att sådan utbildning ska leda fram till bättre förutsättningar
              att ta ett arbete. Det kan man inte säga när det gäller väldigt
              många av de åtgärder som regeringen har ägnat sig åt under 90-talet.
            </seg>
          </u>
          <note type="speaker" xml:id="i-71afe310d0b49d03-0">
            Anf. 72 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-1">
            <seg xml:id="i-8569952da80fc9b5-0">
              Fru talman! Jag instämmer gärna i den del som gäller KY. Det
              är en viktig utbildningsform som ger väldigt bra resultat. Men
              det känns inte bra om man ställer den i motsats till människors
              möjligheter att kvalificera sig för att delta i en eftergymnasial
              yrkesutbildning. Det är mycket vad det handlar om när Moderaterna
              lägger fram sina förslag.
            </seg>
            <seg xml:id="i-49d534008bef7ead-0">
              Ni tar väck rekryteringsbidraget. Det rör i dagsläget 21 000
              personer. Ni tar väck korttidsstudiestödet, som gäller 11 000
              personer. Ni tar väck kombinationsutbildningarna, som ger 6 000
              personer möjlighet att skaffa sig en tillkommande utbildning.
              Jag har inte lyckats räkna fram hur många tiotusentals det är
              som försvinner i den kommunala vuxenutbildningen med det studiestödsförslag
              som ni har lagt fram. Men jag kan se att i ert budgetförslag är
              resurserna 2 miljarder mindre.
            </seg>
            <seg xml:id="i-e37bc0f9f908b9ae-0">
              Då kanske man inte ska brösta sig alltför mycket om förutsättningarna
              för att bedriva så hiskligt mycket utbildning och studiestödsberättigad
              verksamhet utöver det som samarbetspartierna har lyckats finansiera.
              Snarare är det väl Tobias Billströms skyldighet att svara på frågan:
              Vad gör Moderaterna med de människor som behöver skaffa sig tillkommande
              utbildning för att kvalificera sig för till exempel kvalificerad
              yrkesutbildning eller högskola? Vilket besked har ni till dem
              när ni i praktiken har plockat väck de möjligheter som finns att
              bedriva vuxenutbildning?
            </seg>
          </u>
          <note type="speaker" xml:id="i-b958fc553144071c-0">
            Anf. 73 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-7">
            <seg xml:id="i-f35ed42254d5fd50-0">
              Fru talman! Det är som jag sade tidigare inte så att vi vill
              plocka bort allt vad vuxenutbildning heter. Det skulle man kunna
              förledas att tro när man lyssnar på Jan Björkman för mycket. Däremot
              vill vi se en omstrukturering.
            </seg>
            <seg xml:id="i-ba908a96a176ea65-0">
              Vi tycker till exempel att det är fel att man akademiserar utbildningar
              som inte behöver akademiseras som till exempel KY. Det är fel
              att ställa kravet att högskolepoängen och högskolekompetensen
              ska vara styrande i detta avseende. Det har varit ledstjärnan
              under större delen av 90-talet för Socialdemokraterna. Det styrde
              Kunskapslyftet, och det styr också rekryteringsbidraget.
            </seg>
            <seg xml:id="i-ada4a65c22f4b359-0">
              Det är därför vi motsätter oss reformen. Det gjorde vi när den
              presenterades inför kammaren förra gången. Vi kommer att fortsätta
              att motsätta oss den, eftersom vi vill se en annan inriktning.
            </seg>
            <seg xml:id="i-a018a882db35a183-0">
              Svaret på frågan när det gäller dem som antingen befinner sig
              i systemen eller som Socialdemokraterna vill slussa in är naturligtvis
              att vi erbjuder ett alternativ. Vi erbjuder en arbetsmarknad som
              fungerar bättre, där man öppnar andra möjligheter och till exempel
              erbjuder människor som är praktiskt snarare än teoretiskt lagda
              att få arbete, utbildning och praktik efter eget skön. Det tycker
              jag är en tilltalande verklighet.
            </seg>
            <seg xml:id="i-cf73337e8407a23c-0">
              När jag är ute och pratar med människor som är sysselsatta i
              KY märker jag att det är den utbildningsform som vi i Sverige
              borde ha så otroligt mycket mer av än vad vi har. Det är också
              därför som vi ökar antalet platser.
            </seg>
            <seg xml:id="i-bf3e1a26c8cbadf0-0">
              Jag delar utskottets ordförandes bedömning; det är rimligt att
              man öppet redovisar varför man gör vissa politiska ställningstaganden.
              Det gör vi i våra texter och i våra motioner eftersom vi har ett
              annat alternativ. Men alla reservationer på det här området är
              inte sammanlänkade jag kan ta fribeloppet som ett bra exempel
              på grund av små marginella skillnader som vi säkert kommer att
              kunna övervinna vid våra respektive samtal när det blir så dags.
              Det finns inte några djupa skillnader mellan de borgerliga partierna
              på området. Det ska inte utbildningsutskottets ordförande försöka
              måla upp som en bild av verkligheten, för det stämmer inte.
            </seg>
          </u>
          <note type="speaker" xml:id="i-bba5565d7ac44a94-0">
            Anf. 74 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-2">
            <seg xml:id="i-4cead32a5627b754-0">
              Fru talman! För att börja med det sista är det inte jag som målar
              upp. Jag läser budgetbilagan till utskottets betänkande, och där
              ser man att det finns tydliga skillnader. Två partier gör jättelika
              besparingar på studiestödet, det vill säga Tobias Billströms eget
              parti och Folkpartiet. Kristdemokraterna och Centerpartiet har
              samma volym på studiestöd i sitt budgetförslag. När det gäller
              fribeloppet vill jag minnas att det i fjol fanns en gemensam trepartireservation.
              Nu finns det tre separata reservationer. Det tyder inte på att
              samsynen har ökat, utan snarare minskat i omfattning.
            </seg>
            <seg xml:id="i-0026efa62368191a-0">
              Frågan är hur Moderaterna ser på kompetenskraven framöver och
              vilken arbetsmarknad vi ska ha. Vi tror inte att vi har kommit
              till vägs ände i dag. Ingenting mer kommer att hända nu när det
              gäller ökade krav på utveckling på olika områden av arbetsmarknaden.
              Vi tror fortfarande att människor behöver ha möjlighet att ställa
              om och möjlighet att skaffa sig kompletterande kunskap och att
              de behöver stärka sin ställning på arbetsmarknaden. Då är naturligtvis
              möjligheterna till vuxenutbildning jätteviktiga.
            </seg>
            <seg xml:id="i-108a7ef886f7eb5d-0">
              Kunskapslyftet var ni emot, och rekryteringsbidraget är ni emot.
              Jag har svårt att förstå hur ni ser på människors förutsättningar
              att skaffa sig den möjlighet som det innebär att behålla eller
              stärka sin plats på arbetsmarknaden. Skulle ni tro att kompetenskraven
              minskar i framtiden? Tror ni att utvecklingen blir sådan? Då verkar
              er politik på området mer logisk. Men eftersom ni säger ett och
              gör ett annat tycker jag fortfarande att det känns otydligt när
              det gäller vad ni tror om kompetensbehoven på arbetsmarknaden
              framöver.
            </seg>
          </u>
          <note type="speaker" xml:id="i-b56648cea2f5e778-0">
            Anf. 75 AXEL DARVIK (fp) replik:
          </note>
          <u who="axel_darvik_bc1b0b" xml:id="i-c28617dded783ac7-1">
            <seg xml:id="i-b9a32e8ab5fe5960-0">
              Fru talman! Jag berättade i mitt anförande om ett antal studenter
              som i Sverige i dag tvingas lämna sina utbildningar därför att
              den ekonomiska verkligheten är så pass krass. Det beror alltså
              inte på vikande studieresultat eller något annat, utan på den
              svåra ekonomiska situationen.
            </seg>
            <seg xml:id="i-f8a9cf1d7812320d-0">
              Jag vill ha ett rättvist system som ger alla individer möjligheter
              till utbildning oavsett vilken bakgrund de har. Vi ser att regeringen
              under de senaste åren smygvägen har sänkt studiemedlen. Vi i Folkpartiet
              vill göra någonting åt detta, och vi höjer i vårt budgetförslag
              studiemedlen med 400 kr per månad för alla studenter. Därefter
              räknar vi upp studiemedlen i takt med priserna i samhället i övrigt.
            </seg>
            <seg xml:id="i-2d56d9dba4a3cc53-0">
              Vi vill också att de studenter som har barn ska ha möjlighet
              att få ett barntillägg och ett tilläggslån på 3 000 kr i månaden.
              Vi vill att flit ska löna sig och att man ska ha ett tryggare
              och rättvisare system.
            </seg>
            <seg xml:id="i-a8cdd417ad88a206-0">
              Jag undrar vad Jan Björkman anser att konsekvenserna för det
              här landet blir av de krossade framtidsdrömmar som vi i dag ser
              bland studenter. Får inte det mycket allvarliga konsekvenser för
              det här landets möjligheter och framtid som en kunskapsnation?
            </seg>
          </u>
          <note type="speaker" xml:id="i-ec21b10cf4dee3de-0">
            Anf. 76 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-3">
            <seg xml:id="i-d32dd37b1d304295-0">
              Fru talman! Jag kan ärligt säga att jag blir mer oroad när jag
              läser Folkpartiets budgetförslag på området än när jag läser Kristdemokraternas,
              Centerns, Socialdemokraternas, Vänsterns och Miljöpartiets. Och
              varför det? Jo, för att i det budgetförslag som ni lägger fram
              finns det 2 045 miljoner mindre till studiestöd än vad det finns
              i regeringens förslag för 2005, som majoriteten i riksdagen står
              bakom.
            </seg>
            <seg xml:id="i-d6390d315aae3e4c-0">
              När Axel Darvik pratar med folk ute i verksamheten är det alldeles
              utmärkt. Tyvärr åtföljs inte resonemanget av resurser i Folkpartiets
              budgetförslag. Jag kan inte hitta något annat än de 400 kronorna.
              Dessa 400 kr, som är så avgörande för att minska stressen och
              öka förutsättningarna, betalar ni genom att låta dem som läser
              på gymnasial nivå i vuxenutbildningen få mer än 1 500 kr i minskning.
              Det är den rättvisa som Axel Darvik pratar om när han säger att
              man vill ha ett rättvist system.
            </seg>
            <seg xml:id="i-e74acaf4bd452e73-0">
              Jag undrar varför det blir så mycket rättvisare när de som läser
              på gymnasienivå på vuxenutbildningen blir av med 1 5001 700 kr
              i månaden i förhållande till andra grupper. Jag tycker inte att
              det känns bra att man på det sättet ställer dem som har lägre
              utbildningsnivå emot dem som läser på de högre nivåerna och att
              man inte orkar göra en nyprioritering på området. Det skulle man
              i så fall fått större uppskattning för.
            </seg>
            <seg xml:id="i-6e21bfc5630b0d17-0">
              När det gäller barnfamiljerna sade jag redan i fjol att man kan
              överväga det system som Folkpartiet har redovisat. Det är inte
              odiskutabelt. Det finns också andra system som man kan överväga.
              Nu har regeringen sagt att man dels avsätter pengar för ett barntillägg
              till de studerande, dels återkommer med regelverk för detta. Jag
              antar att vi på den punkten får anledning att återkomma med en
              diskussion framöver.
            </seg>
          </u>
          <note type="speaker" xml:id="i-dc9f5e047612bd4b-0">
            Anf. 77 AXEL DARVIK (fp) replik:
          </note>
          <u who="axel_darvik_bc1b0b" xml:id="i-c28617dded783ac7-2">
            <seg xml:id="i-8c15ad5f834ced18-0">
              Fru talman! Det är naturligtvis positivt att höra att man till
              sist nu kommer med någonting för barnfamiljerna.
            </seg>
            <seg xml:id="i-8c874d3a4d858b89-0">
              En av grundprinciperna för vårt system är just att det ska vara
              rättvist. Vi ser inte att man ska utmärka vissa grupper av studenter
              och säga: Ni får er utbildning helt betald, utan att behöva låna
              en enda krona! Andra studenter tvingas ju låna stora belopp för
              sin utbildning. Jag tycker inte att det är rättvist. Jag vill
              ha ett system som är lika för alla, där man inte ska skapa några
              drivkrafter för att vänta med sin utbildning till senare i livet
              och då få en gräddfil med extra bra förutsättningar.
            </seg>
            <seg xml:id="i-99dda0ba85f2c0db-0">
              Jag vill ha ett system som också ger möjlighet för studenter
              att klara av sina studier. Om Jan Björkman vänder sig om och träffar
              studenter så hör han att många av dem redan i dag säger att den
              ekonomiska situationen inte gör det möjligt för dem att fullfölja
              sina studier.
            </seg>
            <seg xml:id="i-7bc72c5c47eea1d6-0">
              Det är klart att man kan stå här och nästan lite föraktfullt
              säga att de 400 kronorna inte är så mycket. Det är lätt att säga
              i den här salen, med idel höginkomsttagare. Ute bland studenter
              kan jag säga dig att 400 kr extra i månaden är ett ganska så betydande
              belopp eftersom de har så pass små marginaler att röra sig med.
            </seg>
            <seg xml:id="i-d1010ce6f01887e9-0">
              Detta är inte det enda, utan vi har också tilläggslånen och de
              slopade fribeloppen som förslag från Folkpartiet för att förbättra
              studenters ekonomiska situation.
            </seg>
            <seg xml:id="i-f25c781e6bb7eb91-0">
              Jag vill att alla ska kunna ha samma möjligheter från start.
              Oavsett bakgrund ska man ha möjlighet att studera vidare. Det
              ska inte vara som vi ser att det är nu, när vi ser tendenser att
              beroende på vilken bakgrund och vilka föräldrar man har och om
              de kan ställa upp när det krisar så har man olika möjligheter
              att studera. Det är ett samhälle som jag inte vill se.
            </seg>
          </u>
          <note type="speaker" xml:id="i-9224bd5bd1c37956-0">
            Anf. 78 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-4">
            <seg xml:id="i-b3b433e4c588bf22-0">
              Fru talman! Jag vill inte heller se ett mer tudelat samhälle.
              Men de förslag som jag kritiserar från Folkpartiet har ju den
              omvända fördelningspolitiken som grund.
            </seg>
            <seg xml:id="i-947f42c3417883d9-0">
              Jag ser det inte som ett fel att Folkpartiet föreslår 400 kr
              i ökning till studenterna på högskolan. Den fråga jag ställde
              handlade om varför det är lättare för dem att klara sig än för
              dem som man tar mer än 1 500 kr i månaden av. Det gäller de studenter
              som läser på gymnasial nivå för att skaffa sig en utbildning och
              ta sig in på högskolan eller för att behålla sitt jobb och så
              vidare.
            </seg>
            <seg xml:id="i-9a9015ac2188567b-0">
              Axel Darvik nämner dem som har utbildningen betald. Det är den
              allra svagaste gruppen på arbetsmarknaden. Det är de som har rekryteringsbidrag,
              som är arbetslösa, som riskerar att bli arbetslösa eller som är
              funktionshindrade. Axel Darvik säger till dem: Ta väck bidraget!
              Avskaffa det! Ni använder den utsatta gruppens bidrag till studenterna
              på högskolan.
            </seg>
            <seg xml:id="i-50bf9ae86efdf2a0-0">
              Hade man orkat göra en ordentlig prioritering här hade man naturligtvis
              inte betalat dessa 400 kr för högskolestudenterna och det kan
              ju i och för sig vara angeläget att göra det genom att försämra
              förutsättningarna för dem som läser inom vuxenutbildningen. Jag
              tycker att Folkpartiet förtjänar kritik på det området också.
            </seg>
            <seg xml:id="i-3d4bd68d0f579aa0-0">
              I dag kan jag inte underlåta att säga att det känns som om Folkpartiets
              utbildningspolitik är mer moderat än den moderata, och det är
              inte menat som ett beröm.
            </seg>
          </u>
          <note type="speaker" xml:id="i-b467b07cd0f402f9-0">
            Anf. 79 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-e2043e6b7998927d-4">
            <seg xml:id="i-622f37b142b81b4f-0">
              Herr talman! När det gäller bidrag till vissa organisationer
              vill jag först säga till Jan Björkman att vi kristdemokrater vill
              överföra medel till rekryteringsbidraget så att pengarna går ut
              via CSN och inte via de fackliga centralorganisationerna.
            </seg>
            <seg xml:id="i-47cb485a674b31b4-0">
              Den 19 januari 2003 lades den studiesociala utredningen äntligen
              på regeringens bord. Sedan dess har inte mycket hänt. Det är fortfarande
              ett vakuum i de studiesociala frågorna. Därför vill jag ta tillfället
              i akt och ställa ett antal frågor till utbildningsutskottets ordförande.
            </seg>
            <seg xml:id="i-284b9d871011b8c9-0">
              När kan vi räkna med att de fåtaliga förslag som ändå fanns i
              den här utredningen kommer upp till behandling här i riksdagen?
              När kan vi förvänta oss, om ens någonsin, ett nytt grepp i de
              studiesociala frågorna från vänsterkartellens sida?
            </seg>
            <seg xml:id="i-707640d80486be0a-0">
              Låt mig fortsätta frågandet genom att ställa en mycket konkret
              fråga som gäller deltidssjukskrivning. I dag är det inte möjligt
              när man studerar. Tycker Jan Björkman att det är rimligt att det
              är så? Hur är det med karensen på 30 dagar som jag tog upp i mitt
              anförande? Tycker Jan Björkman att det är rimligt att studenter
              ska vara den enda grupp som har en karens på 30 dagar? Är det
              över huvud taget rimligt att ha ett så här stelbent system som
              vi har i dag på studiemedelsområdet? Där ses alla på ett och samma
              sätt, och det tas inte hänsyn till att studenter ser väldigt olika
              ut och borde ha samma rättigheter och samma möjligheter som alla
              andra samhällsmedborgare att få ta del av socialförsäkringssystemen?
            </seg>
          </u>
          <note type="speaker" xml:id="i-3f8f47cd3039c798-0">
            Anf. 80 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-5">
            <seg xml:id="i-7c0da23bb0c4042b-0">
              Herr talman! Låt mig börja med att påminna om att de krav som
              Torsten Lindström ställer på ökade insatser på det studiesociala
              området eller på studiestödsområdet kan vara berättigade. Det
              sade jag också i mitt huvudanförande. För vår del begränsas detta
              i prioriteringsordning och tidsordning av tillgång till ekonomiska
              resurser. Jag antar att det är samma sak för Torsten Lindström
              och Kristdemokraterna.
            </seg>
            <seg xml:id="i-7462f054384b9272-0">
              En del av de förändringar som Torsten Lindström föreslog när
              vi stod här i december förra året och som skulle genomföras 2005
              har nu Torsten Lindström och Kristdemokraterna flyttat fram till
              2006. När vi stod här året dessförinnan var det precis samma sak.
              Kristdemokraterna skjuter finansieringen av den politik som man
              vill genomföra till ett budgetår som man inte behöver ta ansvar
              för just nu. Jag tycker att det minskar trovärdigheten i Torsten
              Lindströms argumentation att ni inte har med dessa pengar i er
              budget för det budgetår vi beslutar om, utan att det alltid ligger
              på ett annat år. Jag tror att trovärdigheten hade ökat om det
              hade varit tvärtom.
            </seg>
            <seg xml:id="i-c9850e45f695cfb4-0">
              Jag utgår ifrån att regeringen kommer med en studiestödsproposition
              under nästa år. Även där och även då kommer det säkert att göras
              ekonomiska avvägningar av vad som är ekonomiskt möjligt och rimligt
              att göra. Inför det kan man väl, mot bakgrund av det man kan se
              i den budgetproposition vi nu har framför oss och de budgetalternativ
              som finns från de borgerligas sida, fundera över vad som skulle
              vara den borgerliga sidans gemensamma krav där. Kommer stödet
              till vuxenutbildningen att finnas kvar? Eller får Torsten Lindström
              ge sig för Folkpartiet och Moderaterna, för att ta en aktuell
              och angelägen fråga?
            </seg>
          </u>
          <note type="speaker" xml:id="i-a349827efb42c4e0-0">
            Anf. 81 TORSTEN LINDSTRÖM (kd) replik:
          </note>
          <u who="torsten_lindstrom_a7e218" xml:id="i-e2043e6b7998927d-5">
            <seg xml:id="i-48b64ef832d7411d-0">
              Herr talman! Det är värt att notera att Jan Björkman inte besvarade
              en enda av frågorna. Det var möjligen ett svar att det eventuellt,
              någon gång, kanske nästa år ska komma en proposition. Det är ju
              så det brukar heta från vänsterkartellens sida. Det är så det
              brukar heta i budgetdebatt efter budgetdebatt. Det ska eventuellt
              komma en proposition någon gång framöver när allting är färdigtänkt
              och färdigdiskuterat, och så händer egentligen ingenting förrän
              efter mycket lång tid, om ens då. Det har vi sett i till exempel
              frågan om barntillägg för studerande med barn.
            </seg>
            <seg xml:id="i-0d3d389240d4a346-0">
              Herr talman! Jag ber därför att få återkomma till mina konkreta
              frågor. Jag kan sammanfatta dem i en enda fråga, och jag ber verkligen
              Jan Björkman att svara på den. Anser Jan Björkman att det är rimligt
              att högskolestudenter inte har samma tillgång till socialförsäkringssystemen
              som alla andra som bor i Sverige? Är det rimligt? Ett ja eller
              nej som svar på den frågan skulle betyda mycket för den fortsatta
              diskussionen.
            </seg>
            <seg xml:id="i-ef1709d3ccf1e7ce-0">
              Kommer det ett ja som svar på den frågan finns det underlag att
              fortsätta diskussionen. Kommer det ett nej som svar på den frågan
              visar det än en gång vilken skillnad det är mellan Jan Björkman
              och oss kristdemokrater. Vi kommer med förslagen och framlägger
              dem på riksdagens bord. Vi gömmer dem inte, utan vi framlägger
              dem här i riksdagen i motion efter motion så att Jan Björkman,
              om han svarar ja på min fråga, har alla möjligheter att bifalla
              dem när de kommer upp till behandling här i riksdagen i vår. Snälla
              Jan Björkman, svara på frågan: Är studenter lika mycket värda
              som alla andra i vårt samhälle?
            </seg>
          </u>
          <note type="speaker" xml:id="i-772085a5c238dd8b-0">
            Anf. 82 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-6">
            <seg xml:id="i-f8afd276c29ec319-0">
              Herr talman! Det är intressant att lyssna på Torsten Lindström.
              När man läser Torsten Lindströms motioner som handlar om studiestödet
              både detta året, förra året och förrförra året, som jag har repetitionsläst
              inför den här debatten, ser man att diskussionen är densamma.
              Men de lösningar som Torsten Lindström vill ha lyser med sin frånvaro
              i de förslag som ni lägger fram. Kristdemokraterna anslår inte
              en krona till de förslag som Torsten Lindström pratar om. Ni har
              43 miljoner mindre än regeringssidan. Man kunde tro att ni hade
              5 eller 10 miljarder mer när man hör talet om allt som ska åstadkommas
              i Kristdemokraternas värld, men det finns alltså inte en krona.
            </seg>
            <seg xml:id="i-82f171b82a09eed5-0">
              Torsten Lindström kallar Socialdemokraterna och samarbetspartierna
              för vänsterkartellen. Jag får väl kvittera med att säga att Torsten
              Lindström ingår i maktalliansen. Resultatet av den har vi ännu
              inte sett, men jag antar att vi så småningom inte kan undanhållas
              resultatet. Så småningom kommer det väl också något slags utfall
              av den.
            </seg>
            <seg xml:id="i-757982cd85bcc912-0">
              Torsten Lindström säger att det inte händer någonting. Låt mig
              då säga att vi år 2003 har genomfört ett rekryteringsstöd på 1,8
              miljarder. Vi har genomfört en kombinationsutbildning som gäller
              kompetensutveckling för folk i kommuner och landsting som handlar
              om ett antal hundra miljoner. Vi kommer med ett barntillägg som
              gäller 450 miljoner. I den budget som vi ska anta har vi föreslagit
              att studiestödsgränsen för de äldre ska ökas. Det är några exempel.
            </seg>
            <seg xml:id="i-0dc43ed5e9cd76ff-0">
              Problemet för Torsten Lindström blir väl närmast hur han ska
              övertyga Moderaterna och Folkpartiet om att få behålla dessa pengar
              om det skulle vara så illa att maktalliansen skulle få regeringsmakten.
              De stora partier som Torsten Lindström vill samarbeta med är ju
              inte intresserade av vuxenutbildning och människors möjligheter
              att kvalificera sig för högre utbildning över huvud taget.
            </seg>
          </u>
          <note type="speaker" xml:id="i-c413a9795bc22ab1-0">
            Anf. 83 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-95233cce22f215aa-2">
            <seg xml:id="i-6f82817baeb48ec7-0">
              Herr talman! Under den förra mandatperioden blev det plötsligt
              enighet i utbildningsutskottet om att man skulle tillsätta en
              studiesocial utredning på Centerpartiets förslag. Det var väldigt
              positivt. Sedan visade det sig att det blev en enmansutredning
              med väldigt begränsade utredningsdirektiv. Man fick inte den totala
              översynen av studenternas studiesociala situation och hur de skulle
              få ta del av trygghetssystemen och socialförsäkringssystemen.
              Därför blev resultatet ganska klent. Det är bra att barntillägget
              kommer nästa år. Det är väldigt positivt.
            </seg>
            <seg xml:id="i-5da6e19f21bed822-0">
              Men jag vill fråga Jan Björkman: Är det inte dags att gå ett
              steg längre och ta ett totalgrepp här och tillsätta en bred utredning
              som verkligen får analysera studenternas studiesociala situation
              så att studenterna får del av det välfärdssystem som medborgarna
              i övrigt har?
            </seg>
          </u>
          <note type="speaker" xml:id="i-85294f708b57814a-0">
            Anf. 84 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-7">
            <seg xml:id="i-ea404ca72624c2e2-0">
              Herr talman! Det är en intressant infallsvinkel att göra en total
              översyn av studiemedlen och studiestödssystemet igen.
            </seg>
            <seg xml:id="i-aeea6c37b46f7cd6-0">
              Jag tror Håkan Larsson om de bästa ambitioner, inte minst med
              tanke på att de budgetförslag som läggs fram här i riksdagen ändå
              är rimliga. Samtidigt kan jag inte låta bli att fundera på vilket
              ansvar Centern kommer att ta om vi skulle göra en sådan översyn.
            </seg>
            <seg xml:id="i-11d74bb5b36281cf-0">
              Förra gången vi gjorde en reformering av studiestödet var 1999.
              Jag har med mig protokollet från den debatten, med tanke på innehållet.
              Centerns representant i debatten om UbU7 sade då att fribeloppet
              endast bör höjas till två basbelopp, att rätten till studiemedel
              utan annan prövning än den som gäller studieresultatet bör begränsas
              till åtta terminer samt att för ytterligare studietid bör en generös
              prövning göras upp till tio terminer och därefter en något mer
              restriktiv prövning.
            </seg>
            <seg xml:id="i-49f4d303dda8a575-0">
              Har Centern nu helt omvärderat sin hållning så att man kan tro
              att det skulle bli en mer generös hållning om det blev en total
              översyn än vad fallet var förra gången? Då var ju kritiken mot
              regeringen att man var för generös i det förslag som man lade
              fram.
            </seg>
            <seg xml:id="i-2e92848c98ea7f31-0">
              För övrigt är det som jag sade tidigare: För vår del handlar
              det inte om att vi är negativt inställda till att förbättra de
              studerandes villkor på vilken nivå vi än håller oss. Det handlar
              mer om att göra den vanliga prioriteringen och avvägningen mellan
              olika områden när vi tar de steg jag här har redovisat efterhand
              som de är ekonomiskt möjliga.
            </seg>
          </u>
          <note type="speaker" xml:id="i-729053c31647abc0-0">
            Anf. 85 HÅKAN LARSSON (c) replik:
          </note>
          <u who="hakan_larsson_d5f45d" xml:id="i-95233cce22f215aa-3">
            <seg xml:id="i-60c482c68815604e-0">
              Herr talman! Vad gäller studiestödssystemet är vi nog ganska
              mycket mer generösa i synen på det än vi var 1999. Men det jag
              frågade om var inte detta utan en studiesocial utredning, en bred
              parlamentarisk utredning som skulle gå igenom studenternas situation
              och möjligheter att få del av socialförsäkringssystemen och hitta
              bra lösningar på detta. Jag tror att det skulle vara väldigt bra
              om vi hade en sådan bred utredning, där både partierna och studenterna
              var väl representerade, för att försöka hitta bra lösningar som
              passar studentkollektivet.
            </seg>
          </u>
          <note type="speaker" xml:id="i-4104047f8632acb7-0">
            Anf. 86 JAN BJÖRKMAN (s) replik:
          </note>
          <u who="jan_bjorkman_da19de" xml:id="i-6c348591543f4d22-8">
            <seg xml:id="i-b1d2b125d27606b4-0">
              Herr talman! Först kan jag förstå att ni i Centern inte uppskattar
              att bli påminda om hur det var förra gången.
            </seg>
            <seg xml:id="i-e1aef37b5ec905f7-0">
              Om vi dock bortser från det just nu antar jag att mycket av det
              resonemang som Håkan Larsson vill se i en ny studiesocial utredning
              handlar om kopplingen till de andra sociala systemen. Det nuvarande
              systemet är ju ganska enkelt. I och för sig blir jag inte riktigt
              klok när jag läser Centerns motion om studiestödet. Där står att
              studiestödet ska vara lika för alla. Sedan pratar man om 5050,
              och det innebär väl, om jag förstått saken rätt, att Centern vill
              minska bidragsdelen även för grundskole- och gymnasienivån till
              5050-nivån. I övrigt är ju systemet likformigt i dag. Jag antar
              dock att det är kopplingen till de andra sociala systemen som
              Centern i första hand är ute efter.
            </seg>
            <seg xml:id="i-ba7b3688ab235460-0">
              Här tror jag att det beslut som fattades här i förra veckan om
              en stor parlamentarisk översyn av socialförsäkringarna också kommer
              att tangera det här området. Sedan kan jag anta att den utredningen
              tar längre tid än vad en snabbare utredning med ett mer begränsat
              uppdrag hade gjort. Det är alltså möjligt att det tillkännagivande
              som gjordes i förra veckan om en total översyn av socialförsäkringarna
              med en parlamentarisk behandling kommer att fördröja en del av
              det som både Håkan Larsson och jag skulle kunna tänka oss en snabbare
              hantering av.
            </seg>
          </u>
          <note type="speaker" xml:id="i-256e85ee562f29c8-0">
            Anf. 87 BRITT-MARIE DANESTIG (v):
          </note>
          <u who="britt-marie_danestig_943415" xml:id="i-65bf5c16028ea243-4">
            <seg xml:id="i-6714ff5ed690cf7d-0">
              Herr talman! Det är faktiskt närmare en miljon människor som
              årligen finansierar sina studier med någon form av studiestöd.
              Det berör alltså väldigt många. Det är också riktigt, som någon
              nämnde här, att vi i internationell jämförelse har ett mycket
              generöst studiestödssystem som minskar betydelsen av ekonomiska,
              geografiska och sociala hinder för studier på samtliga utbildningsnivåer
              i systemet.
            </seg>
            <seg xml:id="i-3f031045c8d6c457-0">
              Nu har Jan Björkman sagt väldigt mycket klokt om det här betänkandet,
              och jag ska börja med att yrka bifall till dess förslag.
            </seg>
            <seg xml:id="i-ebf3a8a6daaaaa7b-0">
              Sedan ska jag ägna mig åt att ta fram två saker som vi gläds
              väldigt mycket åt.
            </seg>
            <seg xml:id="i-cc760ab68dd7eca8-0">
              Det ena är det som står i 121-punktsprogrammet och som samarbetspartierna
              nu har beslutat om, nämligen att från 2006 införa ett barntillägg
              för studerande. Att det kan bli så tycker vi är oerhört roligt.
              Man ska dock veta någon sade att det här går för långsamt och
              så vidare att det inte är helt lätt att se hur ett sådant här
              barntillägg ska kunna utformas, och det finns all anledning att
              nu titta över det ordentligt. Det är stor skillnad mellan om man
              knyter det till den studerande eller om man knyter det till barnet.
              Man måste också fundera på sådana saker som hur man ska hantera
              det om båda föräldrarna studerar, om de har gemensam vårdnad och
              så vidare. Helt lätt är det alltså inte, men det ska nog ordna
              sig. Under 2006 ska det här vara möjligt.
            </seg>
            <seg xml:id="i-82ec10db121d0520-0">
              Det är roligt att höra omsorgen, som jag delar, om alla studenter
              som också är föräldrar till barn. Man måste dock komma ihåg att
              är det några som står som segrare med det här budgetförslaget
              så är det faktiskt barnfamiljerna med höjt barnbidrag, höjt tak
              i föräldraförsäkringen och så vidare. Ett starkt stöd till barnfamiljerna
              finns faktiskt i budgetpropositionen.
            </seg>
            <seg xml:id="i-512204a7dbf86d9e-0">
              Jag tycker också att det är jätteroligt att fler äldre nu får
              möjlighet att läsa med studiemedel. Det kommer att ha stor betydelse
              speciellt för kvinnorna, för det är de som deltar i vuxenutbildningen.
            </seg>
            <seg xml:id="i-9d8333ec8a1a5efa-0">
              Sedan måste jag ytterligare en gång kommentera Moderaternas och
              Folkpartiets förslag. Ni vill minska anslagsramarna, Moderaterna
              med 130 miljoner och Folkpartiet med 200 miljoner. Samtidigt pratar
              ni om att ni helt vill avskaffa fribeloppet, och det tillskjuter
              ni inga medel för. Det är ju självklart att om man avskaffar fribeloppet
              kommer man också att öka kostnaderna för studiemedel.
            </seg>
            <seg xml:id="i-aadb6f07e92e8ba6-0">
              Sammanlagt måste det här betyda att ni förväntar er en ganska
              kraftfull sänkning av antalet studerande med studiemedel. Då är
              det helt klart och tydligt, med åberopande av det som Tobias Billström
              och jag diskuterade i den förra debatten, att det är de vuxenstuderande
              det handlar om. Det är eleverna på folkhögskola, 25 %, och den
              nästan totala avlövningen av komvux. För Folkpartiets del är det
              900 miljoner när det gäller det statliga stödet till utbildning
              av vuxna.
            </seg>
            <seg xml:id="i-5934509d5ce02724-0">
              Man kan bara konstatera att Moderaterna och Folkpartiet inte
              tycks dela övriga partiers ambition att ge både ungdomar och vuxna
              möjligheter till studier. De tycks inte heller dela uppfattningen
              att en hög generell kompetens är en förutsättning för ett lands
              tillväxt och därmed också en förutsättning för välfärd, en välfärd
              som inte bara ska omfatta ett fåtal utan solidariskt inbegripa
              alla medborgare.
            </seg>
            <seg xml:id="i-95361860c0024efc-0">
              Jag ska också göra någon kommentar till det niopunktsprogram
              som Moderaterna har kring studiestöd.
            </seg>
            <seg xml:id="i-7a2aeafe0cccf230-0">
              Man pratar om att det ska vara ekonomiskt hållbart och överblickbart.
              Ja, det stod också i den proposition som en gång lades fram, i
              samarbete mellan Socialdemokraterna, Vänsterpartiet och Miljöpartiet,
              om det nya studiestödssystem som infördes 2001.
            </seg>
            <seg xml:id="i-e415e069fd8c1808-0">
              Att minska studenternas skuldsättning pratar man också om. Hur?
              Jo, genom att ta bort fribeloppet utan att minska studiemedlen.
              Studiemedel inbegriper både lån och en bidragsdel. Moderaterna
              och Folkpartiet menar att en student oavsett inkomst av arbete,
              näringsverksamhet eller kapital ska kunna få ett statligt bidrag
              på 593 kr per vecka, 11 860 kr per termin eller 23 760 kr per
              år. Är det rättvisa? Ni vill på något sätt göra bidragsdelen i
              studiemedlen till en del av det generella välfärdssystemet ett
              slags förlängt och väldigt generöst barnbidrag, skulle jag vilja
              säga.
            </seg>
            <seg xml:id="i-15b5a66e852500db-0">
              Moderaterna pratar också om att motverka den sociala snedrekryteringen.
              Det låter ju bra, men vad gömmer sig bakom orden? Återigen: För
              att motverka den sociala snedrekryteringen har satsningarna på
              vuxenutbildningen varit av fundamental betydelse, och det är precis
              det ni nu helt och hållet vill radera ut.
            </seg>
            <seg xml:id="i-925f79041d8733da-0">
              Ni pratar också om att skulderna ska betalas tillbaka. Ja, det
              är självklart att de ska. Därför skärptes också återbetalningskraven
              2001. Vi ska aldrig vältra över skulder på nästa generation; det
              gäller såväl studiemedlen och studiestödet som kostnaderna för
              miljöförstöringen.
            </seg>
            <seg xml:id="i-eb82063167b8589b-0">
              Sedan pratade ni om att systemet ska skilja på sådant som är
              relaterat till studier och sådant som hör ihop med boende. Men
              så är det ju. Vi har ett bostadsbidrag som man kan söka. Det lyder
              under samma regler som för alla andra, alltså en 29-årsgräns om
              man inte har barn. Det gäller för andra medborgare i samhället
              också. Det kan man tycka att man skulle vilja ändra på i den bästa
              av världar. Men det kostar oerhört mycket pengar. Jag skulle gärna
              vilja ändra på det, men det kostar mycket pengar.
            </seg>
            <seg xml:id="i-d6817ab5d26248c6-0">
              Men jag skulle inte enbart vilja ändra det för gruppen studenter.
              Vi måste komma ihåg att väldigt många människor i vårt samhälle,
              föräldrar till små barn också, lever under mycket knappa ekonomiska
              villkor.
            </seg>
            <seg xml:id="i-b6486e5cc203e2bb-0">
              Axel Darvik tog upp stressen, den stress som studiemedelssystemet
              orsakar. Ja, det är säkert stressande. Men blir det mindre stressande
              av de förslag som Folkpartiet lägger fram om ett slags pengpoäng-system
              eller en examensbonus. Det om något måste väl ändå vara stressframkallande.
            </seg>
            <seg xml:id="i-b2540f2f1bc288ec-0">
              Tobias Billström tog också upp KY:s akademisering. KY är inga
              akademiska utbildningar och ska inte så vara. De är ett komplement
              till högskoleutbildning. En KY-poäng är inte en akademisk poäng
              och ska inte så vara.
            </seg>
            <seg xml:id="i-2ee4b3c7ec9a2d33-0">
              Nu vill Moderaterna utöka antalet KY-platser med drygt 14 500.
              Det är riktigt att KY-myndigheten har gott om ansökningar, men
              faktiskt numera inte så helt lätt att rekrytera studerande. De
              sakerna måste faktiskt höra ihop. Visserligen har resultatet varit
              gott när det gäller att komma ut i arbete efter avslutade utbildningar,
              men förra året gick faktiskt 29 % ut i arbetslöshet. Det är inte
              så strålande resultat.
            </seg>
            <seg xml:id="i-61aebaa99002d14f-0">
              Vi får försöka ha en nyanserad bild av samtliga delar i utbildningssystemet,
              tycker jag.
            </seg>
            <seg xml:id="i-c6a8dfffdc93f59a-0">
              En sak till skulle jag vilja säga, och det är att problemet med
              CSN kvarstår. Servicenivån sjönk, och det är mycket beklagligt.
              Handläggningen av ärenden måste bli effektivare, handläggningstiderna
              kortare och tillgängligheten måste öka. Regeringen måste gå till
              botten med problemen en gång för alla och se till att bristerna
              åtgärdas, oberoende om det handlar om kompetensbrist, resursproblem
              eller att myndigheten inte har fått tillräckliga och tydliga riktlinjer
              om vad som är dess ansvar. Ställ hårdare krav på uppföljning av
              de beslut som riksdagen har fattat, öka kraven på återrapportering
              och skärp kontrollen av CSN!
            </seg>
          </u>
          <note type="speaker" xml:id="i-10da0cc43b6d6108-0">
            Anf. 88 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-8">
            <seg xml:id="i-896aeec6f043721f-0">
              Herr talman! Britt-Marie Danestig efterlyste nyansering. Jag
              vet inte riktigt om jag efter dagens debatt skulle para ihop det
              uttrycket med Britt-Marie Danestigs anförande. Men jag ska försöka
              vara nyanserad i mina repliker i alla fall.
            </seg>
            <seg xml:id="i-9c68ed587d0742f2-0">
              Först och främst är det helt riktigt att konstatera att vi antar
              att det kommer att ske en reduktion av antalet studenter. Det
              gör vi på två grundvalar.
            </seg>
            <seg xml:id="i-8dea54e87be8682a-0">
              Den första är att vi tror på en annan typ av arbetsmarknad, mer
              välfungerande än den som vänsterkartellen har drivit fram och
              upprätthåller. Den andra anledningen till att vi vill se en reduktion
              är naturligtvis att vi tror att det finns andra utbildningsvarianter
              som är bättre än till exempel Kunskapslyftet, rekryteringsbidraget
              och komvux, som Britt-Marie Danestig prisar.
            </seg>
            <seg xml:id="i-9e6279742afd1c8c-0">
              Men omläggningarna måste åtföljas av vissa typer av kvalitetskrav.
              Det är riktigt att man ser vissa skillnader i resultaten av KY
              jämfört med vad man har gjort tidigare. Det tror vi däremot att
              KY-myndigheten, som verkligen förtjänar kritik för att vara slö
              när det gäller att godkänna utbildningarna, bör ta på sig en hel
              del av skulden för. Vi tror att man bör göra aktiva insatser i
              det avseendet.
            </seg>
            <seg xml:id="i-6bd70bd8e1d5edff-0">
              Sedan var det fråga om fribeloppet och minskningen av CSN:s ram.
              Först och främst vill vi se ett helt annat sätt att hantera studiemedel.
              Det trodde jag att Britt-Marie Danestig var medveten om efter
              det att vi har diskuterat det här i kammaren vid åtminstone två
              tillfällen. Men om så inte är fallet ska jag passa på att upplysa
              Britt-Marie Danestig om att vi inte tycker att det är en bra modell
              att ha CSN i nuvarande form över huvud taget. Vi tror att det
              går att göra det här billigare, effektivare och bättre för studenterna
              än vad som har skett tidigare.
            </seg>
            <seg xml:id="i-61d220e2357b15ec-0">
              Vi tror också att det kommer att ske en ökning av skatteintäkterna
              ifall man satsar på att ta bort fribeloppet. Det kommer att ske
              därför att fler studenter kommer att gå in för att arbeta. I dag
              lyfter 20 % av studenterna bara bidragsdelen och tar inte ut lånedelen.
              Det vore bra om den andelen kunde öka. Det tror vi att Britt-Marie
              Danestig håller med om.
            </seg>
          </u>
          <note type="speaker" xml:id="i-89cae859fdc524c7-0">
            Anf. 89 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-5">
            <seg xml:id="i-d45d9eff26abaa1a-0">
              Herr talman! Tobias Billström vet vilka grupper rekryteringsbidraget
              riktar sig till. Det är de som har väldigt svårt att komma ut
              på arbetsmarknaden. Många av dem är arbetslösa eller hotas av
              arbetslöshet. Och det är de som har någon typ av funktionshinder,
              som också försvårar för dem.
            </seg>
            <seg xml:id="i-ae7ac4c57b825ccd-0">
              Många som deltar i vuxenutbildningen har behov av att få en andra
              chans i det livslånga lärandet. De har alltså inte den kompetensen
              att de kan påbörja exempelvis en kvalificerad eftergymnasial yrkesutbildning
              eller en högskoleutbildning. Om de inte kan få möjlighet till
              studier är de ofta hänvisade till andra åtgärder eller långtidsarbetslöshet.
              Jag vet inte om det är det som Tobias Billström verkligen tycker
              är samhällsekonomiskt riktigt och humant för de personer det gäller.
            </seg>
            <seg xml:id="i-a0dca0b431204c68-0">
              Jag vet att ni har tänkt att ni ska ha ett annat system. Ni förklarar
              inte särskilt mycket hur det går till. Ni pratar om en punkt som
              ni har, rätt till privatekonomisk rådgivning. Alla banker skulle
              jag vilja säga ger den möjligheten, så det är väl ingenting nytt.
              Information om kvaliteten på olika utbildningar bör man ju kunna
              få genom utbildningsanordnarna men också, när man går i gymnasieskolan,
              genom studie- och yrkesvägledarna.
            </seg>
            <seg xml:id="i-49259184870f99e1-0">
              Ni pratar också om studielån via bank. Jag har aldrig förstått
              hur ni har tänkt er det. Bankerna är affärsdrivande företag. Det
              ska de vara. De ska göra strikta ekonomiska bedömningar. Tror
              Tobias Billström att de studerande som inte har säkerhet för lånen
              och där man kan förvänta sig att inkomsten kanske inte blir så
              hög, exempelvis i konstnärliga yrken, är speciellt intressanta
              bankkunder?
            </seg>
            <seg xml:id="i-2c444c8a91002423-0">
              Dessutom pratar ni om funktionellt sparande. Ni säger att det
              ska finnas samma möjlighet att spara till utbildning som till
              körkort och bostad. Vilka hinder finns för det?
            </seg>
          </u>
          <note type="speaker" xml:id="i-51a1f99b6683b3e1-0">
            Anf. 90 TOBIAS BILLSTRÖM (m) replik:
          </note>
          <u who="tobias_billstrom_31267a" xml:id="i-724a190de34efbc0-9">
            <seg xml:id="i-e43501ee9a9ebbe8-0">
              Herr talman! Jag måste säga att för att vara vice ordförande
              i utbildningsutskottet tycker jag att Britt-Marie Danestig är
              sällsynt dåligt påläst. Det system som vi pratar om för att ordna
              studiemedelsutbetalningarna och studiemedelskonstruktionen finns
              redan i dag i Finland. Det går utmärkt att åka över och besöka
              Finland och studera deras system. Det fungerar alldeles utmärkt.
              Banker och finansinstitut svarar för utbetalningarna, och staten
              står för garantin.
            </seg>
            <seg xml:id="i-dc2b6b0f28862049-0">
              Anledningen till att du inte tycker att det är bra, Britt-Marie,
              är att du och jag har två helt olika ideologiska uppfattningar.
              Du vill kunna ratta, styra och ställa med CSN, införa rekryteringsbidrag
              när det passar och över huvud taget köra den vanliga socialistiska
              modellen. Det vill inte vi. Därför tycker vi att det är bättre
              att skapa ett system som tryggar studenternas välfärd och studenternas
              rättigheter men som kanske ger politikerna lite mindre att säga
              till om.
            </seg>
            <seg xml:id="i-cb110e738cd6c306-0">
              Sedan är det också så att vi skapar bättre förutsättningar i
              vår budget genom att införa tre stycken barnbidrag för de studenter
              som är i behov av detta, dels ett för dem som är ensamstående,
              dels för dem som har barn och dels för dem som är studerande.
              Det innebär att vi på det hela taget har en mycket bättre ekonomisk
              bas än vänsterkartellen kan ställa upp med. Men jag förmodar att
              det också har gått Britt-Marie Danestigs näsa förbi.
            </seg>
            <seg xml:id="i-b24677373f4c8fe3-0">
              Avslutningsvis när det gäller frågan om rekryteringsbidraget
              och de krav man kan ställa på utbildningens utformning vill jag
              säga att vi tycker att den är alldeles för akademiserad. Det tycker
              vi. Jag delar inte uppfattningen, som Britt-Marie Danestig ger
              uttryck för, att det enda alternativet till att gå in i en akademiserad
              utbildning för någon som har funktionshinder skulle vara arbetslöshet.
              Det är helt enkelt inte sant. Det finns alldeles utmärkta terapeutiska
              åtgärder som man kan sätta in, alldeles utmärkta utbildningar
              som hade kunnat utformas. Men det är klart att då hade man inte
              kunnat stå där och säga: Nu har vi lyckats öka kvantiteten av
              dem som har godkänd kompetens för att gå igenom högskoleutbildning.
              Det är ju det som skiljer oss åt i den här frågan liksom på så
              många andra ställen.
            </seg>
          </u>
          <note type="speaker" xml:id="i-387ddf1ebea84c70-0">
            Anf. 91 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-6">
            <seg xml:id="i-94b50e68a27fb2a4-0">
              Herr talman! När det gäller Moderaternas förslag till studiestödssystem
              går det ju bra att hänvisa till Finland, men det kan ju också
              vara så att det dunkelt tänkta blir det snårigt uttryckta. Jag
              skulle vilja säga att det är så i det här fallet.
            </seg>
            <seg xml:id="i-18d48bc8a0e7a99a-0">
              Jag skulle vilja säga en sak till när det gäller detta. Jag fick
              inte något svar. Tobias Billström undvek att svara. Jag tolkar
              detta så eftersom Tobias Billström inte tog upp det att ni faktiskt
              tycker att det är rättvist att en person med höga inkomster av
              kapital eller arbete ska ha möjlighet att av staten få ett generellt
              bidrag på 593 kr i veckan. Det är ganska förvånande med tanke
              på Moderaternas andra politik när det gäller bidrag. Ni skär ju
              gärna ned för dem som är sjuka och arbetslösa. Det gör ni på ett
              skrämmande sätt för stora grupper människor i den här budgeten.
              Men när det gäller studenterna är ni generösa. Det är fråga om
              nästan 24 000 kr om året, 2 000 kr i månaden, i ett generellt
              bidrag.
            </seg>
            <seg xml:id="i-dfdc528c847bdd4c-0">
              Men så är det. Vi har olika sätt att se på människor. Vi värnar
              faktiskt dem som har det svårast i det här samhället. Moderaterna
              har en elitistisk syn på samhället, på människan och på kunskapen.
            </seg>
          </u>
          <note type="speaker" xml:id="i-6f6cb0c10a66d58a-0">
            Anf. 92 AXEL DARVIK (fp) replik:
          </note>
          <u who="axel_darvik_bc1b0b" xml:id="i-c28617dded783ac7-3">
            <seg xml:id="i-781975ccb4731280-0">
              Herr talman! Min utgångspunkt är att jag vill ha ett rättvist
              studiestödssystem.
            </seg>
            <seg xml:id="i-f6930c2e9ef4610e-0">
              Jag träffade för någon vecka sedan en student som berättade att
              han i somras hade tre arbeten, framför allt jobbade han på ett
              boende för psykiskt sjuka. Men han hade även andra arbeten.
            </seg>
            <seg xml:id="i-3fc3f5065e56df3c-0">
              Han jobbade och slet hela sommaren just därför att han inte ville
              hamna i den situationen och den knipa det innebär att man måste
              få stora studieskulder för sin utbildning. Han ville inte ha situationen
              där han var satt i skuld.
            </seg>
            <seg xml:id="i-5f3a0e7650012fa4-0">
              Denna student vill Britt-Marie straffa för att han jobbade och
              slet under sommaren för att bekosta sina studier och för att inte
              behöva ta lån. Jag tycker att det var sunt att han jobbade. Att
              klara av att jobba hela sommaren för att inte behöva ta lån är
              positivt.
            </seg>
            <seg xml:id="i-8fe708a753b95ec7-0">
              Jag vet att situationen är svår för många studenter. I Folkpartiet
              vill vi höja totalbeloppet med 400 kr per månad, som i alla fall
              gör situationen något bättre.
            </seg>
            <seg xml:id="i-d6d59da02e82afd8-0">
              Britt-Marie företräder ett parti som vill att vissa grupper ska
              privilegieras. Genom ett rekryteringsbidrag ska man ta sådana
              som i dag har arbete, ge dem en typ av arbetsmarknadsåtgärd och
              i stället ska de leva på bidrag. Jag tror att vi här har en av
              de viktigaste valfrågorna i nästa val. Vill man att arbetslinjen
              ska råda eller vill man att bidragslinjen ska råda? Jag tycker
              att ju fler som arbetar i landet desto bättre. Arbete är det som
              skapar välfärd i samhället. Det är konstigt att Vänsterpartiet
              har denna uppfattning. Vänstern säger ju sig stå på arbetarnas
              sida och borde definitivt värna arbetslinjen. Jag hoppas att man
              kommer till en mer klarsynt inställning.
            </seg>
          </u>
          <note type="speaker" xml:id="i-2e39dffc91efcb66-0">
            Anf. 93 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-7">
            <seg xml:id="i-e3e9c998042b3254-0">
              Herr talman! Det här förstår jag faktiskt inte riktigt. Det är
              väl ingen som har förbjudit en student att förena studier med
              förvärvsarbete? Tvärtom. Klarar man av att arbeta är väl det alldeles
              utmärkt. Förvärvsarbete ger nyttiga erfarenheter som man också
              kan koppla till studierna. Det är väl ingen som har förbjudit
              det?
            </seg>
            <seg xml:id="i-c26ebfff8c2867ad-0">
              Problemet är när man säger att fribeloppet ska tas bort helt.
              Det är då det blir orimligt. Jag tycker också att det är fritt
              upp till var och en att avgöra om de inte vill ta ut lånen. Det
              må väl vara.
            </seg>
            <seg xml:id="i-c64e4510e26d8254-0">
              Men i ert förslag säger ni att ni vill ta bort fribeloppet. Det
              är då problemen uppstår att det går att ta ut 593 kr i veckan
              i rent bidrag trots höga inkomster eller höga inkomster av kapital.
              Det tycker ni är rättvist, och det sätter jag ett stort frågetecken
              för.
            </seg>
            <seg xml:id="i-6b104c1db2da124f-0">
              Unga människor utan barn har kanske möjligheter att jobba. Men
              Axel Darvik har också ömmat mycket för dem som är föräldrar till
              barn och ska försöka kombinera föräldraskap med studier. Då blir
              det betydligt krångligare.
            </seg>
            <seg xml:id="i-608e1b2d8b77c2aa-0">
              För att få rekryteringsbidrag är man antingen arbetslös eller
              också hotas man av arbetslöshet det är förutsättningarna och man
              ska ha en sådan bakgrund eller kompetensprofil att man vet att
              man kommer att få svårigheter att platsa på arbetsmarknaden. Rekryteringsbidraget
              ska fungera på det sättet att det går snabbt att åtgärda detta
              genom att erbjuda någonting. Efter samtal ska den berörda snart
              komma in i någon typ av verksamhet som kan leda till jobb.
            </seg>
          </u>
          <note type="speaker" xml:id="i-20977c6a06379ebc-0">
            Anf. 94 AXEL DARVIK (fp) replik:
          </note>
          <u who="axel_darvik_bc1b0b" xml:id="i-c28617dded783ac7-4">
            <seg xml:id="i-4eb9e45002350fe8-0">
              Herr talman! Det är Britt-Marie Danestig som har problem. Jag
              ska förklara för vice ordföranden i utbildningsutskottet hur fribeloppsgränsen
              fungerar.
            </seg>
            <seg xml:id="i-e5fcfacc1638d91a-0">
              Studenten med de tre jobben i somras gick nu och var djupt orolig
              i dessa juletider. När årsskiftet kommer faller domen. Har han
              jobbat för mycket, har han kämpat för mycket i somras? Då blir
              han tvungen att betala tillbaka till CSN delar av de 11 900 kr
              som han har fått under terminen. 11 900 kr är inte mycket att
              leva på, det vill säga bidragen. Det är inget räkmackeliv. Det
              är en tuff situation. För att inte tvingas hamna i en otrygg situation
              med stora lån valde han att arbeta på sommaren. Det är det jag
              vill göra någonting åt. Det är därför jag säger att jag vill avskaffa
              fribeloppet, men Britt-Marie tycker att det är bra att det ska
              vara så, att man ska tvingas till stora skulder även om man kämpar
              under sommaren för att jobba ihop sparkapital under terminerna.
            </seg>
            <seg xml:id="i-15459cf689a95779-0">
              För studerande med barn vill vi ge ett tilläggslån: 3 000 kr.
              Jag hoppas att Vänstern också kan gå med på detta. Det skulle
              absolut vara välkommet. Det är en kärv situation för barnfamiljerna.
            </seg>
            <seg xml:id="i-53f046ddf07b4a34-0">
              Sedan var det frågan om rekryteringsbidraget. Britt-Marie Danestig
              erkänner att man rekryterar människor som har jobb för att de
              ska leva på bidrag. Jag kan tänka mig att ha arbetsmarknadsutbildningar
              för sådana som blir arbetslösa, där staten ställer upp med en
              utbildning, men när det gäller vilken typ av utbildning som helst
              finns det ett rättvist system med studiemedel som ger alla chansen
              att skaffa sig en utbildning. Det finns också kompetenskonton
              som en modell.
            </seg>
          </u>
          <note type="speaker" xml:id="i-822f2381aa651a25-0">
            Anf. 95 BRITT-MARIE DANESTIG (v) replik:
          </note>
          <u who="britt-marie_danestig_943415" xml:id="i-65bf5c16028ea243-8">
            <seg xml:id="i-8183dad093c1fb83-0">
              Herr talman! Fribeloppet i år före skatt är 49 125 kr för heltidsstudier
              under 20 veckor. Det vet både Axel Darvik och jag. Som student
              måste man faktiskt hålla reda på sina inkomster, precis som vi
              andra får göra. Sedan får bedömningar göras. Jag tror att studenterna
              i regel är kapabla att göra det.
            </seg>
            <seg xml:id="i-8b4293c7a1b23fcc-0">
              Det är nästan lite rörande att Axel Darvik nu tar upp arbetsmarknadsutbildningarna
              som en lösning på problemet. Är det något parti som har varit
              kritiskt mot arbetsmarknadsutbildningar är det faktiskt Folkpartiet.
              Ni får bestämma er för hur ni ska ha det, vilken fot ni ska stå
              på.
            </seg>
          </u>
          <note type="speaker" xml:id="i-79bf828f85fd08f7-0">
            Anf. 96 MIKAELA VALTERSSON (mp):
          </note>
          <u who="mikaela_valtersson_079a93" xml:id="i-0cc65a450a4f2b55-1">
            <seg xml:id="i-78634dee6dfc5b4c-0">
              Herr talman! Jag vill börja med att yrka bifall till förslaget
              i utskottets betänkande.
            </seg>
            <seg xml:id="i-1afa67ac05276de5-0">
              Ett nytt barntillägg i studiemedelssystemet föreslås i budgetpropositionen
              och är mycket efterlängtat. Detaljerna för hur tillägget ska utformas
              är inte klart i dagsläget, och det får vi anledning att återkomma
              till.
            </seg>
            <seg xml:id="i-90650e20e9b881f8-0">
              Studenttillvaron är långtifrån anpassad efter ett liv med barn
              i dag. Jag har som tidigare student på en lång utbildning kombinerad
              med en daglig tillvaro som förälder till tre barn känt av svårigheterna
              för att få dessa världar att gå ihop. Det är inte bara att man
              inte lever samma studentliv som många andra utan i stället skyndar
              sig hem efter föreläsningar och seminarier för att hämta barn
              på dagis, laga mat, tvätta och läsa läxor och att lärosätenas
              planering och beredskap att ge scheman är mer anpassade efter
              en student utan familj än en som måste lämna tidiga besked till
              förskolan om vilka hämtningstider som gäller. Nej, det handlar
              om att få tillvaron att gå ihop rent ekonomiskt, att inte behöva
              gå i väg varje kväll och helg för att arbeta extra och därmed
              få ännu svårare att få ihop vardagen.
            </seg>
            <seg xml:id="i-3b767147db769e60-0">
              I dag är många äldre, över 30, när de studerar och har redan
              eller får barn under utbildningstiden. Det här är en jämställdhetsfråga.
              Det är ofta kvinnor som blir drabbade av bristerna, och vi vill
              väl att alla ska ha samma möjligheter att studera.
            </seg>
            <seg xml:id="i-98810148e70942d0-0">
              Ett viktigt steg på vägen är att införa ett barntillägg. Personligen
              sympatiserar jag med Kristdemokraternas motion om att det bör
              fördelas per barn i stället för student. Jag hoppas att det kan
              utformas på just det sättet när vi ska diskutera detaljerna.
            </seg>
            <seg xml:id="i-f055268adcdf155e-0">
              Miljöpartiet har en långsiktig vision om att kraftigt höja bidragsdelen.
              Det skulle avsevärt förbättra den ekonomiska situationen för de
              studerande, men det behövs omfattande åtgärder redan i dag för
              att förbättra situationen för studenter vad det gäller anpassning
              till socialförsäkringssystemen.
            </seg>
            <seg xml:id="i-7fe87a3337279414-0">
              Vi i Miljöpartiet anser att den svenska välfärden ska omfatta
              alla i vårt land. Studenter är tyvärr i dagens läge en i mångt
              och mycket oskyddad grupp. Man tar en risk när man studerar i
              dag, och man får stora skulder. Vi anser att det finns gränser
              för hur stor risk man ska ta. Ett land med bra utbildningar och
              många som vill gå de här utbildningarna är ett rikt land. Vi kan
              inte begära att människor ska behöva leva på en väldigt knapp
              nivå på grund av att de är studenter eller att vissa grupper,
              såsom föräldrar, inte ska kunna studera på grund av sin privatekonomi.
            </seg>
            <seg xml:id="i-d486f8a08c7a82ae-0">
              Vi måste se till att visionen om livslångt lärande stämmer med
              våra trygghetssystem. I det sammanhanget är det ett problem att
              studera när man inte betraktas som fullvärdig medborgare liksom
              de förvärvsarbetande när det gäller trygghetssystemen. Arbetslinjen
              fungerar i dag inte fullt ut och är ett omodernt system. Det här
              behöver ses över ytterligare. Jag håller med Jan Björkman om att
              det begränsas av ekonomiska realiteter, men det är viktigt att
              peka på de här problemen och vilja arbeta för en förändring och
              påbörja det arbetet. Vi har från Miljöpartiet förslag på hur det
              här ska ske, och det återkommer vi till när vi behandlar motionsyrkanden
              senare under riksdagsåret.
            </seg>
            <seg xml:id="i-ee730ad84e56d5dc-0">
              Vi har också förslag på ett helt reformerat studiemedelssystem
              i motioner från i år som vi kan återkomma till, men jag skulle
              kortfattat vilja säga att vårt förslag handlar om ett nytt studiemedelssystem
              för att skapa ett mer flexibelt system utan alla begränsningar
              som finns i dag. Vi anser att det ska finnas många olika möjligheter
              till lärande. Som individer har vi olika förutsättningar, intressen
              och viljor. Därför måste det finnas ett brett utbud av alternativ
              så att varje människa kan hitta en plattform för utveckling som
              passar just honom eller henne.
            </seg>
            <seg xml:id="i-409c6f9673066d4a-0">
              Dagens studiemedelssystem är för stelt. Så gott som varje detalj
              är reglerad. Det handlar om hur många terminer och veckor man
              kan få bidrag och lån, hur gammal man får vara, hur stor inkomst
              man får ha av arbete vid sidan om, hur många månader per år man
              kan få studiemedel, hur mycket man maximalt kan få ut i månaden
              och så vidare.
            </seg>
            <seg xml:id="i-285955796a941bc3-0">
              Miljöpartiet efterlyser ett mer flexibelt system som ger individen
              ökat inflytande över sin egen situation. Vi vill att man i stället
              fastställer ett totalbelopp för lån och bidrag som finns tillgängligt
              för varje student. Detta totalbelopp kan studenten sedan själv
              friare förfoga över, och man kan då välja hur fort eller långsamt
              man vill spendera de pengarna.
            </seg>
            <seg xml:id="i-2a011d67e3f05217-0">
              Ett system av det här slaget kan ge människor ökade möjligheter
              till inflytande och styrning över sitt eget liv. En student med
              tre barn lever under helt andra förutsättningar än en 19-åring
              som bor hemma hos sina föräldrar, men båda ska kunna leva drägligt
              under studietiden. Det skulle vara intressant om övriga partier
              är beredda att diskutera ett sådant helt nytt system som går att
              göra med samma totalbelopp som i dag.
            </seg>
            <seg xml:id="i-a448f6ee18a858cc-0">
              Till dess att vi har ett i grunden reformerat studiesystem, i
              enlighet med vad jag har sagt, har vi sett behov av en rad reformer
              som vi nu i budgeten har fått gehör för hos regeringen och Vänsterpartiet.
            </seg>
            <seg xml:id="i-67a489a479dd09a7-0">
              Tillgängligheten till utbildning behöver förbättras genom att
              man underlättar för äldre att studera. Det kan handla om att maxåldern
              för studiemedel höjs. I dag är det möjligt att få studiemedel
              längst till det år man fyller 50. Det kan också handla om att
              avskaffa den så kallade ålderstrappan som innebär att rätten till
              studielån successivt begränsas från och med det år man fyller
              41.
            </seg>
            <seg xml:id="i-23487a4484397ea7-0">
              Utrymme för reformer för att underlätta för äldre att studera
              ges nu i budgetpropositionen för 2005, men det är faktiskt inte
              bara reformer för äldre som det ges utrymme för. Jag vill peka
              på ett ytterligare väldigt viktigt förslag som ingen tidigare
              har nämnt.
            </seg>
            <seg xml:id="i-7068061d116aac9e-0">
              Vi anser att det är orimligt att man inte ska ha möjlighet att
              avsluta en längre utbildning som man har påbörjat när man kanske
              bara har en eller två terminer kvar.
            </seg>
            <seg xml:id="i-eb70dcc35999bf27-0">
              Herr talman! I dag är rätten till studiemedel begränsad till
              maximalt tolv terminer. För att få dispens från den här regeln
              krävs synnerliga skäl. Det är en mycket hård begränsning, och
              det är väldigt sällsynt att dispens ges. Det finns nu förslag
              i budgetpropositionen om att skrivningen ska ändras, så att dispens
              i stället ges om särskilda skäl finns. Det är ett mycket mildare
              krav som ger betydligt bättre förutsättningar för studenter att
              få studiemedel under hela sin utbildningstid.
            </seg>
          </u>
          <note xml:id="i-bd3a5bdf56ac478a-1">
            Överläggningen var härmed avslutad.
          </note>
          <note xml:id="i-11d3648c631a1838-0">
            7 § Kvalitet i förskolan, m.m.
          </note>
          <note xml:id="i-38ed4421481944c2-2">
            Föredrogs
          </note>
          <note type="speaker" xml:id="i-89ec532037f78ea7-0">
            Anf. 97 MARGARETA PÅLSSON (m):
          </note>
          <u who="margareta_palsson_bd1413" xml:id="i-1412254221d2a702-3">
            <seg xml:id="i-5fa027b7e3d45bff-0">
              Herr talman! Tänk om jag hade fått skriva en proposition om kvalitet
              i förskolan. Då skulle jag ha skrivit om barnen i Sveriges alla
              segregerade bostadsområden och om våra möjligheter att förändra
              deras situation. Jag skulle ha beskrivit hur små barns förmåga
              till inlärning bättre skulle tas till vara. Jag skulle ha visat
              på medicinsk vetenskap som bevisar att det är lättast att tillägna
              sig kunskap i de tidigaste åren, och jag skulle ha exemplifierat
              pedagogiska vägar för att dämpa ljudnivån på förskolorna.
            </seg>
            <seg xml:id="i-9c0378d8b0bbfb66-0">
              Men nu fick jag inte skriva propositionen, utan det fick Lena
              Hallengren göra, och hon missade det mesta. Lyckligtvis fick Socialdemokraterna
              inte majoritet för att tvinga på kommunerna nattis. Sedan blev
              det nästan ingenting kvar av propositionen. Förskolan kommer inte
              att förbättras med den ändring av skollagen som föreslås eller
              med förslaget till fördelning av statsbidraget.
            </seg>
            <seg xml:id="i-cffce810335726ea-0">
              Herr talman! Vi moderater tycker att all utbildning och barnomsorg
              är viktig, och inte minst viktig är förskolan. Här grundläggs
              mycket i barnens liv, och det är ett gyllene tillfälle att förbereda
              barnen för skolan och bygga på med de bitar som saknas i barnens
              språkutveckling samt genom leken locka fram lust för matematik
              och problemlösning. Barn är så olika och har så olika förutsättningar
              att tillgodogöra sig skolans undervisning, men med en genomtänkt
              pedagogik kan man under förskoletiden förbereda barnen inför skolan
              och också kompensera för vad en del barn inte får med sig hemifrån.
            </seg>
            <seg xml:id="i-8af7d7a87f97111a-0">
              Alltfler elever lämnar grundskolan utan tillräckliga kunskaper
              i läsning, skrivning och räkning. Därför är det viktigare än någonsin
              att vi tränar dessa färdigheter. Skolan ska hinna med så mycket
              mer, och tyvärr är lärare lite som vi politiker. De har svårt
              att prioritera bort det gamla när riksdag, kommun eller skolledning
              inför nytt. Därför ägnas numera mindre tid åt grundläggande färdigheter
              än det gjordes tidigare.
            </seg>
            <seg xml:id="i-35f01eb595716aa3-0">
              Vi moderater, herr talman, vill införa en frivillig, pedagogisk
              barnskola för 36-åringar där de under lekfulla former får lära
              sig grunderna i att läsa, skriva och räkna. Barnskolan ska vara
              kostnadsfri och frivillig för barnen under 15 timmar i veckan
              men obligatorisk för kommunerna. För att vara framgångsrik ska
              man alltid starta tidigt, sade Lena Hallengren den 12 november.
              Det är just därför vi moderater vill införa en barnskola. Kunskapsinhämtning
              måste starta tidigt om människorna ska bli framgångsrika.
            </seg>
            <seg xml:id="i-89bc383d2e61da27-0">
              Många undersökningar bekräftar att det är språket som är nyckeln
              till integrationen i Sverige. Därför måste särskild hänsyn tas
              till de barn som inte har svenska som modersmål, och stödundervisning
              ska sättas in redan under förskoletiden. Det är idiotiskt att
              göra som en del kommuner gör, nämligen att skjuta på det problemet
              tills barnet kommer till skolan. Många kommuner hänvisar till
              resursbrist, och så tar de bort talpedagoger och speciallärare
              från förskolan. Men dels kostar det mer att åtgärda bristerna
              längre fram, dels utsätter man tidigt barnens självförtroende
              för det oerhörda som handlar om att känna att man inte duger och
              att man inte hänger med sina kamrater. Till denna barnskola riktar
              vi hela personalförstärkningen, de 6 000 nya tjänsterna, som är
              budgeterade under de kommande tre åren.
            </seg>
            <seg xml:id="i-cac4cec3a6719cc8-0">
              Social, motorisk och intellektuell mognad är individuell. Barn
              utvecklas inte i samma takt. Ett år är en mycket lång tid i en
              sex- eller sjuårings liv. Skillnaden i mognad mellan ett barn
              som är fött i januari och ett barn som är fött i december kan
              vara mycket stor. Därför är flexibel skolstart något som gynnar
              barnen, både dem som mognar sent och dem som mognar tidigt. Skälen
              som Lena Hallengren anger för att säga nej till försöket är mycket
              märkliga.
            </seg>
            <seg xml:id="i-ad47b928c10fe6e0-0">
              Tror Socialdemokraterna verkligen att flexibel skolstart skulle
              innebära ett problem för eleverna när de börjar på gymnasiet?
              Tror ni verkligen att det tar exakt lika lång tid för alla elever
              att tillgodogöra sig skolans mål? Då skulle ju dagens situation
              inte finnas. Varför har vi i så fall 25 % som inte klarar grundskolan?
              De har ju alla gått där i minst nio år.
            </seg>
            <seg xml:id="i-3260ebc95997c49f-0">
              Barn är olika, och familjer är olika. Det som passar en familj
              passar inte en annan. Men många reformer, inte minst maxtaxan,
              försöker tvinga in alla barn och familjer i samma modell. Vi vill
              öka alternativen och mångfalden. Därför inför vi ett vårdnadsbidrag
              som utgår med 3 000 kr skattefritt per månad för de barn som är
              mellan ett och tre år och som inte utnyttjar kommunalt finansierad
              barnomsorg.
            </seg>
            <seg xml:id="i-1465471678267a9d-0">
              Kommunerna borde åläggas att informera sina kommuninvånare om
              vilka alternativ som finns inom barnomsorg, förskola, förskoleklass,
              den kommande barnskolan och skolan. Om man surfar runt på de svenska
              kommunernas hemsidor kan man se stora skillnader i dag. En del
              har utmärkt information, medan andra inte har någon alls. Ofta
              hittar man förklaringen till skillnaderna i det utbud som finns
              i kommunen.
            </seg>
            <seg xml:id="i-d1a515058dc8062a-0">
              Herr talman! Jag yrkar bifall till reservation nr 1, men står
              även bakom våra andra reservationer.
            </seg>
          </u>
          <note type="speaker" xml:id="i-f6acc359d223483c-0">
            Anf. 98 CHRISTER NYLANDER (fp):
          </note>
          <u who="christer_nylander_f18ae3" xml:id="i-22c7fabab9c44d51-0">
            <seg xml:id="i-ac6744e8fea314fb-0">
              Herr talman! Den proposition som behandlas här beskrivs kortsiktigt
              med några rader: Fatima leker med lego. Man kan nästan se henne
              framför sig. Hon har blå klänning och röda strumpbyxor. Med båda
              händerna gräver hon i en legolåda. Håret hänger ned över henne.
              Så tittar hon upp och säger besviket: Här finns ju bara gubbar.
              Här finns bara legogubbar, inga tjejer att leka med. Så tittar
              hon sig runtomkring och ser att där är inga gubbar alls. Det är
              bara kvinnor och tjejer som jobbar i förskolan.
            </seg>
            <seg xml:id="i-da67066ebe46ca8e-0">
              Jag är bekymrad över jämställdhetssituationen i förskolan. Jag
              tycker att det är en brist som mycket väl skulle kunna ha tagit
              en ganska stor portion av en proposition som handlar om kvalitet
              i förskolan. Men jag tror också att det finns anledning att vara
              ödmjuk. Det finns inga enkla snabba lösningar på det här problemet.
              Men några tankar kan man väl bjuda på.
            </seg>
            <seg xml:id="i-1fbe31f1a0c02ce4-0">
              Jag tror att vi måste uppvärdera förskolan. Jag tror att det
              är det första och viktiga steget, att se att förskolan är väldigt
              viktig. Vi måste uppvärdera förskollärarna så att mer än 2 % av
              dem som jobbar i förskolan kan vara män. Jag tror nämligen att
              det tyvärr finns ett ganska tydligt samband mellan värderingen
              av ett yrke och hur många män som finns där. Det handlar också
              om att lyfta fram de goda exempel som finns runtom i vårt land
              och i andra länder. Kanske handlar det ännu mer om att förstå
              att förskolan är en spegel av samhället i övrigt, att vi män och
              pappor måste ta större ansvar och större utrymme i barnens liv.
            </seg>
            <seg xml:id="i-cab543ff28340cac-0">
              Detta borde vara centralt i en proposition om kvalitet i förskolan,
              men det är det tyvärr inte. På s. 59 står att regeringen avser
              att följa hur jämställdheten utvecklas. Man anser att det borde
              vara en central aspekt i kommunernas förskoleuppdrag. Man anser
              att det är angeläget att kommunerna uppmärksammar behovet av insatser,
              och man inväntar en jämställdhetsdelegations delbetänkande december
              2004.
            </seg>
            <seg xml:id="i-80f76e1011c50e59-0">
              Nu har det delbetänkandet kommit. Jag ska med stort intresse
              lyssna på statsrådets anförande, där jag förväntar mig en del
              konkreta förslag på hur man ska stärka jämställdheten i förskolan.
              Jag vet att förskoleministern förbereder en konferens i morgon
              om jämställdheten i förskolan. Så det ska bli väldigt intressant
              att få höra vilka konkreta förslag som kommer.
            </seg>
            <seg xml:id="i-6644fec3866a3758-0">
              Kanske är de stora grupperna en anledning till den bristande
              jämställdheten. Kanske hinner man helt enkelt inte med att lägga
              de aspekterna på förskolan. Jag tror att de stora grupperna i
              förskolan är ett huvudproblem. Det har med jämställdheten att
              göra.
            </seg>
            <seg xml:id="i-0bbd077e49858f9c-0">
              Vi fick skrämmande siffror om bullernivån i förskolan bara för
              någon vecka sedan. I Skåne hade 7 förskolor av 190, tror jag,
              en bullernivå som på en annan arbetsplats skulle ha krävt att
              man hade hörselskydd. På en förskola!
            </seg>
            <seg xml:id="i-08e5194a3c2b3df6-0">
              De stora grupperna gör att fler och fler barn är i behov av särskilt
              stöd. Det innebär naturligtvis också att man har svårt att hinna
              med de pedagogiska ambitionerna.
            </seg>
            <seg xml:id="i-ee6e1cc93988ad3f-0">
              Allting här sammantaget innebär att barnen som börjar i förskolan
              är sämre förberedda än de annars skulle behöva vara. Vilka drabbas
              värst? Det är självklart de som har störst behov av en bra pedagogisk
              verksamhet tidigt i livet.
            </seg>
            <seg xml:id="i-392b454a153c49e0-0">
              Propositionen om kvalitet i förskolan beskriver läget i verkligheten
              ganska bra. Det handlar om, står det, att 3 % av grupperna har
              26 barn eller flera. Hela 15 % av grupperna har 21 barn eller
              flera. När man sedan tittar vidare ser man inga konkreta beslut
              som lovar att vi nästa år inte ska ha barngrupper med 26 barn
              eller flera.
            </seg>
            <seg xml:id="i-ff57cfb3bd77a0eb-0">
              Vi läste i DN, i dag tror jag, om en stadsdel i Helsingfors där
              man inte använt de pengar som kommit från staten till att minska
              barngrupperna. Det finns flera kommuner runtom i landet som ser
              det på det sättet.
            </seg>
            <seg xml:id="i-2568a7b1e4459f89-0">
              Folkpartiet tror att det är nödvändigt med maxgrupper och tydliga
              nationella regler för ökad personaltäthet. Det skulle inte behövas
              om vi levde i den bästa av världar. Men vi vet att det inte är
              pedagogiska eller sociala behov som styr hur stora grupper man
              har i förskolan. Det är snöda ekonomiska förutsättningar.
            </seg>
            <seg xml:id="i-8326147ee6624934-0">
              Detta leder oss också in på att se vilka stora skillnader vi
              har mellan olika kommuner. Det är otroligt stora skillnader när
              det gäller allt från vilka gruppstorlekar man har till att se
              hur många barn det är per personal. Det är skillnader som gör
              att vi inte kan prata om en likvärdig förskola i dag. Den kommun
              som satsar mest på förskolan satsar mer än dubbelt så mycket per
              barn jämfört med den kommun som satsar minst.
            </seg>
            <seg xml:id="i-1dcce8d9374402a7-0">
              Herr talman! De senaste åren har man flyttat fram de pedagogiska
              positionerna i förskolan. Den har fått en egen läroplan, och det
              tycker jag är jättebra. Nu är det viktigt att lägga mycket kraft
              på att fullt ut genomföra de ambitionerna och ta till vara barns
              fantastiska inlärningsförmåga tidigt i livet. Folkpartiet tycker
              att vi ska ha en väldigt hög pedagogisk ambition. Kanske vi inte
              ska ta några jättekliv de närmaste åren, men varje litet steg
              kan leda ganska långt.
            </seg>
            <seg xml:id="i-5cce51c0348b32de-0">
              Vi skulle gärna se att man satte upp ett nytt mål med sikte på
              att två tredjedelar av dem som jobbar i förskolan ska vara förskollärare
              och att förskollärarna ges ett än tydligare pedagogiskt ansvar.
              Det handlar om att satsa mer på språkträning. Det behövs för de
              barn som har särskilt stort behov av att få lära sig det svenska
              språket. Det handlar om att sätta upp tydligare mål för förskolan
              och kanske också införa mål att uppnå så att vi kan se att den
              enskilda individen lär sig mer. Det finns förskolor runtom i Sverige
              som infört mål att uppnå. Regeringen gör allt, tillsammans med
              Skolverket, för att stoppa dem. Jag tycker att det är fel väg
              att gå. Låt eleverna blomma!
            </seg>
            <seg xml:id="i-6f192ec439c70883-0">
              Kvalitetssatsning är att se att det också behövs mer av valfrihet.
              Vi behöver mer möjligheter för föräldrar och barn att välja den
              verksamhet som passar dem själva.
            </seg>
            <seg xml:id="i-a9856e79c82745ad-0">
              Det fanns stora förhoppningar på den proposition som skulle läggas
              fram om kvalitet i förskolan. Men, som Margareta Pålsson var inne
              på tidigare, blev det inte så mycket av det.
            </seg>
            <seg xml:id="i-01cdeacd15ca837d-0">
              När Fatima tittar upp och besviket säger att det bara fanns legogubbar
              och inga legotjejer i kartongen, hur möts hon då? Möts hon av
              förskollärare som har tid att förklara varför det ser ut som det
              gör och att det faktiskt ser ut så i samhället också? Möts hon
              av en förskollärare som ritar lite grann på gubben så att det
              blir lite mer likt en tjej? Möts hon av en förskollärare som har
              en liten kassa så man kan köpa nya legobitar? Eller har hon oturen
              att gå i en förskola där bullernivån är så hög att ingen hör det
              hon säger, eller där ingen har tid att hjälpa henne?
            </seg>
            <seg xml:id="i-d13894ff57fb40b9-0">
              Jag tror att det är i de här små mötena som kvalitet i förskolan
              avgörs. Det är så otroligt viktigt att man tar krafttag för att
              minska grupperna och ser till att alla barngrupper blir mindre.
              Man ska inte acceptera att barn som är två tre år gamla ska gå
              i grupper med 26 barn. Det är också viktigt att man höjer förskollärarnas
              status.
            </seg>
            <seg xml:id="i-2e2e518a35760e4f-0">
              Herr talman! Folkpartiet har flera reservationer i detta ärende.
              De skulle alla göra sig alldeles utmärkt som regeringspolitik,
              men jag nöjer mig så länge med att yrka bifall till reservationerna
              16 och 35.
            </seg>
          </u>
          <note type="speaker" xml:id="i-9304fde923ab84da-0">
            Anf. 99 INGER DAVIDSON (kd):
          </note>
          <u who="unknown" xml:id="i-a6dd74c3383b86c1-12">
            <seg xml:id="i-675a97b384534959-0">
              Herr talman! Debatten i dag handlar om våra barn och hur de ska
              tas om hand när de är mellan ett och sex år. Det vore inte så
              långsökt att tänka sig att diskussionen då skulle kretsa omkring
              vilka behov som är viktigast att tillfredsställa i de olika åldrarna
              mellan ett och sex år och vilken roll föräldrarna har i det sammanhanget.
              Men nu är vi i den svenska riksdagen, och då är barnomsorg lika
              med förskola.
            </seg>
            <seg xml:id="i-2e0758b57334c3ca-0">
              Är det i första hand strukturerat lärande som en ettåring behöver?
              Vill föräldrarna att deras ettåringar ska börja skolan? Nej, de
              flesta föräldrar efterfrågar och anser att vad ettåringarna behöver
              är trygghet, närhet, kontinuitet och få vuxna omkring sig. Trots
              det är majoriteten i riksdagen nu på väg att omvandla dagis till
              skola fullt ut. De hade till och med tänkt sig att ettåringarna
              skulle kallas för elever, men det blev för absurt till och med
              för Socialdemokraterna. Eller var det opinionen emot som blev
              för stark?
            </seg>
            <seg xml:id="i-4dd8cca92295b92e-0">
              Skolverket har redan varnat för att förskolan håller på att bli
              för mycket av vanlig skola och att det inte är bra för barnen.
              Men regeringen och tydligen också Folkpartiet, hörde vi nyss,
              är beredda att gå på i ullstrumporna som om ingenting hänt. En
              omsorgsform för alla barn från ett års ålder är det tydliga målet.
              Opinionsyttringar från småbarnsföräldrar i form av namninsamlingar
              och kommunala folkomröstningar för större valfrihet viftas lättvindigt
              bort. Familjepolitik i ordets rätta bemärkelse håller på att mönstras
              ut helt.
            </seg>
            <seg xml:id="i-170e54466adcd03d-0">
              Att få känna sig unik och ovillkorligt älskad är ett av människans
              djupaste behov, och det behovet måste tillfredsställas under de
              allra första åren. Det kan ingen politiker i världen ändra på.
            </seg>
            <seg xml:id="i-88f75b2bc97b4b22-0">
              Enligt FN:s barnkonvention är det föräldrarna som har huvudansvaret
              för att tillfredsställa barnens behov, men det är statens uppgift
              att ge dem praktiska och ekonomiska möjligheter att göra det.
              Så här står det i FN:s barnkonvention: Konventionsstaterna är
              övertygade om att familjen, såsom den grundläggande enheten i
              samhället och den naturliga miljön för alla dess medlemmars och
              särskilt barnens utveckling och välfärd, bör ges nödvändigt skydd
              och bistånd så att den till fullo kan ta på sig sitt ansvar i
              samhället.
            </seg>
            <seg xml:id="i-3d0f996deec7fed0-0">
              Kristdemokraterna anser att Sverige inte lever upp till barnkonventionen
              på den här punkten. Anledningen är att här är det staten och inte
              föräldrarna själva som bestämmer hur barnen ska tas om hand. Styrningen
              sker inte med juridiskt tvång utan med ekonomiska styrmedel, och
              de kan vara minst lika starka.
            </seg>
            <seg xml:id="i-25e78250d9c71fc6-0">
              Sedan ett par år tillbaka finns det trots allt en majoritet här
              i riksdagen som vill ge föräldrarna större frihet att välja barnomsorg
              för sina barn. Det är alltså en beställning från riksdagen till
              regeringen att utforma ett system som ger föräldrarna större handlingsfrihet
              och möjlighet att på ett bättre sätt än i dag kombinera omsorgen
              om de egna barnen med studier eller förvärvsarbete.
            </seg>
            <seg xml:id="i-423f46d3b47f86b5-0">
              Lena Hallengren har vid flera tillfällen lovat att svaret på
              riksdagens begäran ska komma i förskolepropositionen. Den har
              ju skjutits framåt, och så kom den till slut. Då visade det sig
              att det var ett tomt löfte. Det fanns inga förslag i propositionen
              som skulle underlätta för föräldrar som vill förlänga ledigheten
              några månader eller något år. Det fanns inga förslag om förbättrade
              förutsättningar för familjedaghemmen, som är en så efterfrågad
              barnomsorgsform, i stället regler som snävar in deras överlevnadsmöjligheter.
            </seg>
            <seg xml:id="i-9adbcdbe6aac32d5-0">
              Samma sak är det med de öppna förskolorna som också hotas av
              sotdöd. Deras betydelse är erkänd och omvittnad, särskilt av ensamstående
              föräldrar. Eftersom föräldrar och barn möts tillsammans där, ger
              det möjlighet att bygga upp nätverk med andra föräldrar samtidigt
              som barnen får lek och stimulans tillsammans med andra barn och
              vuxna under några timmar.
            </seg>
            <seg xml:id="i-2bc3bda31b099b02-0">
              Det fanns inget förslag om fri etableringsrätt för den som uppfyller
              kraven och vill starta och driva en förskola.
            </seg>
            <seg xml:id="i-44cd1a1c21920099-0">
              På punkt efter punkt leder regeringens politik till minskade
              möjligheter för föräldrarna att ordna omsorgen om sina barn på
              det sätt som passar dem bäst.
            </seg>
            <seg xml:id="i-fbae3301ef3138c7-0">
              Det vore intressant att få ett enda exempel på hur Lena Hallengren
              själv anser att hon och regeringen svarat upp mot riksdagsmajoritetens
              krav på större valfrihet. Jag har inte hittat något i den här
              propositionen.
            </seg>
            <seg xml:id="i-c7f7c92770da660d-0">
              Också när det gäller kvaliteten i förskolan är propositionen
              en besvikelse. För att barnen ska trivas och må bra måste varenda
              förskola ha hög kvalitet. Med det menar Kristdemokraterna i första
              hand små barngrupper och hög personaltäthet. Det går inte att
              hävda att något slags genomsnitt är tillräckligt bra, att någonstans
              här och där finns det en grupp som är lagom stor till exempel,
              därför att barnen mår dåligt i för stora grupper. Då fungerar
              varken omsorg eller lärande som det är tänkt, hur duktig personalen
              än är, och det går ut över barnen. Det fanns inga konkreta förslag
              i propositionen om hur stora barngrupperna ska vara. Kristdemokraterna
              anser att det ska få vara max 12 barn i smågruppsgrupperna och
              max 15 i åldersgruppen tre till fem år.
            </seg>
            <seg xml:id="i-b492b4eb9523cba0-0">
              Med vår politik, som skulle ge extra barndagar till föräldrarna
              efter föräldraförsäkringens slut och ett kommunalt vårdnadsbidrag,
              skulle det vara möjligt, därför att då skulle trycket på framför
              allt småbarnsgrupperna minska. Med regeringens politik är det
              dessvärre en utopi, och detta går ut över barnen.
            </seg>
          </u>
          <note xml:id="i-e16f6c48457479c0-0">
            Jag yrkar bifall till reservationerna 3, 34 och 35.
          </note>
          <note type="speaker" xml:id="i-c69fa3421c63e49a-0">
            Anf. 100 SOFIA LARSEN (c):
          </note>
          <u who="sofia_larsen_c36e3a" xml:id="i-38954d9339103c7e-5">
            <seg xml:id="i-3e3154eab887fb5b-0">
              Herr talman! Att vara förälder och få ihop vardagspusslet är
              inte alltid så lätt. Tiden är en knapp resurs för många småbarnsföräldrar.
              Att kunna kombinera arbete och familjeliv är ofta rätt så bökigt.
            </seg>
            <seg xml:id="i-26cfa8f236f15fe0-0">
              I Centerpartiet arbetar vi med en politik där vi försöker att
              göra det lättare för familjerna att få ihop vardagspusslet och
              vardagen, lättare att få ihop och kombinera familjelivet, vardagslivet
              och arbetslivet. Vi vill ha ett ökat självbestämmande och en ökad
              valfrihet i familjepolitiken så att man ska kunna få mer tid tillsammans
              med sina barn.
            </seg>
            <seg xml:id="i-ef248765b3e72a1c-0">
              Vår politik är raka motsatsen till Socialdemokraternas och Vänsterns
              politik som är mycket mer kollektivt utformad vad gäller familjepolitiken,
              den tänkta kvoterade föräldraförsäkringen, som vi fått höra talas
              om, och en förskolepolitik som motsätter sig mångfald. Vänsterns
              lösningar gör att det blir en större intolerans mot individuella
              lösningar, något som vi behöver mer av, absolut inte mindre.
            </seg>
            <seg xml:id="i-0272f0fbe964fb4b-0">
              Vi i Centerpartiet vill också att alla familjer ska ha en valfrihet
              och ett självbestämmande, och det förutsätter en mångfald av barnomsorgsformer.
              Barnomsorgen ska ge utrymme för nytänkande och olika former av
              tjänster som är anpassade till efterfrågan så att de passar varje
              enskild familjs unika behov. Då ska det finnas förskolor i kommunal
              regi, familjedaghem, kooperativ och andra typer av lösningar.
              Det är också viktigt att det erbjuds öppna förskolor runtom i
              kommunerna. De olika omsorgsformerna ska vara kostnadsneutrala
              för den enskilda familjen, annars blir det ingen riktig valfrihet.
              Makten över barnomsorgen ska också flyttas från staten och kommunpolitikerna
              till föräldrarna de som vet bäst och känner till sin situation
              bäst.
            </seg>
            <seg xml:id="i-b7cab98f6b559d6f-0">
              För att underlätta familjernas vardagspusslande och öka valfriheten
              vill vi förbättra mångfalden och kvaliteten i förskolan. Ett sätt
              att göra det är att införa det som kallas för etableringsfrihet.
              Det innebär att de förskolor som uppfyller kraven som finns enligt
              lag ska ges tillstånd att bedriva förskoleverksamhet. Så fungerar
              det ju för de fristående skolorna. Också förskolorna ska kunna
              få de resurser som behövs för att bedriva verksamheten. Kommunerna
              blir helt enkelt skyldiga att ge bidrag till fristående förskolor,
              precis som vad gäller friskolorna.
            </seg>
            <seg xml:id="i-50aef5251855c680-0">
              Men det vill inte Socialdemokraterna. Det enda som står i propositionen
              om ökad valfrihet och mångfald är att det är viktigt. Det står
              inte så mycket mer. Den innehåller inga riktiga texter och inga
              riktiga förslag.
            </seg>
            <seg xml:id="i-d4da71a75d0b4b03-0">
              Hur kommer det sig egentligen att valfriheten får råda inom skolan
              medan det inte ska få vara någon etableringsfrihet och valfrihet
              inom barnomsorgen? Är det så att det här är första steget och
              att man sedan vill gå vidare och också förbjuda friskolorna runtom
              i landet?
            </seg>
            <seg xml:id="i-e8f8965648d60a15-0">
              Herr talman! Regeringens proposition är ganska torftig på innehåll,
              som vi har fått höra här tidigare. Den kommer inte med många nya
              konkreta förslag om hur kvaliteten i förskolan ska förbättras.
              Det är ganska lustigt eftersom propositionen heter just Kvalitet
              i förskolan . Jag undrar vad regeringen och Socialdemokraterna
              egentligen menar med det, för den största delen av innehållet
              i propositionen är hänvisningar till vad man har tänkt ska komma
              någon gång i framtiden, inte vad man har för förslag just nu.
            </seg>
            <seg xml:id="i-bbf54b8415f5f43e-0">
              Egentligen är det ju ganska konstigt att man lägger fram en proposition
              över huvud taget utan direkt innehåll. Det står ju ingenting om
              hur man vill förbättra och utveckla jämställdheten. Det står ingenting
              om hur man vill få fler manliga förebilder i förskolan. Det står
              ingenting om den mångkulturella förskolan med till exempel modersmålsundervisning
              under förskoletiden. Det står ingenting om den ökade flexibiliteten,
              om en bättre trygghet för barnen och en bättre miljö för både
              barn och vuxna. Detta är väldigt konstigt eftersom förskolan behöver
              mer stöd och mer hjälp. Den omfattar ju fler och fler barn. Enligt
              Kommunförbundet vet vi också att trycket på förskolorna kommer
              att öka i och med den babyboom som är och har varit.
            </seg>
            <seg xml:id="i-aa09c7636c65759b-0">
              Det är viktigt att vi har en förskola som håller hög kvalitet,
              att alla barn får den tid och det utrymme de behöver i utvecklingen
              och att leken också sätts i centrum för barnen. Hittills har ju
              regeringen inte givit kommunerna tillräckliga förutsättningar
              för att kunna genomföra en högkvalitativ förskola. Reform efter
              reform har sjösatts från socialisternas sida utan att man har
              kunnat skicka med tillräckligt med pengar och resurser. Det har
              lett till sämre möjligheter för kommunen att utveckla sina verksamheter.
              Ekonomi och utveckling har halkat efter mer för varje år.
            </seg>
            <seg xml:id="i-b423fb9e8541e2d3-0">
              Vi vet också att barngrupperna många gånger är långt större än
              vad som är bra för barnen. Vi vet att bristen på förskollärare
              är mycket stor och att det är svårt för kommunerna att få tag
              på utbildad personal. Av den personal som finns på förskolorna
              är knappt hälften utbildade pedagoger. Många förskollärare känner
              också att de är pressade. Personalen sliter för att det ska fungera,
              för att vardagen på förskolorna ska gå ihop. Många föräldrar är
              oroliga för att deras barn inte får den omsorg och den utveckling
              som de ska ha.
            </seg>
            <seg xml:id="i-92b07877065575b9-0">
              Att regeringen försöker komma i kapp med lärarbristen är ju bra.
              Men den lösning man har tänkt sig är ganska svår att genomföra.
              Dels vet vi att riktade bidrag av den här typen ofta slår ganska
              snett. Vi vet också att det inte finns utbildad personal att få
              tag på. Knappt 1 000 förskollärare per år tror man att det kommer
              att komma ut från lärarhögskolorna. Min fråga till förskoleministern
              är: Hur har man tänkt sig med de här 6 000 nya förskollärarna?
              Vilka är det som ska göra detta eftersom det inte riktigt finns
              några utbildade pedagoger? Vilka andra typer av lärare vill man
              ha?
            </seg>
            <seg xml:id="i-827517ee82c2c37d-0">
              Herr talman! Det är viktigt att det är ett bra samspel mellan
              förskola och skola och att det finns en flexibel övergång de två
              emellan. Centerpartiet har föreslagit en flexibel skolstart. Det
              handlar om att eleven ska börja skolan när den är mogen kunskapsmässigt
              och erfarenhetsmässigt, och inte efter den ålder man har. Vi vill
              ha en mer elevanpassad skola, och vi ser att det här är en del
              av vägen dit. Den flexibla skolan öppnar också upp för den enskilda
              elevens unika förutsättningar och möjligheter och ingenting annat.
            </seg>
            <seg xml:id="i-23525c4c22f88d78-0">
              Det finns ju ett par kommuner som har testat det här med flexibel
              skolstart. Det fungerar mycket bra. Kommunförbundet är också positiva.
              Alla inblandade parter ser det här som en naturlig utveckling
              av den nya skolan. De enda som inte verkar se den utvecklingen
              är ju Socialdemokraterna och Vänstern. Lena Hallengren säger till
              och med att hon tänker stoppa den försöksverksamhet som finns.
              Ingen ska ens få försöka och se om det här är bra för eleverna
              och deras utveckling. Det är inte bra med mer flexibilitet. Det
              är inte bra med mer individuella lösningar. Jag börjar fundera:
              Hur långt får man gå egentligen i totalstyre i Sverige?
            </seg>
            <seg xml:id="i-353ec514f64cb9b3-0">
              Herr talman! Med fakta i ryggen om kommunernas ekonomi, bristen
              på utbildad personal och en önskan om mångfald i barnomsorgen,
              en flexibel sådan, ser man att det krävs en hel del förändringar.
              Vi vill stärka kommunernas ekonomi så att de klarar av behovet
              av barnomsorg framöver. Det behövs också en hel del mer personal
              inom förskolan för att den ska fungera. Vi behöver se över utbildningen
              framöver så att fler känner sig lockade att bli förskollärare.
              Vi vill stärka mångfalden i förskolan, och vi ska tillåta en ökad
              flexibilitet.
            </seg>
            <seg xml:id="i-8edf5a32a94ca776-0">
              Ingenting av detta är något direkt genomgripande i den lagda
              propositionen. Det finns inget nytänkande inom de områdena och
              inga förslag som stärker kommunerna, förskolorna eller familjernas
              möjligheter. Socialdemokraternas politik har varit och är tyvärr
              rätt så tom på det här området.
            </seg>
            <seg xml:id="i-69adb6e6dd8c1a1e-0">
              Centerpartiet har lagt fram många bra förslag, men just nu i
              kammaren väljer jag att yrka bifall till reservation 4 under punkt
              2 och reservation 35 under punkt 23.
            </seg>
          </u>
          <note type="speaker" xml:id="i-f20654817c517d7e-0">
            Anf. 101 MIKAELA VALTERSSON (mp):
          </note>
          <u who="mikaela_valtersson_079a93" xml:id="i-0cc65a450a4f2b55-2">
            <seg xml:id="i-3a3b0be5960073fe-0">
              Herr talman! Med risk för att bli lite tjatig, eftersom det är
              tredje gången jag är med i en debatt i dag, tänkte jag prata lite
              om förskolan.
            </seg>
            <seg xml:id="i-0e73a28dfdd8a369-0">
              Det som händer tidigt i ett barns liv är avgörande för hela livet.
              Det är därför de första åren i livet är så viktiga. Ett samhälle
              där ett barn från sin första dag känner sig välkommet och omhändertaget
              har vunnit mycket i strävan mot hållbarhet.
            </seg>
            <seg xml:id="i-e9fbd82efb0cc90b-0">
              I en grön familjepolitik sätts barnen i centrum. Det kan låta
              sig sägas av flertalet, men att sätta barnen i centrum innebär
              att verkligen vara beredd att ge barn tid. Därför är det för oss
              i Miljöpartiet viktigt att vi skapar förutsättningar för föräldrar
              att tillgodose barns individuella behov att utvecklas i egen takt.
            </seg>
            <seg xml:id="i-e02443f99721fa6d-0">
              Vi ska i dag ta ställning till en ny förskoleproposition som
              arbetats fram i samarbete mellan regeringen, Vänsterpartiet och
              Miljöpartiet. Den innehåller flera viktiga förändringar även om
              flertalet av de skarpa förslagen återkommer i skollagsförslaget.
            </seg>
            <seg xml:id="i-5f8b6de25fb9c067-0">
              Att stärka kvaliteten i förskolan med kvalitetsredovisningar
              och att utveckla arbetet med föräldrars inflytande över verksamheten
              är för oss väldigt viktiga komponenter. Men vi behöver också,
              utöver detta, framöver utveckla alternativen och föräldrarnas
              möjligheter att välja att vara hemma de första åren. Vi kommer
              att återkomma till förslag om det här i helt andra betänkanden
              här i kammaren under motionsbehandlingen senare, i vår.
            </seg>
            <seg xml:id="i-f04621ce1cd445cc-0">
              Det måste vara möjligt både med fullt utbyggd barnomsorg tillgänglig
              för alla och ekonomiskt stöd till föräldrar som väljer andra alternativ.
              Föräldrars val mellan att ha barnen hemma medan de är små eller
              att ha barnen i förskola, familjedaghem eller öppen förskola ska
              kunna göras utifrån vad som är bäst för barnen med stöd från samhället
              oberoende av vilken form föräldrarna väljer. Därför är det av
              vikt att regeringen verkställer riksdagens tidigare fattade beslut
              om valfrihet i barnomsorgen.
            </seg>
            <seg xml:id="i-461124ff2e35541e-0">
              Vi tror att en mångfald av olika barnomsorgsformer berikar och
              leder till en bättre verksamhet. Det gäller såväl den kommunala
              verksamheten som enskilda förskolor, kooperativ, familjedaghem
              med mera. Förskolan passar inte för alla barn och föräldrar. Därför
              måste alternativa former uppmuntras.
            </seg>
            <seg xml:id="i-6090124e8f3903f3-0">
              Familjedaghemmen är viktiga och bör stödjas för att de ska finnas
              kvar som alternativ. Siffror från Skolverket visar att andelen
              barn som är hos dagmamma har minskat under hela 90-talet och fortsätter
              att minska. Man bör stärka kommunernas uppdrag att erbjuda familjedaghem
              då föräldrarna önskar det. Det finns dock en del problem med att
              göra det helt obligatoriskt, som Kristdemokraterna har med i en
              motion, även om jag känner stor sympati för det. Det är svårt
              att ålägga någon att bli dagmamma. Verksamheten sker i privata
              hem, vilket ytterligare komplicerar för en skrivning om en absolut
              rätt.
            </seg>
            <seg xml:id="i-b9bc8f9533450758-0">
              Herr talman! Det är en viktig åtgärd att öka vuxennärvaron och
              skapa mindre barngrupper i förskolan. Satsningar på att ge våra
              barn en bra start i livet är en investering som är den viktigaste
              och mest lönsamma ett samhälle kan göra. Antalet barn per vuxen
              i förskolan har ökat väsentligt de senaste decennierna. Det är
              till stor del barnen som har drabbats av nedskärningspolitiken
              på 90-talet. 1980 gick 14 % av barnen i grupper med 16 eller fler
              barn. Nu går nästan vart femte barn i grupper om 21 barn eller
              fler. Antalet barn per helårsanställd ökade med 35 % under 90-talet.
              Nu tillförs därför nya resurser till kommunerna för att de ska
              anställa 6 000 fler i personalen i förskolan.
            </seg>
            <seg xml:id="i-0cb707a1221b28fd-0">
              Miljöpartiets grundläggande inställning är att resurstillskott
              liknande de här bäst hanteras av kommunerna och bör finnas i det
              generella statsbidraget. Men i det här fallet har man av olika
              skäl funnit det nödvändigt med ett riktat bidrag. Därför har det
              varit viktigt för oss att regelverket nu är utformat för att skapa
              största möjliga flexibilitet inom det riktade bidraget och för
              att undvika flera av de problem som kommunerna har upplevt med
              Wärnerssonbidraget. Det gäller till exempel att basåret nu blir
              ett snitt av två år för att inte ett enskilt år ska få för stort
              genomslag och att det finns möjlighet för en kommun att under
              2005/06 använda en del av bidraget för att motverka en minskning
              av personaltätheten. Det viktiga är då att målet om personaltäthetsökningen
              nås 2007. Detta sker genom en fördelning av den så kallade barnomsorgsmodellen,
              som ger en smidigare övergång när pengarna sedan ska gå in i den
              så kallade påsen.
            </seg>
            <seg xml:id="i-873278774356689e-0">
              Det fastslås nu också tydligare i den här propositionen att bidraget
              ska ges både till enskilda och kommunala förskolor och att det
              inte får göras skillnad mellan dessa.
            </seg>
            <seg xml:id="i-805da0338457d303-0">
              Att nu stärka samarbetet med föräldrarna och föräldrarnas inflytande
              i förskolan är ett viktigt steg i utvecklingen. Föräldrarna är
              oerhört viktiga, och dialogen med förskolans personal måste stärkas
              ytterligare. Att lämna sina barn till förskolan innebär oftast
              något positivt för barnet och dess utveckling, men det är också
              ett stort steg för både barn och föräldrar.
            </seg>
            <seg xml:id="i-cdb9b310b9afeaca-0">
              Nu föreslås utvecklingssamtal varje halvår samt att det alltid
              ska finnas något forum för inflytande. Ofta tror jag att detta
              redan i dag fungerar bra och att det dagliga samtalet vid lämning
              och hämtning kanske har den största betydelsen. Det är emellertid
              viktigt att också ha tillgång till ett mer formellt och samlat
              forum för diskussion och inflytande.
            </seg>
            <seg xml:id="i-e8148360c30db26c-0">
              Förskolan ska bli egen skolform. Det är en utveckling mot en
              mer pedagogisk verksamhet som skett i flera steg med till exempel
              egen läroplan. Vi vill dock från Miljöpartiet peka på att man
              bör följa den utvecklingen noga och vara uppmärksam ifall det
              finns tendenser till så kallad skolifiering. Vi känner en viss
              oro för det.
            </seg>
            <seg xml:id="i-8ab1b8bab39e4cb0-0">
              Det är oerhört viktigt att betona förskolans dubbla uppdrag med
              omsorg och pedagogik som viktiga hörnstenar. Omsorgen är det kanske
              allra viktigaste under barnets första år, och förskolan måste
              därför behålla sin särart. Utvecklingen måste följas och vi ser
              alltså med oro på den utveckling som i dag finns där förskoleklasserna
              alltmer skolifieras. Därför är det bra att propositionen betonar
              att förskolan ska ha sin särart kvar och utveckla den egna pedagogiken
              och lekens betydelse. Det är bra att propositionen slår fast att
              man är barn i förskolan, inte elev. Vi från Miljöpartiet anser
              att det i den kommande skollagen på liknande sätt slås fast att
              förskolan inte ska syssla med undervisning.
            </seg>
            <seg xml:id="i-7858de6368ef82a3-0">
              Det är också viktigt att betona att både förskollärare och barnskötare
              behövs även i framtiden. Båda gruppernas kompetens behövs i förskolans
              verksamhet, och de bidrar gemensamt till barns omsorg, utveckling
              och lärande.
            </seg>
            <seg xml:id="i-d7443331cae847e0-0">
              Mellan de borgerliga partierna verkar det finnas stora skillnader
              i synen på barnomsorg och förskola från Moderaternas allt större
              betoning på tidig skola till Kristdemokraternas betoning på omsorg,
              trygghet och föräldrars valfrihet, som jag i detta fall känner
              större sympati för.
            </seg>
          </u>
          <note xml:id="i-972e51799051c43f-0">
            Herr talman! Jag yrkar bifall till reservation 35. I övrigt yrkar
            jag bifall till förslaget i betänkandet.
          </note>
          <note type="speaker" xml:id="i-17f7eb19c10b277c-0">
            Anf. 102 LOUISE MALMSTRÖM (s):
          </note>
          <u who="louise_malmstrom_25bc79" xml:id="i-3ba408842779759e-0">
            <seg xml:id="i-3c6c87156ddf6e01-0">
              Herr talman! För några veckor sedan blev jag intervjuad av en
              doktorand vid Columbia University i New York. Hon hade tidigare
              varit projektledare för en OECD-studie som jämförde olika länders
              förskole-, familje- och barnomsorgspolitik. Det hade väckt hennes
              intresse för och nyfikenhet på våra lösningar i Sverige, och nu
              forskar hon själv kring education and care educare som hon uttryckte
              det, det vill säga lärande och omsorg om små barn i Sverige, USA
              och Tyskland.
            </seg>
            <seg xml:id="i-b018c9fd9f385aa0-0">
              När intervjun var klar frågade jag henne vad hennes studier hade
              gett för intryck av vår förskola i jämförelse med övriga länders.
              Hon svarade ungefär så här: Jag är så imponerad, speciellt av
              tillgängligheten, likvärdigheten och kombinationen av lärande
              och omsorg. Vi har några av världen bästa förskolor i USA, men
              vi har definitivt också några av de sämsta, och det är till dem
              många är hänvisade.
            </seg>
            <seg xml:id="i-e142eca89e9c8fcc-0">
              Jag tycker att hon i sitt svar satte fingret på det som vi kan
              vara mest stolta över med vår svenska förskola, nämligen balansen
              mellan lärande och omsorg, tillgängligheten och likvärdigheten
              i mångfalden samt det faktum att vi har en förskola med hög kvalitet
              som omfattar det stora flertalet och därmed också minskar segregationen.
            </seg>
            <seg xml:id="i-fdc86e6126eef569-0">
              När man frågar svenska föräldrar vad de tycker om förskolan får
              den mycket bra betyg. De flesta av de drygt 82 % som har sina
              barn inskrivna i förskolan tycker att det är en fantastisk verksamhet
              som bedrivs där och att de kan känna sig trygga när de lämnar
              sina barn och går till arbetet eller studierna, eller för den
              delen till jobbsökaraktiviteterna. De vet att barnen får både
              god omsorg och pedagogisk stimulans, vilket förbereder dem väl
              för ett fortsatt lärande i mer strukturerad form senare i livet.
            </seg>
            <seg xml:id="i-759216ac72d15de3-0">
              Nu ska ni inte tro att jag inbillar mig att det bara är regeringens
              förskolepolitik som gör att förskolan får så höga betyg. Väldigt
              stor betydelse har naturligtvis personalen och ledningen i förskolan,
              de som varje dag går till jobbet och lägger ned sin själ i arbetet
              utan att kanske alltid inse vilken avgörande betydelse de har
              för en del barn, till exempel för de barn som får sin enda normala
              vuxenkontakt i förskolan, eller vilken roll de spelar när det
              gäller att fostra nya generationer och förbereda dem för ett fortsatt
              livslångt lärande.
            </seg>
            <seg xml:id="i-4ee872c89d61bcb0-0">
              Hursomhelst har förskolans förträfflighet en mycket större betydelse
              än det finns utrymme att redogöra för i den här debatten. Jag
              tänker på förskolan som en självklar del i ett modernt generellt
              välfärdssamhälle, dess betydelse för alla mammors och pappors
              arbetslivsutveckling, självförverkligande, jämställdhetssträvan,
              hälsa och så vidare.
            </seg>
            <seg xml:id="i-bd14d5ee8920f22e-0">
              Men låt oss lämna det därhän just nu, även om det naturligtvis
              är högst betydelsefullt eftersom förskolan aldrig kan ses som
              en isolerad del i samhället utan måste sättas in i rätt perspektiv,
              som en del av samhällslivet och det livslånga lärandet.
            </seg>
            <seg xml:id="i-c2b41813070ae8c6-0">
              Samtidigt finns det naturligtvis orosmoln. Det som förskoledebattörer
              vanligtvis målar upp handlar nästan uteslutande om närvarotider
              och antalet barn per grupp i förskolan. Jag har stor förståelse
              för det. När man samlar alltför många barn i en grupp sker det
              oundvikligen på bekostnad av kvaliteten och den tid varje vuxen
              har att ägna åt varje barn. Att säga exakt hur många barn som
              ska ingå i varje grupp eller hur många barn per vuxen som är det
              ultimata antalet tror jag däremot är omöjligt. Det beror på hur
              gruppen ser ut.
            </seg>
            <seg xml:id="i-246a77b005af003f-0">
              Låt oss nöja oss med att konstatera att en barngrupp i förskolan
              inte ska vara större än att varje barn blir sett och får sin del
              av de vuxnas uppmärksamhet. Så är det inte överallt i dag. Därför
              är det viktigt att de miljarder som de närmaste tre åren tillskjuts
              förskolan används till att öka personaltätheten och glesa ut grupper
              där det är för trångt. Om det tror jag att vi i huvudsak är överens.
            </seg>
            <seg xml:id="i-2c73a8b08e4dd542-0">
              Jag skulle också vilja vidga debatten en smula. Om vi ska fortsätta
              att vara det flaggskepp i världen som jag tror att svensk förskola
              faktiskt är handlar det inte bara om gruppstorlekar. Det handlar
              också om innehållet i den verksamhet som bedrivs.
            </seg>
            <seg xml:id="i-a0ce5d345ab52ef3-0">
              För någon vecka sedan lämnade Delegationen för jämställdhet i
              förskolan, som utsetts av regeringen, ett delbetänkande. I samband
              med det poängterade delegationens ordförande Anna Ekström att
              genusperspektivet måste få ett tydligare genomslag i den svenska
              förskolan. Här lever förskolan verkligen inte upp till de mål
              om aktivt arbete med jämställdhet som skrivits in i både skollagen
              och i förskolans läroplan. Tvärtom tyder studier på att förskolan
              ofta förstärker traditionella könsroller och könsmönster i stället
              för att motverka dem. Att komma till rätta med detta är en viktig
              kvalitetshöjande aspekt för förskolan. Oron för jämställdheten
              delar jag med Christer Nylander.
            </seg>
            <seg xml:id="i-7b184c1525ba3f62-0">
              Andra kvalitetsaspekter är kraven på ledning och personal, deras
              systematiska kvalitetsarbete, förmågan att anpassa förskolor mångkulturellt
              och att öka barns och föräldrars inflytande i förskolan. Alla
              dessa aspekter tas upp i regeringens förskoleproposition. Härmed
              yrkar jag bifall till utbildningsutskottets förslag i betänkandet
              Kvalitet i förskolan, m.m. och avslag på samtliga motioner.
            </seg>
            <seg xml:id="i-65ad1463d3971aab-0">
              Herr talman! När jag träffar föräldrar som har barn i förskolan
              och förskolepersonal talar vi förstås om förskolans förtjänster
              och brister. Ibland lyfts gruppstorleken och oförmågan att se
              varje barn upp. Ganska ofta lyfts bristen på tid att planera den
              pedagogiska verksamheten upp, det som förskolans läroplan betonar
              vikten av. Ibland talar vi om förskolepersonalens behov av fortbildning.
            </seg>
            <seg xml:id="i-4388f456ec1d14b7-0">
              Någon enstaka gång har jag också hört en förälder säga att hon
              skulle vilja vara hemma med barnen och slippa jobba under småbarnsåren
              och att hon tycker att det behöver utgå ekonomiskt stöd för detta.
              Jag antar att det är det som reservationen apropå tillkännagivandet
              från förra riksmötet går ut på, alltså det tillkännagivande om
              mångfald och valfrihet inom barnomsorgen som gjordes av alla partier
              utom Socialdemokraterna och Vänstern. Att jag tror det beror på
              att resten av tillkännagivandet närmast beskriver verkligheten
              i dag.
            </seg>
            <seg xml:id="i-89d52372f2e74691-0">
              Det skulle därför vara intressant att höra vilket system alla
              dessa partier tillsammans syftar på för att fler föräldrar ska
              kunna vara hemma längre. Är det en förlängd föräldraförsäkring
              vi talar om? I så fall tycker jag att det är intressant att diskutera
              frågan. Jag misstänker dock att det är något som alla partierna
              inte är riktigt överens om.
            </seg>
            <seg xml:id="i-c81c97effd9a7447-0">
              Aldrig har jag i alla fall hört en förälder eller en anställd
              klaga på själva idén eller upplägget med svensk förskola. Aldrig
              har jag hört någon efterfråga en barnskola med mer strukturerad
              pedagogisk verksamhet i stället för dagens förskola. Inte heller
              har jag hört någon klaga på att barnen lär sig för mycket i förskolan
              och att verksamheten borde vara striktare inriktad på omsorg.
            </seg>
            <seg xml:id="i-9c54a98a3a12d07d-0">
              Jag tror faktiskt att vår svenska förskola med dess unika kombination
              av lärande och omsorg är väldigt ändamålsenlig och populär, och
              jag förstår att en amerikansk doktorand finner stort intresse
              av att studera den.
            </seg>
          </u>
          <note type="speaker" xml:id="i-b86c66fb7bf737a8-0">
            Anf. 103 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-6">
            <seg xml:id="i-b6652fd253f1c456-0">
              Herr talman! Riksdagen har ju beslutat om en ökad valfrihet i
              barnomsorgen. Jag skulle vilja fråga Louise Malmström vad hon
              tycker är det viktigaste för regeringen att genomföra för att
              vi ska få den ökade valfriheten.
            </seg>
          </u>
          <note type="speaker" xml:id="i-883bd1f2c33c9358-0">
            Anf. 104 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-1">
            <seg xml:id="i-45587d6dba470aba-0">
              Herr talman! Jag tror inte att det finns någon annan verksamhet
              på utbildningsområdet som präglas av sådan mångfald och valfrihet
              som barnomsorgen.
            </seg>
            <seg xml:id="i-4062c3870dba1689-0">
              Jag tror dessutom, om jag inte minns fel, att mångfalden har
              ökat. Det har tillkommit fler alternativ de senaste åren när det
              gäller att kunna välja barnomsorg.
            </seg>
          </u>
          <note type="speaker" xml:id="i-78c22632198b4a4c-0">
            Anf. 105 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-7">
            <seg xml:id="i-532acb9587826498-0">
              Herr talman! Det var ett intressant svar. Riksdagen har med majoritet
              beslutat just att vi ska säkerställa och öka mångfalden inom barnomsorgen.
            </seg>
            <seg xml:id="i-8d48ef3f7dd659ae-0">
              Ett sätt att kunna säkra mångfalden är att införa en etableringsfrihet.
              Om till exempel en fristående förskola vill starta i en kommun
              ska den ha rättighet att göra det. Kommunen ska inte kunna gå
              in och säga nej. Det är precis som vi har det för fristående skolor
              i dag.
            </seg>
            <seg xml:id="i-6f4d6da501bc11ae-0">
              I min hemkommun Örebro det har jag tagit upp tidigare som ett
              exempel säger Socialdemokraterna med stolthet i rösten: Vi säger
              nej till allting som har med fristående att göra. Det ska vara
              kommunalt. Det som finns som kooperativ får finnas kvar. Men man
              ska inte utveckla det. Det gör att de fristående alternativ som
              finns är överfulla, och det är flera år i väntetid på dem.
            </seg>
            <seg xml:id="i-4df175b63b7a9386-0">
              Det kallar inte jag för mångfald. Det kallar inte jag en valfrihet.
              Den möjlighet som ska finnas är att varje familj utifrån sina
              egna behov och förutsättningar ska kunna välja den barnomsorg
              som passar just dem bäst. Då är till exempel etableringsfriheten
              oerhört viktig. Vad tycker Louise Malmström att det är för skillnad
              mellan etableringsfriheten för förskolorna jämfört med skolan?
              Vad är det som gör att just fristående förskolor inte ska kunna
              finnas på samma sätt?
            </seg>
          </u>
          <note type="speaker" xml:id="i-4f64c53d969fdec9-0">
            Anf. 106 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-2">
            <seg xml:id="i-85d88d4e7ffd7e18-0">
              Herr talman! Kommunal och enskild förskoleverksamhet har ett
              gemensamt uppdrag och ska inte arbeta i konkurrens. De ska samverka
              med varandra. Jag kan inte uttala mig om ett enskilt exempel som
              du nämner i Örebro. Mina erfarenheter i min hemkommun är att det
              verkligen inte är något problem. Det har inte varit någon som
              sagt emot. Där har man kunnat starta och komma överens tillsammans
              om var det behövs fler barnomsorgsplatser eller förskoleplatser.
            </seg>
          </u>
          <note type="speaker" xml:id="i-4d83ccdbe9671a43-0">
            Anf. 107 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-1412254221d2a702-4">
            <seg xml:id="i-fa12fc5ccf115745-0">
              Herr talman! Jag skulle vilja fråga om personalen. Förskolan
              är mycket dess personal. Vi har talat om de 6 000 nya tjänsterna
              som ska fram under tre år. För att få fram dem kommer det att
              krävas speciella åtgärder. Vilka insatser tänker regeringen göra?
              Eftersom jag är för valfrihet även i utbildningen undrar jag:
              Kommer regeringen att ålägga våra lärarhögskolor att ta bort den
              öppna ingången som finns på vissa ställen?
            </seg>
          </u>
          <note type="speaker" xml:id="i-8b5d468b4331c88a-0">
            Anf. 108 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-3">
            <seg xml:id="i-c770a0f21bacfb33-0">
              Herr talman! Regeringen har gett ett uppdrag till Myndigheten
              för skolutveckling att intensifiera informations- och utvecklingsarbetet
              om förskolan för att stimulera rekryteringen av personal. Lärarutbildningarna
              har också fått i uppdrag att attrahera fler förskollärarstudenter.
            </seg>
          </u>
          <note type="speaker" xml:id="i-61dc3fe7a777859d-0">
            Anf. 109 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-1412254221d2a702-5">
            <seg xml:id="i-578df2d2335aa527-0">
              Herr talman! Med all respekt, Louise Malmström: Jag fick inte
              svar på frågan. Tänker man ta bort den öppna ingången?
            </seg>
          </u>
          <note type="speaker" xml:id="i-abe877bddff2dcf2-0">
            Anf. 110 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-4">
            <seg xml:id="i-e6db5ed04260b911-0">
              Herr talman! Jag tror inte att man ska fokusera på det. Det bästa
              sättet att rekrytera personal till förskolan är att visa att det
              finns en bra arbetsmiljö inom förskolan.
            </seg>
            <seg xml:id="i-880eb22a9b119772-0">
              Det gör man till exempel genom att tillskjuta resurser och visa
              att det är en framåtsyftande pedagogisk diskussion som pågår.
              Det gäller att visa att personalen som arbetar i förskolan får
              möjlighet till fortbildning och så vidare.
            </seg>
          </u>
          <note type="speaker" xml:id="i-8094bc0986f4cdf3-0">
            Anf. 111 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-13">
            <seg xml:id="i-249ead2ed5a56d6c-0">
              Herr talman! Först undrar jag över den långa uppräkningen av
              förskolans fördelar. De är många, vill jag säga. Men vart tog
              barnen vägen? Det var en lång uppräkning om varför förskolan var
              så bra för vuxna på olika sätt, men barnen försvann där.
            </seg>
            <seg xml:id="i-89bb3bf84ea1ebff-0">
              Louise säger att hon är nöjd med balansen mellan strukturerat
              lärande och lek. Hon är till och med stolt för det. Jag har läst
              Förskola i brytningstid från Skolverket. Beteckningen är ganska
              bra: förskola i brytningstid. Det håller på att hända någonting
              i förskolan som är lite skrämmande.
            </seg>
            <seg xml:id="i-bd981a302948f19e-0">
              Där säger man att risken är stor att de individuella utvecklingsplanerna
              med skolan som förebild fokuserar på barnens brister och blir
              ett instrument för normalisering av vad barnen ska kunna.
            </seg>
            <seg xml:id="i-a5a580a4d76d3c2c-0">
              I betänkandet säger majoriteten, där Louise ingår, att utskottet
              delar den uppfattningen. På vilket sätt framkommer det i betänkandet?
              Vad gör ni åt att balansen håller på att väga över till individuella
              utvecklingsplaner och att barn inte får vara barn längre?
            </seg>
          </u>
          <note type="speaker" xml:id="i-b7ca94215c691b16-0">
            Anf. 112 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-5">
            <seg xml:id="i-87d0776eb408738f-0">
              Herr talman! Jag tror att man ska titta på vad det väger över
              mot. Om det väger över mot lärande i sig tror jag inte att det
              är farligt. Däremot delar jag den oro som du ger uttryck för och
              som också ges uttryck för i propositionen när man använder skolan
              som mall och ska mäta barn som man mäter elever och följa upp
              noggrant vad varje individ klarar och kan i förskolan. Det finns
              sådana oroande exempel i våra förskolor. Vi får hjälpa till att
              stötta upp och visa vad som är förskolans särart, att ha utvecklingssamtal
              och så vidare, och vad som är särskilt med förskolan så att man
              inte behöver kopiera skolan.
            </seg>
          </u>
          <note type="speaker" xml:id="i-92f007f967baa19e-0">
            Anf. 113 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-14">
            <seg xml:id="i-ae07332aaec8564a-0">
              Herr talman! Det är klart att vi kan hjälpa till att stötta upp.
              Men det vore bra om vi också gav några riktlinjer. I stället är
              det dubbla budskap. Jag förstår verkligen personalen på förskolan
              och hur frustrerade de som arbetar där måste känna sig.
            </seg>
            <seg xml:id="i-8fba105f246b59ac-0">
              På ena sidan får de signaler om att det ska vara skola. Förskolan
              ska ingå i skollagen. Det ska vara utbildning och rektor. På andra
              sidan får de Skolverkets rapport som säger: Nu har ni redan gått
              för långt när det gäller skolifieringen. Nu måste ni hejda er
              här.
            </seg>
            <seg xml:id="i-bb194d80e5466a4c-0">
              Här måste regeringen tala om för förskollärare och barnskötare
              vad man förväntar sig. Det gör man inte i den här propositionen.
              Det är allvarligt.
            </seg>
          </u>
          <note type="speaker" xml:id="i-9aef24c12316d799-0">
            Anf. 114 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-6">
            <seg xml:id="i-7fc30f144a4f420f-0">
              Herr talman! Jag tror inte att det faktum att förskolan blir
              en egen skolform behöver betyda att det måste vara mer likt skolan.
              Det handlar mer om gemensam lagreglering vad gäller mål, inflytande,
              kompetensutveckling och sådant.
            </seg>
            <seg xml:id="i-a9332255275624b6-0">
              Personligen tror jag att man i de allmänna råden kan utnyttja
              möjligheten att tala om mer för förskolan just som stöd för att
              man inte ska behöva kopiera skolan och därmed undvika skolifiering.
            </seg>
          </u>
          <note type="speaker" xml:id="i-391278908ea4cdbf-0">
            Anf. 115 CHRISTER NYLANDER (fp) replik:
          </note>
          <u who="christer_nylander_f18ae3" xml:id="i-22c7fabab9c44d51-1">
            <seg xml:id="i-d394c1015f16ee01-0">
              Herr talman! Först och främst vill jag säga att det kändes ödmjukt
              när Louise Malmström tillstod att det inte bara var regeringens
              förskolepolitik som gjorde att det ser bra ut i många förskolor.
              Det kändes bra att få höra det.
            </seg>
            <seg xml:id="i-fddbf76164f14742-0">
              Louise sade också att stora grupper är ett allvarligt kvalitetsproblem.
              Jag har gått in och tittat på er hemsida. I valrörelsen lovade
              Socialdemokraterna att man skulle införa maximalt 15 barn per
              grupp. Nu backar man från det. Nu är man nöjd om det åtminstone
              inte blir värre. Jag vill fråga Louise Malmström om hon kan garantera
              att vi om två år inte har några grupper där barn går tillsammans
              med 2526 andra kompisar.
            </seg>
            <seg xml:id="i-baf1521bf99a147b-0">
              Sofia Larsen ställde tidigare en fråga om etableringsfriheten
              och valfriheten som jag vill följa upp. Jag tyckte inte att hon
              fick ett riktigt tydligt svar. Om man inte vill kommentera en
              enskild kommuns agerande kan man åtminstone tala i mer generella
              termer. Vad är det för fel på etableringsfrihet också när det
              gäller förskolor?
            </seg>
          </u>
          <note type="speaker" xml:id="i-cdb6a21ce0178044-0">
            Anf. 116 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-7">
            <seg xml:id="i-c061ce991529e72f-0">
              Herr talman! Först tror jag inte att riksdagen kan gå in och
              bestämma hur varje enskild barngrupp ska se ut och hur många det
              ska vara i den. Pengarna ger förutsättningar för att skapa mycket
              mindre grupper. Meningen är att man ska lägga pengarna där behoven
              är som störst. Om jag vore kommun skulle jag resonera som så:
              Oj, här har vi en förskolegrupp där det är 24 barn. Sedan skulle
              jag använda pengarna till den gruppen. Men det tror jag inte att
              vi ska bestämma från riksdagen.
            </seg>
            <seg xml:id="i-8055fb97cb1f6f69-0">
              Om jag hade uppfattat detta med etableringsfrihet som ett stort
              problem hade jag kanske lyssnat mer till kritiken. Men jag har
              inte uppfattat att det har varit något stort problem. Förskolan
              och barnomsorgen präglas av stor mångfald. Det finns många olika
              alternativ. Jag kan inte riktigt se den konkurrens som målas upp
              mellan enskild och kommunal verksamhet. I de exempel jag har sett
              har det fungerat ganska bra i samverkan. Man har tagit ett gemensamt
              ansvar och kompletterat varandra.
            </seg>
          </u>
          <note type="speaker" xml:id="i-94d1fa12a4e7f59a-0">
            Anf. 117 CHRISTER NYLANDER (fp) replik:
          </note>
          <u who="christer_nylander_f18ae3" xml:id="i-22c7fabab9c44d51-2">
            <seg xml:id="i-415cc06a9bd8e085-0">
              Herr talman! Det här är inget stort problem. Men det finns en
              del områden där det inte är särskilt stora problem och där riksdagen
              ändå har blandat sig i. Så varför inte just detta? Om man inte
              har några problem med att ge lika förutsättningar och om man inte
              ser något problem med konkurrens mellan det offentliga och det
              privata, vad är det då som finns kvar när det gäller att säga
              stopp för etableringsfriheten? Om man inte tycker att det är något
              bekymmer att det finns fristående förskolor och om man inte tycker
              att det är något problem att de fristående konkurrerar med de
              offentliga, varför är det då ett stopp för etableringsfrihet?
            </seg>
            <seg xml:id="i-9d93fc754d6ace42-0">
              Vi såg här hur ett vallöfte förvandlades till ett hopp. Jag hoppas
              att kommunerna kommer att använda pengarna till att minska barngrupperna
              i de grupper som är allra värst. Det finns ju barngrupper som
              är väldigt stora. De har 2627 barn. Det finns ingenting i det
              förslag som läggs fram i dag som gör att barn ska slippa gå i
              så stora grupper. Man kan använda pengarna till att undvika försämringar
              eller till att bibehålla status quo. Men det finns ingenting som
              tvingar fram en situation där barn slipper gå i så stora grupper.
            </seg>
            <seg xml:id="i-684b7f2abe464524-0">
              Om jag och Louise Malmström är överens om att de stora barngrupperna
              är det största bekymret i förskolan i dag, om det innebär att
              fler barn har särskilda behov, om det innebär att fler barn får
              dålig hörsel och så vidare, varför har man då inte beredskap för
              ännu tuffare krav så att man ser till att barn slipper gå i så
              stora grupper?
            </seg>
          </u>
          <note type="speaker" xml:id="i-1bbd187fb29893ce-0">
            Anf. 118 LOUISE MALMSTRÖM (s) replik:
          </note>
          <u who="louise_malmstrom_25bc79" xml:id="i-3ba408842779759e-8">
            <seg xml:id="i-320bba8da98d879e-0">
              Herr talman! Menar du då, Christer Nylander, att vi i riksdagen
              ska styra hur stora grupper man ska ha på en enskild förskola
              i en enskild kommun?
            </seg>
            <seg xml:id="i-cf8d1ae2614fa359-0">
              Vi ger förutsättningarna för att minska grupperna. Jag ställer
              gärna tuffa krav, men att ställa fast några absoluta tal tror
              jag vore olyckligt av flera skäl. Jag tror att det tenderar att
              bli det som man följer efter; säger man att det ska vara max 15
              barn i en grupp så resonerar många kommuner så att man sparar
              pengar och har precis 15 barn i en grupp trots att det finns grupper
              som kanske skulle behöva bara ha 10 barn och andra skulle fungera
              ganska bra med 18 barn. Och vad ska man göra i en liten kommun
              där man bara har en förskola? Ska man skicka en unge till kommunen
              bredvid för att det råkar bli en mer än de 15 som man har fastslagit?
            </seg>
            <seg xml:id="i-052d64e09ab24e62-0">
              Jag tror att man måste vara mer flexibel än så, och jag hoppas
              att kommunerna och de enskilda förskolorna kan göra den bedömningen.
              Jag kan inte som riksdagsledamot åka ut till varje kommun och
              bedöma exakt hur stor en grupp ska vara.
            </seg>
          </u>
          <note type="speaker" xml:id="i-1a0e5d0ff7935062-0">
            Anf. 119 LENNART GUSTAVSSON (v):
          </note>
          <u who="lennart_gustavsson_b81021" xml:id="i-62b45fe400081865-0">
            <seg xml:id="i-2750fe9dd8047ac7-0">
              Herr talman! Låt oss först vara överens om att när vi diskuterar
              förskolan så har alla barnens bästa framför sig. Sedan uttrycker
              vi oss på olika sätt ibland.
            </seg>
            <seg xml:id="i-3779c52a83b06fab-0">
              Jag ska inleda med att utifrån Vänsterpartiets två särskilda
              yttranden kommentera det betänkande som vi har framför oss. Vi
              ska komma ihåg att förskolan på relativt kort tid har utvecklats
              mycket. Det var så sent som 1998 som förskolan fick sin egen läroplan,
              och nu är arbetet i full gång med att tydliggöra förskolan som
              en egen skolform i och med det skollagsarbete som pågår.
            </seg>
            <seg xml:id="i-8cd6e7a995977e70-0">
              De samlade förskolereformerna har ökat tillgängligheten och på
              olika sätt närmat sig den vision som Vänsterpartiet nämner i sitt
              särskilda yttrande. Den återfanns också i utbildningsutskottets
              betänkande från riksdagsåret 2001/02. Vi talar om en vision som
              innebär att förskolan ska omfattas av samma princip som knappast
              någon har ifrågasatt för skolan, nämligen att verksamheten ska
              vara avgiftsfri och tillgänglig för alla. I politiskt arbete är
              det viktigt att våga lyfta fram visioner, och det är intressant
              att höra om vi alla delar synen på den här visionen.
            </seg>
            <seg xml:id="i-934580eb6236050d-0">
              I samband med arbetet med den förskoleproposition som här har
              nämnts fanns länge förslag om att förtydliga kommunernas skyldigheter
              att tillhandahålla omsorg under kvällar, nätter och helger. Av
              olika skäl blev det inget förslag i frågan. Jag tror nu att det
              är viktigt att vi tydliggör kommunernas ansvar samtidigt som vi
              jobbar med den nya skollagen.
            </seg>
            <seg xml:id="i-e8fd356e6ca0df79-0">
              Herr talman! Ett av de viktigaste förslagen i betänkandet är
              förslaget om hur vi ska fördela den riktade satsningen på mer
              personal inom förskolan. I och med det förslaget prickar vi av
              en av punkterna i det så kallade 121-punktsprogrammet som ligger
              till grund för samarbetet mellan Vänstern, Socialdemokraterna
              och Miljöpartiet.
            </seg>
            <seg xml:id="i-665b498d6c2d9a58-0">
              Som alltid när man konstruerar och riktar insatser kan det ifrågasättas
              om man gör rätt. Vi har på olika sätt seriöst stött och blött
              frågan. Min bedömning är att vi bland annat har försökt ta till
              oss lärdomar från de riktade skolpengarna, de så kallade Wärnerssonpengarna,
              och forma ett regelverk som ska vara både hanterligt och träffsäkert.
            </seg>
            <seg xml:id="i-1973ae0fb202b00c-0">
              Herr talman! Var finns de politiska konflikterna på förskolans
              område? Genom att se på reservationerna kan man få en ganska bra
              bild. Jag ska bara ta några axplock ur de andra partiernas reservationer
              och försöka visa på skillnaderna. Jag ska också försöka redovisa
              Vänsterpartiets synpunkter. Till slut har jag även en del ödmjuka
              funderingar.
            </seg>
            <seg xml:id="i-cfd60e1930e511cf-0">
              Det finns skillnader vad gäller synen på målsättningen i förskolan.
              Där vill Folkpartiet, och kanske också Moderaterna, som jag ser
              det skolifiera förskolan. De vill exempelvis införa mål att uppnå,
              och det kan jag inte tolka som någonting annat. Jag och Vänsterpartiet
              menar att vi genom att göra förskolan till en egen skolform kan
              tydliggöra det speciella som finns inom förskolan. Där är naturligtvis
              leken i dess olika former en oerhört viktig del. När jag säger
              att vi gör förskolan till en egen skolform ger det oss också chansen
              att säkerställa det specifika med förskolan.
            </seg>
            <seg xml:id="i-c9bf8a93c263ce74-0">
              Ett annat exempel är Kristdemokraterna, som menar att läroplanen
              för förskolan ska få samma skrivningar som läroplanen för grundskolan
              beträffande beskrivningen av samhällets värdegrund. Det handlar
              bland annat om att hänvisa till den etik som förvaltas av kristen
              tradition. Jag kan konstatera att i det här fallet verkar inget
              annat parti stödja Kristdemokraterna. Jag och Vänsterpartiet menar
              att det kanske borde vara grundskolans läroplan som skulle anpassas
              till förskolans.
            </seg>
            <seg xml:id="i-2444aed9be622d15-0">
              I sammanhanget är det viktigt att påpeka att värdegrundsarbetet
              naturligtvis är otroligt viktigt. Det ska på alla sätt prioriteras
              i förskolans arbete.
            </seg>
            <seg xml:id="i-751d6e63c7d2eaed-0">
              I något slags valfrihetens heliga namn vill de borgerliga partierna
              införa en fri etableringsrätt för förskoleverksamhet. Kopplat
              till den rätten följer en skyldighet för kommunerna att lämna
              bidrag till de enskilda verksamheter som uppfyller de kvalitetskrav
              som ställts. Jag och Vänsterpartiet menar att en sådan fri etableringsrätt
              kopplad till vad man kan kalla för en fri dragningsrätt på kommunala
              skattepengar riskerar att avsevärt försvåra kommunernas möjlighet
              att planera och finansiera sin förskoleverksamhet.
            </seg>
            <seg xml:id="i-2f28a9bdc9c2d87b-0">
              Herr talman! Avslutningsvis vill jag peka på ett antal utmaningar
              som vi står inför. Det förslag som vi här och nu diskuterar och
              på onsdag ska besluta om innebär inte att vi löser alla problem
              eller att vi på alla områden har den perfekta lösningen. Jag tycker
              att det har varit intressant i debatten att några av talarna från
              den borgerliga sidan har vågat problematisera och vågat se saker
              å ena sidan och å andra sidan. De har inte alltför kategoriskt
              målat upp en bild av svart och vitt.
            </seg>
            <seg xml:id="i-df464cf62a416a06-0">
              Några av de frågeställningar som jag funderar över är de riktade
              statsbidragen. Om vi nu ska ha sådana, hur ska vi då utforma dem?
              Jag tror att det är en viktig sak att diskutera. Hur utformar
              vi statsbidragen så att de verkligen träffar de målgrupper som
              vi vill nå?
            </seg>
            <seg xml:id="i-e99e6a742208c904-0">
              En annan sak som har diskuterats flitigt här är barngruppernas
              storlek och personaltätheten. Vilken typ av styrning ska vi ha
              för att säkerställa att barngruppernas storlek minskar och att
              personaltätheten ökar?
            </seg>
            <seg xml:id="i-8f4f1569807f2360-0">
              Det finns också en annan fråga som har diskuterats här. Jag tror
              att vi måste vara så pass ärliga mot oss själva att vi kan säga
              att vi inte alltid har färdiga lösningar. Hur klarar vi att få
              fram tillräckligt med välutbildad personal? Hur attraherar vi
              den personal som är utbildad och som inte finns inom förskolan?
              Hur gör vi förskolan så attraktiv att vi kan locka tillbaka den?
            </seg>
            <seg xml:id="i-250d10e0b8550b6b-0">
              En annan oerhört viktig fråga är hur vi agerar för att det ska
              bli fler män i förskolan. På vilka sätt kan vi arbeta för att
              det ska bli fler män?
            </seg>
            <seg xml:id="i-f376f4f1c31427fe-0">
              Jag är tämligen trött på de enkla lösningarnas pedagogik där
              man säger: Gör bara som vi tycker i vårt partiprogram så blir
              det bra! Det funkar inte så.
            </seg>
            <seg xml:id="i-5fe7d9764a2a7a7b-0">
              Inger Davidson nämnde Förskola i brytningstid . Den är intressant
              och mycket läsvärd. Vi bör tänka på hur vi arbetar för att förskolans
              läroplan ska få ett större genomslag.
            </seg>
            <seg xml:id="i-05bdfbfc71a109dd-0">
              Jag var tidigare inne på detta med särarter. Hur bevarar och
              utvecklar vi särarten och motverkar det som vi kan se som skolifiering?
              Personligen är jag övertygad om att skolan behöver en förskolifiering,
              men det är en annan sak.
            </seg>
            <seg xml:id="i-7ff9cbbcac75438c-0">
              Herr talman! Avslutningsvis vill jag säga att förskolan har blivit
              en självklar del av den generella välfärden. Reformer som har
              ökat tillgängligheten har genomförts. Sänkta avgifter har gjort
              förskolan tillgänglig för nya grupper av barn. Förskolan står
              ständigt inför nya utmaningar. Min och Vänsterpartiets förhoppning
              är att förskolan ska fortsätta att vara en högprioriterad fråga.
            </seg>
          </u>
          <note xml:id="i-524a7792be2dba2a-0">
            Jag yrkar bifall till förslaget i betänkandet.
          </note>
          <note type="speaker" xml:id="i-bb8b80ffe484d2b7-0">
            Anf. 120 CHRISTER NYLANDER (fp) replik:
          </note>
          <u who="christer_nylander_f18ae3" xml:id="i-22c7fabab9c44d51-3">
            <seg xml:id="i-6f22fdad0241b76b-0">
              Herr talman! Jag vill börja med att tacka för de ödmjuka fria
              funderingar som Lennart Gustavsson hade i sin avslutning. Jag
              och Lennart Gustavsson tillhör partier som länge och intensivt
              drivit jämställdhetsfrågor. Vi är också de enda männen i den här
              debatten lade jag märke till när jag läste talarlistan. Jag funderar
              lite grann på vad det kan bero på.
            </seg>
            <seg xml:id="i-9536805e0a227640-0">
              Jag vet inte hur herr talman hade agerat eller funderat om han
              hade lagt märke till att endast 2 % av riksdagsledamöterna var
              män, det vill säga 7 riksdagsledamöter av 349. Så är läget i förskolan.
              Det är bara 2 % av förskolans personal som är män. Jag tycker
              att det är bekymmersamt, och även att jämställdheten inte får
              ett tillräckligt tydligt genomslag i verksamheten.
            </seg>
            <seg xml:id="i-98beb4fbc9db7550-0">
              Lennart Gustavsson sade någon mening om jämställdhet i sitt anförande.
              Jag skulle gärna vilja att han lite grann utvecklar vänstermajoritetens
              reaktion på det delbetänkande från Jämställdhetsdelegationen som
              lämnades förra veckan.
            </seg>
          </u>
          <note type="speaker" xml:id="i-1a1d012dbe4399f8-0">
            Anf. 121 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-62b45fe400081865-1">
            <seg xml:id="i-6c3826d01518606b-0">
              Herr talman! Jag ska börja med att vara ärlig. Jag har inte läst
              delegationens betänkande. Jag tror att det är lika bra att säga
              det i stället för att försöka mörka här och se ut som om man är
              klok.
            </seg>
            <seg xml:id="i-bc2b18e44a2a1ace-0">
              Vi har inga lätta lösningar. Jag är övertygad om att det behövs
              fler män i förskolan som kan vara förebilder. Vi har ju en utveckling
              som snarare har gått åt andra hållet. Jag tror att antalet män
              har minskat. En sak som är avgörande har nämnts här tidigare,
              nämligen lönenivån inom yrket. Den påverkar naturligtvis den här
              situationen.
            </seg>
            <seg xml:id="i-7a493d9cdb64057a-0">
              För att verkligen försöka föra ett samtal här vill jag säga att
              en sak som jag tror har försvårat detta är att vi har haft en
              pedofildebatt. Jag har mötts av en oro hos manlig personal inom
              förskolan. De undrar vad de kan göra och vad de törs göra utan
              att riskera någonting.
            </seg>
            <seg xml:id="i-9af64986f10d3ff7-0">
              En sak som jag tror är viktig är det faktum att jag och du står
              här. Jag tror att det är viktigt att vi blir fler män som ger
              oss in i debatten och tar de här diskussionerna. Den här frågan
              är alldeles för viktig för att överlåtas till bara kvinnor att
              diskutera.
            </seg>
          </u>
          <note type="speaker" xml:id="i-9ca1a9468fdaf97e-0">
            Anf. 122 CHRISTER NYLANDER (fp) replik:
          </note>
          <u who="christer_nylander_f18ae3" xml:id="i-22c7fabab9c44d51-4">
            <seg xml:id="i-f09c6133a47b8a2f-0">
              Fru talman! Jag har inte heller läst hela betänkandet men åtminstone
              delar av det. En intressant aspekt i detta är att när män kommer
              in i förskolan blir de ansvariga för slöjdverksamheten eller andra
              typiskt manliga verksamheter som finns. Jag delar Lennart Gustavssons
              syn att lönenivån är helt avgörande. Jag tror att statusen hos
              förskolläraryrket måste öka för att också fler män ska söka sig
              dit. Tyvärr fungerar samhället så.
            </seg>
            <seg xml:id="i-a1a77edb4535b846-0">
              Men även om Lennart Gustavsson inte har läst betänkandet har
              han åtminstone läst propositionen. Låt mig precisera frågan lite
              mer och fråga: Vad finns det i den här propositionen som gör att
              fler män söker sig till förskolan som förskollärare? Vad är det
              i den här propositionen som gör att vi får en mer jämställd förskola?
            </seg>
          </u>
          <note type="speaker" xml:id="i-3e0f86ea17da91ca-0">
            Anf. 123 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-62b45fe400081865-2">
            <seg xml:id="i-bd74e784940daf0a-0">
              Fru talman! Jag har en tilltro till Jämställdhetsdelegationen
              som har lämnat ett delbetänkande som jag ska läsa in mig på. Jag
              har också en tilltro till att man, med den sammansättning som
              finns i delegationen, ska kunna komma fram med en del konkreta
              förslag.
            </seg>
            <seg xml:id="i-85b534f65366bded-0">
              Vi har också lyft fram den utbildning av genuspedagoger som vi
              har. Dessa ska förhoppningsvis komma ut i kommunerna.
            </seg>
            <seg xml:id="i-51c00ca6f13391b4-0">
              Vi måste på olika sätt stimulera män ute på lärarutbildningarna
              att våga se detta att arbeta med små barn som någonting väldigt
              intressant och spännande.
            </seg>
            <seg xml:id="i-4fe756dbca453f4d-0">
              Det finns en annan sak också, om jag nu ska problematisera. Man
              brukar säga att män är som korkar. De flyter upp. Männen i förskolan
              hamnar ofta i ledande positioner. Det är samma problem. Jag tror
              tyvärr inte att vi löser den bristande jämställdheten bara inom
              förskolans ram. Vi måste arbeta på alla fronter.
            </seg>
            <seg xml:id="i-0a44f330fb141c73-0">
              När jag är ute på lärarutbildningar och diskuterar uppmanar jag
              män att våga inse att det är bra och fint att jobba med små barn.
            </seg>
          </u>
          <note type="speaker" xml:id="i-ddb7dc6cff5dcaaf-0">
            Anf. 124 Statsrådet LENA HALLENGREN (s):
          </note>
          <u who="unknown" xml:id="i-a6dd74c3383b86c1-15">
            <seg xml:id="i-27a9106c809178ca-0">
              Fru talman! Som förskoleminister får jag, liksom säkert många
              av kammarens ledamöter, brev och mejl från föräldrar. De skriver
              inte sällan om sin oro över stora barngrupper och över att personalen
              inte alltid har den tid som de önskar att de hade med deras barn.
              Jag vet också, genom att jag har besökt ett otal förskolor, att
              personalen ibland kan känna sig stressad och inte tycker att de
              får utrymme att använda sin kompetens.
            </seg>
            <seg xml:id="i-7e6fce77b3b2219c-0">
              Det är bekymmersamt om föräldrarna menar att de inte kan koncentrera
              sig på jobbet därför att de är oroliga för sina barn och deras
              vardag. Det är oroväckande om arbetsmiljön på förskolan inte är
              tillräckligt god. Det är naturligtvis väldigt allvarligt om barn
              på förskolan inte blir sedda.
            </seg>
            <seg xml:id="i-5a237ad24898b1c4-0">
              Regeringen tar den här oron på mycket stort allvar. En av de
              viktigaste faktorerna för förskolans kvalitet är att det finns
              kompetent personal.
            </seg>
            <seg xml:id="i-97fdaf36b299cb66-0">
              Därför tycker jag att det är glädjande att vi i den här propositionen
              kan satsa på en ökning av antalet anställda i förskolan på 10
              %. Det innebär 6 000 fler förskollärare, barnskötare och annan
              personal. Det kan vara dramapedagoger och kulturstödjare, och
              jag har hört andra kategorier nämnas här i kammaren. Det handlar
              inte om att vi i kammaren ska tala om vilken personal och vilka
              procentandelar som ska anställas i vilken kommun och på vilken
              avdelning. Kommunerna har naturligtvis förutsättningar och möjligheter
              att bäst se verksamheten.
            </seg>
            <seg xml:id="i-e50f54ff1bd23db5-0">
              Men en ökad personaltäthet ger möjlighet till minskade barngrupper.
              Mer personal ger bättre arbetsmiljö för personalen. Det ger möjlighet
              att minska föräldrarnas oro, och framför allt ger det en höjd
              kvalitet för dem som är den allra viktigaste gruppen i förskolan,
              nämligen barnen. Speciellt för de yngsta barnen och för de barn
              som har särskilda behov är det ännu viktigare med en högre personaltäthet.
              Med den här satsningen kan vi bocka av ännu ett vallöfte tillsammans
              med Vänsterpartiet och Miljöpartiet.
            </seg>
            <seg xml:id="i-ab6b4683b6a92981-0">
              Förskolan är det första organiserade steget i det livslånga lärandet.
              På förskolan ska barn känna trygghet. De ska ha roligt, och det
              ska självfallet vara lärorikt att tillbringa sina dagar i förskolan.
              Inga barn ska hindras från att gå i förskolan på grund av att
              föräldrarna har en ekonomisk situation som inte medger höga avgifter.
              Därför ska maxtaxan finnas kvar.
            </seg>
            <seg xml:id="i-072db67677f0d13f-0">
              Från förskolan ska barnen sedan komma med en tillit till sin
              egen förmåga och med en stor lust att lära. I förskolan ska flickor
              och pojkar ges möjlighet att utvecklas till fria människor utan
              att begränsas av de traditionella könsroller som finns i samhället.
              Jämställdhet är en del av värdegrunden för förskolan. Det är ingen
              frivillig del, utan en del som alla förskolor ska arbeta med.
            </seg>
            <seg xml:id="i-e4240e0990a3adaa-0">
              Förskolan ska bli en egen skolform och ha samma övergripande
              mål som andra skolformer om grundläggande demokratiska värderingar.
              Syftet är att betona förskolans första steg i det livslånga lärandet
              men med den särart som förskolan har i dag, där pedagogik, omsorg
              och fostran bildar en helhet utifrån barnets behov. Den här särarten
              ska vara kvar. Det framgår mycket tydligt av propositionens skrivningar.
            </seg>
            <seg xml:id="i-3c827924f5485b29-0">
              Föräldrar som vill ha en förskola till sina barn ska inte kunna
              nekas det när förskolan blir en del av skolväsendet. Lärarna i
              förskolan ska också få det övergripande pedagogiska ansvaret.
              Vi betonar i propositionen också att barnskötarna är en viktig
              grupp i förskolan, och deras ställning stärks.
            </seg>
            <seg xml:id="i-7e7d6be06aff8e6e-0">
              Antalet öppna förskolor som läggs ned runtom i landet är stort.
              Delvis beror det på att alltfler barn deltar i den vanliga förskolan,
              men det beror också på att många kommuner har en pressad ekonomisk
              situation. Öppna förskolor är en viktig kompletterande verksamhet,
              och för att stödja den ger regeringen möjlighet för kommunerna
              att använda de kvalitetssäkerhetsmedel som fördelades över maxtaxan.
              Den halva miljarden får användas för kompetensutveckling och personal
              i förskola, förskoleklass, fritidshem och nu också för öppna förskolor.
              Vi hoppas att det är en insats som gör att de ekonomiska incitamenten
              för att avveckla öppna förskolor blir allt mindre för våra kommuner,
              för det är viktigt att det finns både alternativ och valfrihet
              i förskoleverksamheten.
            </seg>
            <seg xml:id="i-9288fe78dcb70117-0">
              Vi har också familjedaghemmen, som kompletterar förskolans verksamhet,
              och regeringen stärker också rätten för de föräldrar som vill
              ha familjedaghem. Kommunen ska sträva efter att erbjuda familjedaghem.
              Precis som Mikaela Valtersson tidigare sade kan vi inte skriva
              hårdare än så. Vi kan inte tvinga fram familjedaghem, då det är
              en verksamhet som bedrivs i privat regi.
            </seg>
            <seg xml:id="i-90f5a4bac0ab4fb2-0">
              Föräldrarna och deras roll har en mycket stor vikt i förskolan,
              och föräldrarnas inflytande ska öka. Personalen och föräldrarna
              träffas naturligtvis varenda dag kan man tycka, vid både hämtning
              och lämning, och visst får de med sig några ord om vad barnen
              har gjort under dagen. Men föräldrarna får också en mer samlad
              information om barnets utveckling och lärande vid utvecklingssamtal.
              De får också information om förskolans verksamhet och har möjlighet
              att framföra sina egna synpunkter. Det ska finnas en form av inflytanderåd
              på alla förskolor.
            </seg>
            <seg xml:id="i-468e5f4f0ca5ef2a-0">
              Jag är glad över att Socialdemokraterna, Vänsterpartiet och Miljöpartiet
              har kommit överens om att ge förutsättningar för en ännu bättre
              förskoleverksamhet. Jag tror att den kommer att uppskattas av
              barn, föräldrar och personal.
            </seg>
            <seg xml:id="i-0c59c191e0523c84-0">
              Vi har också med stort intresse följt borgerlighetens motion,
              betänkande och budget på förskolans område. Ni har skapat ett
              borgerligt samarbete med namnet Allians för Sverige. Det har nämnts
              så många gånger i den här kammaren att de knappt kan räknas, men
              om man läser det dokument som alliansen grundar sig på hittar
              man bara en enda mening som syftar på mindre barn, nämligen: Vi
              vill ge föräldrar möjlighet att tillbringa mer tid med sina barn.
              Vad betyder det? Det går inte ens att gissa om man kanske har
              samlat sig för ett vårdnadsbidrag eller om förskolan ska bort.
            </seg>
            <seg xml:id="i-13bd94bf40e8639c-0">
              Moderaterna yrkar avslag på propositionen i dess helhet. De säger
              nej till mer pengar till förskolan, de säger nej till ökad personaltäthet
              och de säger nej till förutsättningar för mindre barngrupper.
              I stället vill de ersätta dagens förskolor med en barnskola från
              tre års ålder. Ska inte barn få vara just barn, som vi också hört
              talare i kammaren säga? Ska inte barn just få vara barn och utvecklas
              med hjälp av leken? För att föräldrarna ska kunna vara hemma tills
              barnen kommer till tre års ålder föreslås en form av vårdnadsbidrag
              om 3 000 kr. I vilken värld lever Moderaterna? Vilken vuxen person
              klarar att leva ett självständigt liv på 3 000 kr i månaden?
            </seg>
            <seg xml:id="i-c844b6432feac6f3-0">
              Samtidigt skriver Moderaterna i sin budgetmotion att de vill
              höja avgifterna inom barnomsorgen. Jag tror att det är ganska
              många föräldrar som undrar hur mycket pengar de då ska betala.
              Regeringen står fast vid maxtaxan, men att Moderaterna vill höja
              avgifterna för barnfamiljerna tycker jag kräver en förklaring.
              Hur mycket ska man som förälder betala för att barnet ska ha möjlighet
              att delta i förskolans pedagogiska verksamhet? Kan jag kanske
              få ett svar på detta i ett replikskifte?
            </seg>
            <seg xml:id="i-1a3f2d28df214f49-0">
              Med de här förslagen raserar ju Moderaterna hela den förskola
              som i dag finns. Det är svårt att hitta ens ett litet uns av enighet
              inom borgerligheten i förskolepolitiken. Folkpartiet säger ju
              ja till kvalitetssatsningar, vilket jag med glädje noterar, men
              Moderaterna säger nej. Folkpartiet vill ha mer av skolifiering,
              men Centerpartiet vill ha mindre. Kristdemokraterna vill inte
              ens ha en förskola med läroplan. Centerpartiet vill avskaffa maxtaxan,
              och Folkpartiet vill avskaffa den avgiftsfria allmänna förskolan.
            </seg>
            <seg xml:id="i-4c85c7afe6f6744b-0">
              Det enda som enar Folkpartiet, Centern och Kristdemokraterna
              är att de är positiva till att förskolan får mer resurser, och
              ingen säger ja till Moderaternas barnskola. Det ska bli intressant
              att notera och då tänker jag inte på några ynka minuter i denna
              kammare utan på de år som återstår av den här mandatperioden hur
              alliansen ska få ihop sin förskolepolitik. Det kommer att kräva
              ett hårt arbete.
            </seg>
          </u>
          <note type="speaker" xml:id="i-00c6e415308b92e2-0">
            Anf. 125 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-8">
            <seg xml:id="i-6a5dfc757f01db9e-0">
              Fru talman! Jag skulle vilja fråga Lena Hallengren vad det är
              som gör förskolan så speciell att valfriheten och mångfalden inte
              får gälla där på samma villkor som i skolan.
            </seg>
          </u>
          <note type="speaker" xml:id="i-ad2e5590abfe7233-0">
            Anf. 126 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-16">
            <seg xml:id="i-1dd5dcb5bd4a7473-0">
              Fru talman! Jag noterar att Sofia Larsen ställer en mycket kort
              fråga och inte lägger ut orden så väldigt mycket om sin syn på
              förskola och på någon enighet inom den borgerliga alliansen. När
              det handlar om valfrihet och mångfald är det riktigt att det finns
              ett tillkännagivande, men det säger i sig ingenting om etableringsregler
              utan gäller just mångfald och valfrihet.
            </seg>
            <seg xml:id="i-f3e0276551912ee6-0">
              Jag passar gärna på att ge en liten bakgrund till detta här i
              kammaren. 17 % av all den verksamhet som i dag bedrivs vid våra
              förskolor sker just i enskild regi. Det finns kooperativa, enskilda
              och kommunala förskolor, och de har olika pedagogiker. Vi försöker
              i propositionen öppna upp för möjligheterna att bibehålla de öppna
              förskolorna, som jag menar bedriver en väldigt viktig verksamhet.
            </seg>
            <seg xml:id="i-2febfe1ed09a3b04-0">
              Vi stärker rätten till familjedaghem, och vi stärker också föräldrarnas
              rätt till förskola. När det gäller frågan om etableringsfrihet
              har jag inte med mig skollagen, och jag har inte för avsikt att
              avgöra den frågan här, även om jag naturligtvis skulle kunna ägna
              en lång debatt åt den. Jag har inte för avsikt att göra det eftersom
              vi inte behandlar den frågan just nu.
            </seg>
          </u>
          <note type="speaker" xml:id="i-46c4a60a35eff81b-0">
            Anf. 127 SOFIA LARSEN (c) replik:
          </note>
          <u who="sofia_larsen_c36e3a" xml:id="i-38954d9339103c7e-9">
            <seg xml:id="i-3410cb515b1f01c8-0">
              Fru talman! Det är synd att förskoleministern inte kan svara
              på den frågan, för det är ganska intressant att Socialdemokraterna
              gör en så oerhört stor skillnad mellan förskolan och skolan och
              anser att det inte på samma sätt ska finnas någon valfrihet inom
              förskolan. Jag tycker att det är ett ganska stort mysterium, men
              det kan väl vara spännande att komma tillbaka till det.
            </seg>
            <seg xml:id="i-65b1c017d501fcb2-0">
              Även om man kan säga att det i dag finns möjlighet till ett slags
              valfrihet är det faktiskt inte så. Någon sådan finns inte i alla
              kommuner, och då måste man på något sätt ge möjligheter för det,
              till exempel genom en etableringsfrihet, vilket jag tycker skulle
              vara oerhört viktigt.
            </seg>
            <seg xml:id="i-fc3416987d83bb51-0">
              En annan fråga som jag skulle vilja ställa handlar om den flexibla
              skolstarten. Jag ser den som en viktig del i den nya, mer individualiserade
              skolan och förskolan. Vi har under ganska många år fört fram detta
              som ett förslag. Ett par kommuner och skolor har testat det här
              och tycker att det har fungerat väldigt bra. Dessutom tycker Kommunförbundet
              att det är en kanonidé att börja med en flexibel skolstart, men
              regeringen och förskoleministern säger blankt nej till och med
              till en försöksverksamhet. Man ska inte ens få prova om det fungerar
              bra för barnen och för skolorna.
            </seg>
            <seg xml:id="i-aa5482f53c5ba63f-0">
              Jag vill fråga Lena Hallengren vad förskoleministern egentligen
              är så rädd för när det gäller individualisering och flexibilitet.
              Vad är det som i grunden skapar denna rädsla, så att det inte
              ens ska få finnas en försöksverksamhet med en flexibel skolstart?
            </seg>
          </u>
          <note type="speaker" xml:id="i-05d208eba8e0de88-0">
            Anf. 128 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-17">
            <seg xml:id="i-eb6ea44ec346775c-0">
              Fru talman! Jag tror inte att man behöver vara så rädd. Det är
              inte vare sig rädsla eller oro som gör att jag inte tycker att
              vi ska ha en generation elever, barn och ungdomar som försökskaniner
              i en skolform vars utseende vi ännu inte känner till. Vad händer
              när man lämnar grundskolan och börjar i gymnasieskolan? Vilka
              alternativ ställs man inför i februari, mars eller oktober månad?
              Det kräver naturligtvis en ordentlig översyn av hela systemet.
              Vi vet ju också att det finns möjligheter till stor flexibilitet
              inom rådande system. Jag tycker inte att vi ska blunda för det.
            </seg>
            <seg xml:id="i-1152002d13f435ce-0">
              Vi har dessutom en skolform som heter förskoleklass, som jag
              utan att överdriva tror att inte någon kommun i det här landet
              använder sig av. Möjligheten finns att lämna förskolan vid olika
              tider på året och vid olika åldrar. Den möjligheten använder man
              inte, och jag tycker att vi ska börja med att utnyttja den flexibilitet
              som det här faktiskt finns utrymme för innan vi börjar experimentera
              med en hel generation av ungdomar.
            </seg>
            <seg xml:id="i-9cf12e39e3098c89-0">
              Sedan tycker jag att det är intressant hur man kan träffa så
              fel. Det finns många frågor som handlar om kvalitet i förskolan
              som jag tror att föräldrar, barn och personal skulle vara väldigt
              intresserade av att vi diskuterar i kammaren. Jag må ha väldigt
              fel, men jag har inte träffat någon förälder som sagt att flexibel
              skolstart känns så väldigt viktig att han eller hon själv vill
              ta ställning till exakt när det egna barnet ska börja i skolan
              för att det ska kännas rätt.
            </seg>
            <seg xml:id="i-921b74f5df120da1-0">
              Jag tror att det är väldigt skönt för föräldrar att känna att
              personalen är så professionell att den kan möta barnen där de
              befinner sig. Man slussas sakta in genom förskoleklassen in i
              grundskolan. Både etableringsfrihet och flexibel skolstart är
              frågor som för en politiker är väldigt viktiga, men som jag inte
              tror att föräldrar alltid tycker är så betydelsefulla. Att få
              anställa 6 000 fler förskolelärare, barnskötare och annan personal
              tror jag är ett betydligt mer behövligt incitament för att se
              till att få en bättre kvalitet i förskolan.
            </seg>
          </u>
          <note type="speaker" xml:id="i-736d2559c216bf7f-0">
            Anf. 129 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-1412254221d2a702-6">
            <seg xml:id="i-4d68cd780bef1b65-0">
              Fru talman! Jag tänkte prata lite moral och etik. Det pratas
              det mycket om i förskolan, och det är viktiga inslag inte bara
              i förskolan utan även i vuxna människors liv. Små barn måste lära
              sig att respektera sanning och ta avstånd från lögner.
            </seg>
            <seg xml:id="i-d4689bc424350d5f-0">
              Min fråga handlar om en insändare av Lena Hallengren som var
              införd i Aftonbladet den 7 november. I den står att Moderaterna
              är emot de 6 000 fler anställda och att vi är emot maxtaxan. Jag
              blev rätt chockerad när jag läste det.
            </seg>
            <seg xml:id="i-c4b51d0689c37641-0">
              Jag undrar nu om statsrådet uttalar sig om Moderaternas politik
              utan att bemöda sig om att läsa den. Tidigare hörde jag här att
              statsrådet har följt den med stort intresse. Eller är det helt
              enkelt så att statsrådet är okunnig om att det i denna proposition
              och i UbU3 inte handlar om pengar? Pengarna finns i UbU1, och
              där yrkar vi bifall till dem.
            </seg>
            <seg xml:id="i-63e50e7da6935edd-0">
              Men, som sagt, hur är det med vår politik? Har statsrådet bemödat
              sig om att läsa den, eller är det faktiskt så att Lena Hallengren
              ljuger?
            </seg>
          </u>
          <note type="speaker" xml:id="i-d96545df083ea503-0">
            Anf. 130 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-18">
            <seg xml:id="i-e12e8c19e18bca73-0">
              Fru talman! Det är intressant att Margareta Pålsson börjar diskutera
              moral och etik här i kammaren. Det var nämligen också min tanke
              när jag satt och lyssnade på Margareta Pålssons inlägg i den tidigare
              debatten där hon sade: Vi stöder de 6 000, vi vill ge mer pengar
              till förskolan men vi avstyrker propositionen i dess helhet.
            </seg>
            <seg xml:id="i-3e344e3f0e2ca2af-0">
              Går vi in i budgeten på utgiftsområde 16 kan vi se att Moderaterna
              har minus 1 miljard för 2005, minus 2 miljarder 2006 och minus
              2 miljarder 2007. Sedan skjuter man till pengar och säger att
              vi ska ha en avgiftsfri barnskola för 36-åringar. Jag antar att
              det kostar pengar att införa en barnskola. Men att ärligt i denna
              kammare säga att detta är riktade pengar som kommer att gå till
              personalförstärkningar, Margareta Pålsson, kan du inte göra.
            </seg>
          </u>
          <note type="speaker" xml:id="i-447470e8aa4a8863-0">
            Anf. 131 MARGARETA PÅLSSON (m) replik:
          </note>
          <u who="margareta_palsson_bd1413" xml:id="i-1412254221d2a702-7">
            <seg xml:id="i-c554976237948868-0">
              Fru talman! Jag undrar vad 5 miljarder skulle vara till om det
              inte skulle vara till personal. Det är väl alldeles självklart
              att det är till personal i denna barnskola, förskollärare i barnskolan
              och förskollärare i förskolan. Jag vet inte om vi skulle bygga
              nya hus eller vad statsrådet tänker sig att vi skulle göra. Självklart
              är det personal! Pengarna till personal finns i UbU1, och där
              tillstyrker vi dem.
            </seg>
            <seg xml:id="i-1dbe5c0965b7942d-0">
              Och hur var det med maxtaxan? Var står det att vi är emot den?
            </seg>
          </u>
          <note type="speaker" xml:id="i-d8cf0f54339acb0d-0">
            Anf. 132 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-19">
            <seg xml:id="i-4de2c5984090c2f9-0">
              Fru talman! Jag kan konstatera att det inte är några riktade
              pengar som Moderaterna ger till förskolan. Jag kan också konstatera
              att en avgiftsfri barnskola för 36-åringar naturligtvis innebär
              att man får kompensera kommunerna för de avgifter man i dag får
              ta ut för treåringarna i förskolan. Det är inga småpengar kommunerna
              har där; det vet vi sedan vi kompenserade för maxtaxan.
            </seg>
            <seg xml:id="i-c8bd20d5accb49b7-0">
              Jag tycker att Margareta Pålsson kan gå hem och läsa på hur budgeten
              faktiskt ser ut. Att man satsar på barnskola är en sak, men man
              riktar inga pengar till mer personal i förskolan. Kommunerna är
              fria att använda pengarna till en barnskola, vilket är ett helt
              unikt och nytt förslag.
            </seg>
          </u>
          <note type="speaker" xml:id="i-505bcb54f1b0a3b2-0">
            Anf. 133 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-20">
            <seg xml:id="i-5c7dce3dfc6f9e6c-0">
              Fru talman! Jag noterade att Lena Hallengren oroar sig för att
              vi i alliansen ska få ett hårt arbete med att stämma ihop vårt
              program. Jag förstår att det bygger på egen erfarenhet av att
              få ihop den här propositionen. När man lyssnade på Mikaela Valtersson
              låg hon ju närmare Kristdemokraterna än Socialdemokraterna. Jag
              undrar vad ni tog till för medel för att få med miljöpartisterna
              på den här propositionen.
            </seg>
            <seg xml:id="i-fd11edb57c366e70-0">
              Lena Hallengren var också jättenöjd med att kunna bocka av ett
              vallöfte om 6 000 nya förskollärare. Jag undrar om de föräldrar
              som röstade på Socialdemokraterna i valet 2002 och vars barn redan
              passerat förskolan när detta vallöfte börjar infrias är lika nöjda.
              De är ganska många. För dem som då hade till exempel en treåring
              har detta redan hunnit passera. De trodde naturligtvis att de
              skulle få det här vallöftet uppfyllt direkt. Jag tycker alltså
              inte att statsrådet ska känna så stor stolthet.
            </seg>
            <seg xml:id="i-befc3b6b42aebb1f-0">
              Louise Malmström sade i sitt inlägg att hon träffat enstaka föräldrar
              som skulle velat vara hemma längre med sina barn. Då kan jag passa
              på att rekommendera att gå in på namninsamling.com. Där finns
              ett öppet brev, ett svar på ett uttalande av statsrådets kollega
              Berit Andnor, som hundratals föräldrar har undertecknat på bara
              några dagar. Det går också bra att ta del av de namninsamlingar
              som görs i ett antal kommuner, uppemot 40 vid det här laget. Det
              har genomförts folkomröstningar i kommunerna som kommer till detta
              resultat: Fler vill ha möjlighet att vara hemma med sina barn.
            </seg>
            <seg xml:id="i-4c0a60f58c454119-0">
              Trycket ökar. På vilket sätt tänker Lena Hallengren möta det?
            </seg>
          </u>
          <note type="speaker" xml:id="i-d8e1784ec788f927-0">
            Anf. 134 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-21">
            <seg xml:id="i-ff4ccde6878ba384-0">
              Fru talman! Jag konstaterar att vi just nu diskuterar förskoleverksamhet
              och en proposition om kvalitet i förskolan.
            </seg>
            <seg xml:id="i-060c4132b502e384-0">
              Jag tycker att det är intressant att diskutera villkoren för
              att vara hemma. Jag tycker att vi har en väldigt bra och väl utbyggd
              föräldraförsäkring. För den som önskar sprida ut den över tiden
              räcker den väldigt länge med de nivåer som både Kristdemokraterna
              och Moderaterna åtminstone tidigare brukade ange som skälig inkomst
              att leva på varje månad.
            </seg>
            <seg xml:id="i-10c456ca9ffd8cfc-0">
              Jag tror säkert att många önskar vara hemma med sina barn. Men
              jag tror också att väldigt många känner att kvaliteten i förskolan
              när barnen är där medan man arbetar måste vara god, just för att
              man ska känna trygghet i att lämna sina barn där på dagarna. Det
              är just detta den här debatten handlar om.
            </seg>
            <seg xml:id="i-82e9c34e9f8951c2-0">
              Det är därför vi säger att vi måste anställa mer personal i förskolan,
              det är därför vi säger att vi ska ha kvalitetsredovisningar och
              det är därför vi säger att vi måste ha utvecklingssamtal och föräldrainflytande
              på olika sätt för att föräldrarna ska känna trygghet och tillfredsställelse
              med den tid som barnen tillbringar i förskolan.
            </seg>
          </u>
          <note type="speaker" xml:id="i-26fb0d465493a351-0">
            Anf. 135 INGER DAVIDSON (kd) replik:
          </note>
          <u who="unknown" xml:id="i-a6dd74c3383b86c1-22">
            <seg xml:id="i-d2ce0e4647e3130a-0">
              Fru talman! Det kanske är det som är felet. Vi diskuterar inte
              bara förskolan; vi diskuterar hur våra barn ska tas om hand. För
              Socialdemokraterna är detta lika med förskolan, och det är det
              vi vänder oss emot.
            </seg>
            <seg xml:id="i-56f88fe1129762fc-0">
              Förutom allt det tryck utanför riksdagen som jag räknade upp
              har nu också riksdagens majoritet begärt att regeringen ska komma
              tillbaka med ett förslag som ökar möjligheterna för föräldrar
              att vara hemma längre med sina barn. Det struntar ni blankt i!
              Det är en maktens arrogans som är fullständigt ofattbar.
            </seg>
            <seg xml:id="i-935fdb6d6032f845-0">
              Jag kräver faktiskt att få ett besked: Finns det ett arbete på
              gång, eller är det som är sagt i den här förskolepropositionen
              det ni har att säga i det ärendet?
            </seg>
          </u>
          <note type="speaker" xml:id="i-e19a561b07968994-0">
            Anf. 136 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-23">
            <seg xml:id="i-04e3db2c90fd66ef-0">
              Fru talman! Det är precis tvärtom. Jag menar att möjligheten
              att vara hemma med sina barn inte handlar om förskoleverksamhet
              utan om det som föräldraförsäkringen är till för: just möjligheten
              att vara hemma med sina barn. Just nu är det 13 månader och tre
              månader med garantidagar, och då har man möjlighet att sprida
              ut de dagarna över längre tid.
            </seg>
            <seg xml:id="i-b817d4d69e6f5e89-0">
              En fortsatt utbyggnad av föräldraförsäkringen, höjda tak med
              mera är ingenting som jag på något sätt är tveksam till. Jag tror
              att detta är väldigt bra reformer successivt, när vi har möjlighet
              att göra dem. Man kan inte säga att det är samma sak som förskola
              eller barnomsorg. Det är klart att det är två olika verksamheter.
              Det ena är en verksamhet som kommunen ska ansvara för, betala
              för och se till att barnen som är där har en bra verksamhet på
              dagarna.
            </seg>
            <seg xml:id="i-fe1e0dec6ca4b221-0">
              När det gäller tillkännagivandet vill jag återigen säga att ni
              talar om mångfald och valfrihet men inte om på vilket sätt man
              ska ha möjlighet att vara hemma mer. Vi arbetar vidare med att
              utveckla föräldraförsäkringen, som jag menar är ett mycket bra
              sätt att ge möjlighet till alla föräldrar att vara hemma på rimliga
              villkor inte 3 000, 4 000 eller 5 000 kr i månaden, för det ger
              inte reella möjligheter.
            </seg>
          </u>
          <note type="speaker" xml:id="i-8565e41b346e6a6a-0">
            Anf. 137 CHRISTER NYLANDER (fp) replik:
          </note>
          <u who="christer_nylander_f18ae3" xml:id="i-22c7fabab9c44d51-5">
            <seg xml:id="i-c69b344e8b863e0a-0">
              Fru talman! Lena Hallengren sade att hon längtar efter att få
              se hur den borgerliga förskolepolitiken blir efter en valseger
              2006. Jag kan avslöja att det gör jag också. Vi får hålla oss
              till dess.
            </seg>
            <seg xml:id="i-3b4fd1c5ce9ab9a7-0">
              Jag har bara en väldigt kort och enkel fråga till statsrådet.
              Folkpartiet föreslår i en reservation att ett nytt långsiktigt
              mål i förskolepolitiken för att stärka kvaliteten i förskolan
              skulle vara att två tredjedelar av personalen i förskolan ska
              vara förskollärare. Jag tänkte bara höra hur statsrådet rekommenderar
              socialdemokraterna i riksdagen att rösta i den frågan.
            </seg>
          </u>
          <note type="speaker" xml:id="i-80adbbc46862f850-0">
            Anf. 138 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-24">
            <seg xml:id="i-922794d33168d66f-0">
              Fru talman! Jag menar att det är varje kommun som bestämmer hur
              många av vilken yrkeskategori som anställs på vilken avdelning
              och i vilka grupper. I dag har vi ungefär fifty-fifty av barnskötare
              respektive förskollärare eller lärare med förskoleutbildning.
              Det är som sagt ett mål som är ett genomsnitt. Ibland är det mer;
              ibland är det mindre. Det handlar om tillgången, om ambitionen
              och om hur barngrupperna ser ut.
            </seg>
            <seg xml:id="i-fa5f4b1c92391dab-0">
              Jag har inte som ambition att uttala mig om hur de exakta förhållandena
              ska vara, och jag kommer inte att rekommendera mina partikamrater
              att rösta på något särskilt sätt i den frågan. Jag tror att vi
              är relativt överens om att det är en viktig fråga att de som står
              nära verksamheten, nämligen kommunpolitiker och kommunala företrädare
              tillsammans med personal, har ett avgörande inflytande på den
              här frågan.
            </seg>
          </u>
          <note type="speaker" xml:id="i-cb75e7770358328d-0">
            Anf. 139 CHRISTER NYLANDER (fp) replik:
          </note>
          <u who="christer_nylander_f18ae3" xml:id="i-22c7fabab9c44d51-6">
            <seg xml:id="i-9494b85b80f7d966-0">
              Fru talman! Jag noterar att det finns en mängd frågor i politiken
              där regering och riksdag lägger sig i detaljer i hur kommuner
              ska bedriva sin verksamhet, men när det gäller kvaliteten i förskolan
              och att stärka de pedagogiska ambitionerna backar man helt plötsligt.
              Vad är det för fel med att ha som långsiktigt mål inget tvång
              att två tredjedelar av de anställda i förskolan ska vara förskollärare?
            </seg>
          </u>
          <note type="speaker" xml:id="i-2e497f49d6084381-0">
            Anf. 140 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-25">
            <seg xml:id="i-64c03ded0ec7bd1f-0">
              Fru talman! Jag hade laddat för genusdebatt här, men Christer
              Nylander byter tema så här i slutet på måndagen.
            </seg>
            <seg xml:id="i-6b6d66959db45bfa-0">
              Återigen: Det finns ingenting som säger att man inte får ha två
              tredjedelar, tre fjärdedelar, 100 % eller 10 %. Men det handlar
              om förutsättningarna. Hur kan man rekrytera? Hur ser barngrupperna
              ut? Vilken ålder är det på barnen? Jag tycker att varje kommun
              har rätt att påtala detta.
            </seg>
            <seg xml:id="i-ed1758f1d75af82f-0">
              Däremot har vi betonat tydligt i förskolepropositionen att man
              naturligtvis inte kan bedriva en förskoleverksamhet utan förskollärare.
              Vi betonar på olika sätt förskollärarnas roll. Det är de som har
              det övergripande ansvaret för den pedagogiska verksamheten. Vi
              inför i skollagen behörighetsregler för förskollärare till exempel.
              Nog betonar vi att förskollärarna är viktiga, tillsammans med
              barnskötarna.
            </seg>
            <seg xml:id="i-c4fef3786feb800f-0">
              Jag tycker att det är viktigt att vi kan lyfta fram två grupper
              parallellt och se att de som har byggt upp den svenska förskolan
              till vad den är i dag faktiskt kan fortsätta att göra det tillsammans.
              De kan fortsätta att ha lärande på lekens grund som en utgångspunkt
              för att forma en fin verksamhet också kommande år.
            </seg>
          </u>
          <note type="speaker" xml:id="i-c16fd07b533cf39d-0">
            Anf. 141 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-62b45fe400081865-3">
            <seg xml:id="i-bd5f5b5a29bc8565-0">
              Fru talman! Jag blev lite inspirerad av den tidigare debatten,
              mest utifrån konstaterandet att 75 % av alla ett- till femåringar
              är inskrivna i förskolan, och 23 % av förskolans personal är sådana
              som jag, det vill säga män.
            </seg>
            <seg xml:id="i-6a39aabcd367fe36-0">
              Vi har en delegation för jämställdhet i förskolan som förhoppningsvis
              jobbar bra, men jag skulle ändå vilja bjuda dig på några minuter
              att fundera över hur du ska få sådana som jag och en del andra,
              förhoppningsvis yngre, att med liv och lust utbilda sig till förskollärare
              och ge sig in och jobba i förskolan.
            </seg>
          </u>
          <note type="speaker" xml:id="i-c7144cb06e28ded8-0">
            Anf. 142 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-26">
            <seg xml:id="i-c6029e783de3c4d9-0">
              Fru talman! Jag trodde först att Lennart Gustavsson skulle säga
              att 23 % är vänsterpartister, men det har vi väl ingen statistik
              på än.
            </seg>
            <seg xml:id="i-db9636e34330dfce-0">
              När det gäller Jämställdhetsdelegationen vill jag säga att det
              är just syftet med den. Jag tror inte att det finns en enkel lösning
              på hur vi ska få färre kvinnor att arbeta i vården eller fler
              män i förskolan, helt enkelt hur vi ska få en mindre könssegregerad
              arbetsmarknad. Det ligger naturligtvis mycket i traditioner som
              grundläggs tidigt, och det är just därför som delegationen för
              jämställdhet arbetar med förskolan och inte har tagit sig an hela
              utbildningsområdet.
            </seg>
            <seg xml:id="i-63d77adf18011b97-0">
              Vi menar att vi måste börja tidigt. Det handlar om fler män i
              förskolan, men det handlar också om hur man arbetar med jämställdhet
              för att se till att flickor och pojkar i förskolan har förutsättningar
              att göra otraditionella val senare, att de inte fostras in i de
              traditionella könsmönster som vi ser i samhället och även i förskolan
              om vi inte är uppmärksamma. Det har förskolor, inte minst Tittmyran
              i Gävle med flera, upptäckt. De har videofilmat sig själva för
              att övertyga sig om att de kanske inte arbetar så jämställt som
              de trodde.
            </seg>
            <seg xml:id="i-e5f561255aa8d0ea-0">
              Återigen vill jag säga att det absolut inte finns någon enkel
              lösning på detta. Det är därför delegationen har gott om tid på
              sig. Jag tror inte heller att delegationen kommer att komma med
              en universallösning som gör att vi helt plötsligt har fifty-fifty.
              Men jag hoppas och tror på mer resurser till förskolan, en proposition
              för förskolan och ett arbete från Myndigheten för skolutveckling
              som handlar om hur man ska kunna rekrytera mer till förskolan
              och hur det ska bli en attraktiv arbetsplats. Allt det är viktigt
              för både män och kvinnor när de gör sina yrkesval. Jag hoppas
              att ännu fler män ska göra valet, att fler män engagerar sig i
              förskoledebatt och att fler pappor kanske är föräldralediga just
              för att också synas i barnens tidiga år.
            </seg>
          </u>
          <note type="speaker" xml:id="i-b796ccf90610e123-0">
            Anf. 143 LENNART GUSTAVSSON (v) replik:
          </note>
          <u who="lennart_gustavsson_b81021" xml:id="i-62b45fe400081865-4">
            <seg xml:id="i-ac938cee6c2fc7b5-0">
              Fru talman! Procentsatserna för Vänsterpartiet får vi väl se
              i nästa Temo.
            </seg>
            <seg xml:id="i-bdda8aa9a679bae5-0">
              Men för att vara allvarlig det är klart att detta rör sig om
              grundläggande maktstrukturer som avspeglas i hur det ser ut inom
              förskolan. Jag är fullt medveten om att vi inte har några som
              helst enkla vägar eller enkla val. Det är klart att vi i alla
              stycken måste välja att lyfta fram de här frågorna, även om de
              ibland kan vara obekväma, eftersom de just påverkar makt och maktfördelning
              i samhället mellan män och kvinnor.
            </seg>
            <seg xml:id="i-469a3ca1c6b3484f-0">
              Jag tror att Delegationen för jämställdhet i förskolan kommer
              att göra ett bra jobb. Och jag ser fram mot att löpande få följa
              det arbete de lägger fram. Men jag tror också att vi har ett ansvar,
              både du som minister och jag som riksdagsledamot, att ständigt
              och ofta lyfta fram dessa frågor, inte bara när vi diskuterar
              enskilda frågor, inte bara under beteckningen jämställdhet. Låt
              oss i stället tillsammans vara överens om att just dessa jämställdhetsfrågor
              genomsyrar alla politikområden. Därför måste de ständigt vara
              närvarande.
            </seg>
          </u>
          <note type="speaker" xml:id="i-a3212b6fc06cc025-0">
            Anf. 144 Statsrådet LENA HALLENGREN (s) replik:
          </note>
          <u who="unknown" xml:id="i-a6dd74c3383b86c1-27">
            <seg xml:id="i-08ebb62680b7911d-0">
              Fru talman! Jag delar absolut uppfattningen att jämställdhet
              är en oerhört viktig fråga som löper genom alla politikområden.
            </seg>
            <seg xml:id="i-778e5b93151b4101-0">
              Jag vill bara säga att Jämställdhetsdelegationen har haft ungefär
              2 miljoner kronor att dela ut, och de har gjort det till 1820
              projekt. De hade kunnat dela ut det tiodubbla till runt hundra
              projekt. Det tycker jag säger någonting om hur medvetenheten runtom
              i våra kommuner, på våra förskolor, på enskilda avdelningar har
              vuxit. Man har börjat fundera över hur man ska bli mer aktiv i
              värdegrundsfrågan jämställdhet. Hur ska vi på olika sätt bli mer
              medvetna om hur vi arbetar gentemot barnen för att uppfylla det
              som inte är ett frivilligt mål i läroplanen utan någonting som
              alla faktiskt ska göra?
            </seg>
          </u>
          <note xml:id="i-bd3a5bdf56ac478a-2">
            Överläggningen var härmed avslutad.
          </note>
          <note xml:id="i-96369772d3df2494-0">
            8 § Allmän miljö- och naturvård m.m.
          </note>
          <note xml:id="i-38ed4421481944c2-3">
            Föredrogs
          </note>
          <note type="speaker" xml:id="i-989809ad58c9c691-0">
            Anf. 145 LARS LINDBLAD (m):
          </note>
          <u who="lars_lindblad_d93ce9" next="cont" xml:id="i-ee4f83c253755dbc-0">
            <seg xml:id="i-a98ddb1700ab237d-0">
              Fru talman! När riksdagen behandlar statsbudgeten handlar det
              vanligtvis om vem som kan sprätta mest pengar. Svensk politik
              är mycket av en kvantifieringspolitik. Mest pengar, hårdaste regler,
              högsta eller lägsta skatter den som tar i mest är mest trovärdig
              i mediernas värld. Det är samma sak på miljöområdet. Den som lägger
              mest pengar, kräver de hårdaste reglerna eller de värsta miljöskatterna
              är det miljövänligaste alternativet enligt många.
            </seg>
            <seg xml:id="i-cfdc8d5c8bfc4a09-0">
              Denna budget är inget undantag. Här slåss vi om att ge mest pengar
              till att socialisera mark i anslaget Biologisk mångfald, vem som
              kan ta över mest ansvar från privata intressen för att sanera
              och återställa förorenad mark, vem som kan dela ut mest pengar
              till kommunerna för att de ska konstruera klimatåtgärder med mera.
            </seg>
            <seg xml:id="i-e4e24d4041683de0-0">
              Jag tänkte vända på resonemanget, för vår debatt borde snarare
              handla om vad som händer med det civila samhället när politikerna
              tar över. Vad händer med det civila samhällets teknikutveckling
              när investeringsförmågan försvinner?
            </seg>
            <seg xml:id="i-3d50a695e3cc6ad3-0">
              Mitt resonemang vilar på tre grunder.
            </seg>
            <seg xml:id="i-819b99b264c01fe5-0">
              Det är min fasta övertygelse att marknadsekonomin är vida överlägsen
              alla andra system när det gäller en miljövänligt hållbar utveckling.
            </seg>
            <seg xml:id="i-a048028e3f4c9414-0">
              Det är min övertygelse att ekonomisk tillväxt ger möjlighet till
              en miljövänlig teknikutveckling och att människor i välstånd har
              råd att prioritera miljövänlig utveckling.
            </seg>
            <seg xml:id="i-9d1b1be2d4794788-0">
              Dessutom är jag helt övertygad om att det hos de allra flesta
              människor finns en vilja att ta ansvar för sin del av miljön,
              om de bara får utrymme för det.
            </seg>
            <seg xml:id="i-b5438bdaeed2d7a9-0">
              Med dessa resonemang som grund bör vi som sitter i politiskt
              beslutande församlingar fundera på vad som är alternativet till
              att vi ska ta in pengar och sedan fördela ut dem. Vad händer om
              vi i stället skulle dra ned på våra budgetambitioner och vår regleringsiver
              och ge denna ökade frihet till enskilda människor?
            </seg>
            <seg xml:id="i-a05b8f03ecc8a056-0">
              År 2003 genomförde statliga Nutek, Verket för näringsutveckling,
              en studie om små företags motiv för sitt miljöarbete. Det var
              inte de ekonomiska vinsterna eller lagstiftningen som var den
              starkaste drivkraften. På första plats kom det egna engagemanget
              för miljön. På andra plats kom ett minskat resursanvändande, på
              tredje att möta konsumentkraven, på fjärde konkurrensskäl och
              först på femte plats en tvingande miljölagstiftning. En framtida
              tvingande miljölagstiftning kom först på sjunde plats.
            </seg>
            <seg xml:id="i-8cbdca14cb92eb82-0">
              Det visar att för många företagare är miljöpolitiken bara en
              extra pålaga, medan andra hänsyn är starkare drivkrafter för att
              uppnå en hållbar miljöutveckling. Där är det egna engagemanget
              att göra rätt för sig det starkaste argumentet.
            </seg>
            <seg xml:id="i-e4496c367053ad04-0">
              Men dessa extra pålagor och detta krångel är inte utan betydelse.
              Vi bortser från miljöskatterna, som vi förvisso skulle kunna ha
              en lång diskussion om. De har i alla fall ett styrande syfte.
              Vi fokuserar i stället på miljöbalken, vars huvudsyfte inte är
              att vara ett ekonomisk-politiskt styrmedel i första hand. Denna
              lagstiftning har dock visat sig få en stor ekonomisk betydelse.
              Svenskt Näringsliv har studerat företag som klassas som så kallade
              miljöfarliga verksamheter, det vill säga en mycket stor del av
              det svenska näringslivet, och deras kostnader för miljöbalken.
            </seg>
            <seg xml:id="i-7a0c20faf9682527-0">
              Den största kostnaden för miljöbalken är personal- och konsultkostnader.
              Miljöbalken anses av företagarna vara så svår att arbeta med att
              i många fall måste konsulter hyras in eller personal avdelas särskilt
              för att arbeta med detta en kritik som för övrigt också delas
              av många av de miljöinspektörer som arbetar i kommunerna. En annan
              kostnadsdrivande faktor är de mycket långa handläggningstiderna
              när företag bestämt sig för att etablera eller bygga ut sin verksamhet.
              Den statliga utredningen, Miljöbalkskommittén, har kommit fram
              till att det kan ta mellan ett och ett halvt och två och ett halvt
              år att få igenom ett så kallat A-ärende genom tillståndsprocessen.
            </seg>
            <seg xml:id="i-d91e3958cda1eafd-0">
              Svenskt Näringslivs uppskattning av kostnaderna är att de motsvarar
              1,11 % av de berörda företagens totala omsättning. 1,11 % kan
              verka, för många, som en rätt liten andel, men den motsvarar ungefär
              53 miljarder kronor. En viss del av detta arbete är givetvis nödvändigt,
              men det är mycket pengar. Om nu den egna drivkraften är den viktigaste
              drivkraften för en företagares miljöarbete är detta ett svårt
              hinder mot den drivkraften.
            </seg>
            <seg xml:id="i-4f7de51117bde7d3-0">
              Långa handläggningstider och krångel vid nyinvesteringar hindrar
              också ny teknik att växa fram. Nyinvesteringar som följer dagens
              miljölagstiftning stoppas av byråkrati när den i stället skulle
              kunna ersätta gamla produktionsmetoder.
            </seg>
            <seg xml:id="i-62f0575ca1951a1b-0">
              Miljöbalkskommittén har föreslagit en rad förbättringar av miljöbalken,
              som skulle kunna vara några steg på vägen till en effektivare
              och därmed mera tillväxtvänlig miljöbalk. Kortare handläggningstider
              och tydligare regler finns med bland förslagen. Det är viktigt
              att de problem som i huvudsak är administrativa problem med miljöbalken
              åtgärdas snarast. Det är i allmänhet den ökande administrativa
              bördan för företagen som företagarna klagar på, inte miljökraven
              i sig. Detta är ett exempel på hur vi kan frigöra resurser för
              att satsa på rätt saker mer på miljövänlig teknik än på pärm efter
              pärm från miljökonsulter med höga arvoden.
            </seg>
            <seg xml:id="i-5a04ea5d27ba3c23-0">
              Moderaterna och de övriga i den borgerliga alliansen är överens
              med Socialdemokraterna i Miljöbalkskommittén om dessa viktiga
              åtgärder. Men Socialdemokraternas stödpartier har flera gånger
              motsatt sig förslagen på effektiviseringar. Min fråga till företrädare
              för regeringspartiet är: Vågar ni trotsa era samarbetspartier
              och lägga fram en proposition som är någorlunda identisk med Miljöbalkskommitténs
              förslag? Om ni gör det kommer det med största sannolikhet att
              finnas en majoritet för dessa nödvändiga förslag här i kammaren.
              Förslagen är nödvändiga för att återupprätta ett förtroende för
              miljölagstiftningen.
            </seg>
            <seg xml:id="i-51931ede0ee2bb92-0">
              Kära riksdagsmajoritet! Det är min förhoppning att detta skulle
              kunna vara vägledande för ert arbete under våren med de kommande
              miljömålen med en så efterlängtad proposition om effektiviseringar
              av miljöbalken och med arbetet med att modernisera statsbudgeten.
              Men tyvärr är jag pessimistisk på den punkten. Jag tror att det
              behövs en ny, borgerlig regering för att få en stark tilltro till
              ekonomisk tillväxt och för att enskilda människor faktiskt ska
              ha möjlighet att fixa det här utan pålagor och pekpinnar. Men
              det vore spännande om ni kunde bevisa motsatsen.
            </seg>
            <seg xml:id="i-3141194636682c27-0">
              Fru talman! Moderaterna har ett alternativt budgetförslag i betänkandet
              som bygger på de resonemang jag just fört här. Det bygger alltså
              inte på att delta i sprättandet av mest skattepengar utan vilar
              på en annan grund, nämligen att frigöra mer resurser till det
              civila samhället. Vi har inte någon reservation till betänkandet
              eftersom våra budgetramar inte vunnit majoritet i kammaren, men
              väl ett särskilt yttrande som beskriver våra budgetresonemang.
              Jag får därför nöja mig med att hänvisa till detta särskilda yttrande.
            </seg>
          </u>
          <note xml:id="i-772dd03d52a437f8-0">
            Anf. 146 SVERKER THORÉN (fp):
          </note>
          <u who="lars_lindblad_d93ce9" prev="cont" xml:id="i-f577dde35b870c30-0">
            <seg xml:id="i-285450e71a9ebd80-0">
              Fru talman! Regeringen har ombildats, och vi har fått ett nytt
              samhällsbyggnadsdepartement. Folkpartiet liberalerna anser att
              det viktigaste för Sverige inte är vilket departement som skapas
              utan behovet av en regering som levererar och vågar utvärdera
              och ompröva effektiva och uthålliga förslag på miljöområdet. En
              avdammad Grönt Folkhems-etikett lurar ingen och ger inte miljöarbetet
              det lyft, den nystart och den trovärdighet hos befolkningen det
              skulle behöva.
            </seg>
            <seg xml:id="i-96cf3f76ecd63749-0">
              I förra årets MJU-debatt citerade jag tidskriften Från Riksdag
              &amp; Departements granskning av läget för arbetet med hållbar utveckling.
              Slutsatsen blev att miljöarbetet trampar vatten! Rapporteringen
              visade att politiskt mod saknades för nödvändiga beslut och att
              miljörevision som kontrollerade att myndigheter uppfyllde sin
              del av miljömålen saknades. Lika allvarligt var att regeringen
              brast i tydlighet och långsiktighet, vilket gjorde det svårt för
              hushåll och industri att veta vad som gällde för framtiden och
              våga satsa på miljövänligare alternativ.
            </seg>
            <seg xml:id="i-c63e5c5561f3bb39-0">
              Tidskriften Från Riksdag &amp; Departement läggs nu ned. Oberoende
              rapportering och klarspråk inifrån parlamentet uppskattas tydligen
              inte.
            </seg>
            <seg xml:id="i-0bfa5a1a1ad1ccb0-0">
              Årets citat kommer från Miljömålsrådets utvärdering av Sveriges
              15 miljömål. Redan i den inledande sammanfattningen finns ytterligare
              stöd för vad som rapporterades i Från Riksdag &amp; Departement. Dessutom
              skriver Miljömålsrådet: Vi behöver mer noggrant belysa hur mål
              inom de olika sektorerna och mål inom andra politikområden förhåller
              sig till miljömålen och vilka synergieffekter och konflikter som
              kan finnas. Vi behöver också i högre grad utvärdera det åtgärdsarbete
              som har genomförts av samhällets olika aktörer och inom de olika
              sektorerna.
            </seg>
            <seg xml:id="i-bf3ff58db6495b09-0">
              Fru talman! Detta är en snudd på ordagrann beskrivning av delar
              av uppdraget för den hållbarhetskommission Folkpartiet drivit
              på för att få till stånd. Hållbar utveckling måste bli mer än
              ord! Vi vill att en expertkommission tillkallas för att analysera
              hur hindren för en hållbar samhällsutveckling kan undanröjas och
              hur konflikterna mellan miljömål och andra samhällsmål kan lösas
              på ett bättre sätt än i dag. Sedan vi först presenterade förslaget
              har vi gång på gång fått bekräftat av myndigheter, företag och
              enskilda att detta behövs. Havsmiljökommissionen sade det, liksom
              Nationalkommittén för Agenda 21 och Habitat och nu också Miljömålsrådet
              i sin utvärdering.
            </seg>
            <seg xml:id="i-cd05b5ed4742b5d1-0">
              Problemet är att arbetet redan borde vara i gång eller påbörjas
              omgående, men alla tecken tyder på att regeringen fortsätter att
              lappa och laga i nuvarande system och strukturer. Inte vare sig
              den förda miljöpolitiken eller det så kallade sektorsansvaret
              har på allvar utvärderats hittills. Ett trovärdigt sådant arbete
              måste naturligtvis inledningsvis lyftas upp till en expertgrupp
              utanför politikers och Miljömålsrådets generaldirektörers påverkan
              före politisk behandling. Medborgare och företag förväntar sig
              nu att vi politiker ska leverera: inte ord, högtidstal och oförutsägbara
              förutsättningar för företagande och tillväxt utan möjligheter
              att välja och agera på ett långsiktigt uthålligt sätt. Det är
              dags att finna de systemfel som motverkar hållbar utveckling.
            </seg>
            <seg xml:id="i-3514a9abb6af738d-0">
              Fru talman! Havsmiljöfrågorna måste bli de närmaste årens viktigaste
              område när det gäller miljön i vår närhet. Min ambition är att
              Havsmiljökommissionen ska lägga grund för det lyft för havsmiljöfrågorna
              som är nödvändigt. Det sade miljöminister Kjell Larsson för ett
              par år sedan.
            </seg>
            <seg xml:id="i-360494af6cf63893-0">
              Om det skulle visa sig att det finns anledning att lägga fram
              skarpa förslag även i det sammanhanget, havsmiljön, får vi återkomma
              och överväga om det blir en proposition. Det sade miljöminister
              Lena Sommestad i den allmänpolitiska debatten här i kammaren för
              någon månad sedan. Om det skulle visa sig att det finns anledning
              som om de senaste årens incidenter och olyckor i vår känsliga
              Östersjö gått regeringen spårlöst förbi; som om den enorma ökningen
              av oljetransporter i undermåliga fartyg inte bekom socialdemokratin;
              som om regeringen saknade kännedom om att det i dag saknas resurser
              att hantera ens en olycka med en av de många oljetanker som trafikerar
              Östersjön.
            </seg>
            <seg xml:id="i-4670d9cde178ff79-0">
              Många av Havsmiljökommissionens åtgärder borde ha kunnat sättas
              i verket. Redare och miljöorganisationer samverkar och trycker
              på för att få regeringen att agera. OECD kritiserar Sverige skarpt
              i sin granskning just för att en marin strategi saknas. En sådan
              strategi i form av en proposition med konkreta förslag till beslut,
              mål och tidsplaner är vad som behövs. Det enda miljöministern
              talar om är en nationell havsmiljöstrategi i form av en skrivelse
              och några förändringar i miljömålen nästa år. Utskottsmajoriteten
              talar om en nationell havsmiljöstrategi under mandatperioden.
              Vilket gäller, och vad avser utskottsmajoriteten att ytterligare
              göra för att bryta passiviteten på havsmiljöområdet? Varken Östersjön
              eller Västerhavet kan vänta längre.
            </seg>
            <seg xml:id="i-4e45293fab88816f-0">
              Fru talman! Att få Östersjön klassad som ett PSSA-område, försett
              med effektiva skyddsåtgärder för att förhindra att katastrofala
              oljeutsläpp sker vid en olycka i den täta trafiken, är för Folkpartiet
              liberalerna en prioriterad fråga. Det senaste året har vi försökt
              få besked från regeringen, som säger att man inte tänker lägga
              ribban lågt när skyddsåtgärder ska bestämmas. Vi har fått undvikande
              svar om att detta är upp till myndigheter att ta fram. Frågan
              om Östersjön, världens kanske mest utsatta havsområde, och hur
              vi ska avvärja hoten mot den är av sådan vikt att ett tydligt
              politiskt ledarskap är avgörande. För den framtida utvecklingen
              av lagstiftningen på havsmiljöområdet är det också mycket viktigt
              att få klara besked från majoriteten vilka ytterligare effektiva
              åtgärder man vill se.
            </seg>
            <seg xml:id="i-84271ee43b9455d2-0">
              I andra berörda Östersjöländer har frågan om vilka skyddsåtgärder
              som ska ingå i PSSA-klassningen beretts med stor öppenhet och
              i dialog för att få fram bra förslag. I Sverige har ansvaret lagts
              på departement och verk. Först när utskottet genom Folkpartiet
              begärde att få höra berörda miljöorganisationer om deras deltagande
              uppdagades att de inte fått någon information eller fått ta del
              i det viktiga arbetet. På torsdag är kallat till ett informationsmöte
              med tillfälle att lämna synpunkter på arbetet, och om någon månad
              ska arbetet vara klart.
            </seg>
            <seg xml:id="i-3e09b77715fbc1d8-0">
              Fru talman! Det räcker inte längre med att lappa och laga i nuvarande
              system för miljöpolitiken. Speciellt tydligt ser vi detta i det
              splittrade och ineffektiva havsmiljöarbetet. Den hållbarhetskommission
              Folkpartiet föreslagit bör omedelbart tillsättas. Kommissionens
              första uppdrag bör vara att ge förslag på hur splittringen i dagens
              nationella havsmiljöarbete kan överbryggas och därefter studera
              hindren för en hållbar utveckling i kommunikationssektorn.
            </seg>
          </u>
          <note xml:id="i-1c1b94b282f67f60-0">
            Fru talman! Jag yrkar bifall till reservation nr 1.
          </note>
          <note type="speaker" xml:id="i-3a3bbde00079fd65-0">
            Anf. 147 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-418a19cb789c4ead-0">
            <seg xml:id="i-036f4e7ee19d6498-0">
              Fru talman! Jag vill tacka Sverker för ett mycket bra och engagerat
              anförande som vanligt när det gäller havsmiljöfrågorna. Jag vill
              annars inledningsvis yrka bifall till reservation nr 1.
            </seg>
            <seg xml:id="i-017b957767a65630-0">
              Varje dag, året om, nås vi bland annat via medierna av rapporter
              om situationen på miljöområdet. Visst finns det en rad positiva
              signaler. Enskilda människor som gör och gjort stora insatser
              lyfts fram. Senast var det Bianca Jagger som fått Right Livelihood-priset.
              Kväveläckaget ut i havet från jordbruket minskar det har vi läst.
              Satsningar på rent dricksvatten i Kina förekommer. Utvecklingen
              av alternativa bränslen och motorer för att möta klimathoten går
              vidare, även om det går för sakta.
            </seg>
            <seg xml:id="i-a7d0302092e625f7-0">
              Men rapporteringen, fru talman, domineras dock av mer bekymmersamma
              tongångar. Fler än man tidigare trott dör i Helsingfors till följd
              av markozonet. I år har bara en enda berguvsunge fötts i Gävleborgs
              län och östra Härjedalen. Bestånden av torsk i Östersjön och röding
              i Vättern är allvarligt hotade. I Brasilien erkänner man att skövlingen
              av Amazonas skogar gör landet till en av jordens värsta miljöförstörare.
              Avskogningen av delar av Filippinerna leder till naturkatastrofer.
              Värsta oljekatastrofen sedan Exxon Valdez har inträffat utanför
              Alaska, och på Gotlands stränder landar tonvis med olja från fartyget
              Polo M som gått på grund öster om Slite. Detta är bara några små
              klipp från den allra senaste tidens publiceringar. Till detta
              kan läggas allt det som skrivs om de accelererande klimatförändringarna
              och deras konsekvenser.
            </seg>
            <seg xml:id="i-589757e466714418-0">
              Vi människor påverkar miljön lokalt, nationellt, regionalt och
              globalt. Den utveckling och den levnadsstandard som vi i väst
              tillägnat oss har fått ödesdigra konsekvenser runtom på jorden.
              Med full kraft träder nu nya länder fram med en enorm utvecklingspotential.
              Indien och Kina nämns ofta som exempel. Tillväxten i Kina sägs
              redan starkt ha påverkat såväl olje- som stålpriset. Om, eller
              kanske när, dessa och andra länder utnyttjar miljöutrymmet på
              samma sätt som vi i väst har gjort är den totala katastrofen ett
              faktum. Även om de dramatiska beskrivningarna kan vara överdrivna
              av vad som händer när alla kineser börjar köra bil eller om alla
              använder vatten eller kylskåp på samma sätt som vi så pekar de
              beskrivningarna ändå på grundläggande frågor som vi har att ta
              ansvar för att ta itu med.
            </seg>
            <seg xml:id="i-7400234364258a30-0">
              Av den här utvecklingen kan man naturligtvis dra många slutsatser,
              bland annat att det är nödvändigt att söka lösningar på problemen
              där problemen finns. Det handlar om gemensamma överenskommelser
              och åtaganden på global nivå men naturligtvis också om konkret
              agerande på hemmaplan. Det handlar om att västvärlden, vi som
              har tagit för oss av naturresurser och miljöutrymme, går före
              när det gäller åtaganden och teknikutveckling. En hel del görs
              naturligtvis genom FN, genom EU och nationellt, men totalt sett,
              fru talman, görs alldeles för lite. Vi fortsätter i ganska stor
              utsträckning som om ingenting har hänt. Jag är rädd för, eller
              nästan säker på, att olika variationer på dagens budgettema inte
              har en alltför avgörande betydelse för de nödvändiga miljöförbättringar
              som behövs om vi inte tillsammans förmår mobilisera de allra flesta
              medborgarna i vårt land, i Europa och globalt till en större medvetenhet.
              Det behövs en hetare vilja att förändra de konsumtions- och produktionsmönster
              som enligt de flesta bedömare fortsätter att utarma jordens resurser.
            </seg>
            <seg xml:id="i-d7df0d0a4721aaf9-0">
              Fru talman! Kristdemokraternas förslag till inriktning av den
              ekonomiska politiken och förslag till budgetramar har inte vunnit
              riksdagsmajoritetens bifall den här gången. Våra förslag till
              förändrade anslag inom miljöpolitiken kommer därför inte upp till
              behandling. I det särskilda yttrande som bifogas betänkandet framgår
              att vi vill avsätta större resurser än regeringen när det gäller
              sanering och återställande av förorenade områden, mer pengar till
              miljöforskning och ett mer omfattande stöd till klimatinvesteringar
              och skogsmarkskalkning. Vi vill ha en ändrad inriktning när det
              gäller inköp av skog för bevarande av den biologiska mångfalden
              och har därför en lägre ökningstakt än majoriteten på detta område.
            </seg>
            <seg xml:id="i-e731f57d1f187c84-0">
              Jag skulle önska att riksdagen dramatiskt kunde öka anslagen
              till sanering och återställande av förorenade områden. Det gäller
              framför allt områden där statlig verksamhet svarar för förödelse
              av mark och vattendrag. Skifferoljeaktiebolagets ödeläggelse i
              Kvarntorps industriområde i min hemtrakt har jag nämnt i tidigare
              anföranden. Vid ett besök i Norrbotten nyligen läste jag i därvarande
              blad att man upptäckt hur SJ:s verksamhet i Luleå, Notviken, nu
              kräver stora saneringsinsatser. På det här området räcker inte
              regeringens ambitioner till för att man tillräckligt snabbt ska
              kunna komma till rätta med problemen.
            </seg>
            <seg xml:id="i-879bd2f76be60684-0">
              Samma sak är det när det gäller programmet för klimatinvesteringar.
              Utvärderingar visar att de så kallade LIP- och Klimppengarna är
              effektiva när det gäller att reducera utsläppen av växthusgaser.
              Här finns ansökningar för flera miljarder kronor, men anslagen
              är otillräckliga.
            </seg>
            <seg xml:id="i-f8bae0636db35f3e-0">
              Fru talman! Hållbar utveckling, som är ett centralt begrepp också
              i miljöarbetet, återspeglar väl en av de principer som är grundläggande
              för Kristdemokraternas förhållningssätt förvaltarskapsprincipen.
              Den ger oss människor ett speciellt uppdrag och ansvar. Vi ska
              agera med en långsiktig helhetssyn med respekt för vår samtida
              omgivning och kommande generationer. Detta, fru talman, gör oss
              kristdemokrater även fortsättningsvis starkt motiverade till ett
              aktivt arbete med miljöfrågorna.
            </seg>
          </u>
          <note type="speaker" xml:id="i-665ab4635516df4d-0">
            Anf. 148 CLAES VÄSTERTEG (c):
          </note>
          <u who="claes_vasterteg_e2b1ee" xml:id="i-2bb3c41fd7c3fa71-0">
            <seg xml:id="i-7f9b74a345c55819-0">
              Fru talman! Till att börja med ska jag yrka bifall till reservation
              1. Vi står givetvis bakom vår andra reservation, men vi nöjer
              oss med denna den här gången.
            </seg>
            <seg xml:id="i-bb2a08490cb11273-0">
              Behovet av en god miljö är något som vi alla är överens om. En
              god miljö berör oss alla. Det handlar om att få dricka rent vatten,
              äta fisken vi fångar och få uppleva naturens fantastiska mångfald.
              En god miljö är en överlevnadsfråga och en fråga om livskvalitet.
            </seg>
            <seg xml:id="i-1f59f48021e8c40f-0">
              För att vi ska kunna dricka det här rena vattnet och kunna andas
              ren luft måste miljöpolitiken utgå från människors engagemang.
              På just denna punkt skiljer sig Centerpartiets politik tämligen
              markant från majoritetens. Framför allt kan man säga att linjen
              är att vi i Centerpartiet sätter betydligt större tilltro till
              både det civila samhällets och marknadens förmåga och vilja att
              bidra till miljö- och naturvård.
            </seg>
            <seg xml:id="i-acb8b3d4d7f44d0f-0">
              Ett tydligt underifrånperspektiv som stimulerar engagemang och
              tillväxt är en av nycklarna i omställningen till ett hållbart
              samhälle, och vi har i vårt budgetalternativ lagt ut kursen för
              hur vi vill se vägen in i ett kretsloppssamhälle. Den globala
              tillväxten, energiförsörjningen och miljöproblematiken väcker
              stora frågor, och den långsiktiga lösningen för ett samhälle som
              bygger på en hållbar utveckling är ett samhälle där vi använder
              förnybara resurser.
            </seg>
            <seg xml:id="i-7a2204506b1cad8a-0">
              Miljöpolitikens område har stor vikt både på kort och på lång
              sikt. På kort sikt handlar det om vilken livsmiljö vi som lever
              i dag ska ha tillgång till. På lång sikt handlar det om i vilket
              skick vi vill lämna över jordklotet till våra barn och barnbarn
              och kommande generationer. Det finns ett antal jobspunkter för
              att vi med gott samvete ska kunna lämna över vårt jordklot till
              kommande generationer. Den helt klart tuffaste och mest överskuggande
              frågan är klimatfrågan. Den är avgörande för allt liv på jorden.
            </seg>
            <seg xml:id="i-81f174b5df0aaebc-0">
              Vi kommer i Sverige att drabbas av klimatförändringar. Regnigare
              somrar och mildare vintrar är bara några av effekterna. Det finns
              ingen anledning att sitta och vänta på olika varianter av skräckscenarier.
              De miljöeffekter som vi redan har sett av de fossila bränslena
              är skäl nog att agera.
            </seg>
            <seg xml:id="i-f7aac7ae8939242b-0">
              En viktig del för att minska utsläppen av de fossila bränslena
              är att ställa om vårt transportsystem. Då krävs det tydliga signaler.
              Det är säkert ingen nyhet för kammaren, men jag väljer att återupprepa
              det. Från Centerpartiet skickar vi en sådan signal. Vi vill att
              det sätts en bortre parentes för nytillverkade fordon som drivs
              på fossila bränslen. Den parentesen ska sättas till år 2015. Genom
              att visa en sådan vilja skickar vi en signal till marknaden att
              det är dags att ställa om och dags att ställa in sig på att den
              här signalen kommer att komma.
            </seg>
            <seg xml:id="i-788ad1f857f506d1-0">
              En bortre parentes skulle främja teknikutvecklingen. Den skulle
              också leda till större investeringar för producenter av biodrivmedel.
              Det kan också konstateras att det finns en stor outnyttjad kapacitet
              på svenska åkrar och i svenska skogar. Det finns förutsättningar
              för att öka produktionen av bränsle och drivmedel. Det finns också
              en ny växande produktionsarena för de gröna näringarna.
            </seg>
            <seg xml:id="i-159372e6df07699f-0">
              Vi i Centerpartiet har tydliga visioner om ett hållbart samhälle
              och en hållbar tillväxt. Utan ett hållbart samhälle försämrar
              vi möjligheterna för tillväxt och ett sunt nyttjande av naturresurser
              och människor. En långsiktig hållbar tillväxt kräver nytänkande.
              Där är nya fordonsbränslen en viktig del.
            </seg>
            <seg xml:id="i-f4e4a574e2c65412-0">
              Fru talman! En omställning till ett hållbart samhälle är grunden
              för fortsatt tillväxt. En hållbar tillväxt kommer att främja hela
              landet. Om vi brukar våra naturresurser på ett klokt och ansvarsfullt
              sätt kan det skapas nya och goda förutsättningar, framför allt
              på landsbygden. Ett bra exempel är just det som jag nämnde tidigare
              vad gäller omställningen av transportsystem.
            </seg>
            <seg xml:id="i-a278e7b780a4f5ae-0">
              För att det här ska bli verklighet krävs det både rätt styrmedel,
              rätt signaler och bättre villkor för företagande. Det krävs signaler
              att det ska gå att tjäna pengar på att vara företagare men också
              signaler om att det ska vara möjligt att tjäna pengar på att vara
              miljövänlig.
            </seg>
            <seg xml:id="i-3cfa8ae1491a3f47-0">
              Men låt oss inte förledas till att i den här kammaren peta i
              detaljer och försöka styra teknikutvecklingen. Däremot ska vi
              formulera styrmedel som drar åt rätt håll. Då handlar det inte
              om skattehöjningar och fel utformade skatteväxlingar, som tyvärr
              verkar vara den enda lösningen från den nuvarande majoriteten.
            </seg>
            <seg xml:id="i-dbcdab6e42e23f99-0">
              Centerpartiet har i år lagt en motion och avsatt budgetmedel
              för hur vi vill öka användandet av förnyelsebara bränslen. Vår
              strategi är en skattesänkningsstrategi i motsats till den skattehöjningsstrategi
              som majoriteten har slagit in på. Det är självklart för oss att
              bilen behövs och att alla ska ha möjlighet att göra ett medvetet
              miljöval. Man ska inte ha dåligt samvete bara för att man är tvungen
              att köra bil.
            </seg>
            <seg xml:id="i-84d798be3e4bbaec-0">
              Tekniken för de alternativa fordonsbränslena ligger bara i startgroparna.
              För att hänga med i utvecklingen och också visa vägen i omställningen
              till ett grönt transportsystem krävs det att vi satsar på forskning
              och utveckling. Det är viktigt att satsningarna inte ger förtur
              åt något särskilt bränsle eller någon särskild teknik. Det är
              slutresultatet, effektiva och förnyelsebara fordonsbränslen, som
              vi efterfrågar.
            </seg>
            <seg xml:id="i-b3f6d758605694e9-0">
              Våra förslag ger utan överdrift en tio gånger så stor miljönytta
              som den så kallade gröna skatteväxling som regeringen föreslår.
              Regeringens politik, där man straffar bilägarna i stället för
              att gynna dem som vill göra ett medvetet miljöval, leder till
              ökade kostnader. Vi kan se nu senast i ett antal undersökningar
              att det leder till ökade kostnader för dem som verkligen behöver
              bilen och inte kan välja ett annat drivmedel eller fortskaffningsmedel.
            </seg>
            <seg xml:id="i-face12706cae0222-0">
              De satsningar som vi gör skulle inte bara skapa en miljönytta.
              De skulle också skapa tillväxt i Sverige. Om vi kan nå till att
              de företrädesvis produceras i landet kommer fler arbetstillfällen
              att genereras och stora möjligheter till miljöteknik öppna sig.
            </seg>
            <seg xml:id="i-7f225e5f23b4ec44-0">
              Fru talman! Oavsett hur mycket pengar vi från olika partier här
              i kammaren lägger på miljöpolitiken och oavsett hur mycket satsningar
              vi gör kommer det tyvärr inte att räcka till att få en värld där
              vi andas ren luft och dricker rent vatten. Det krävs, precis som
              Sven Gunnar också var inne på, att vi samarbetar internationellt
              för att lösa miljöproblemen. Vi gläds alla åt att Kyotoprotokollet
              nu äntligen kan träda i kraft.
            </seg>
            <seg xml:id="i-641e1e31c7119eb9-0">
              Men det räcker tyvärr inte. I miljöpolitiken har EU en väldigt
              viktig roll att spela. Från Centerpartiets sida vill vi se att
              EU ägnar sig åt de stora frågorna och låter bli de små. Förhoppningsvis
              kan vi inom EU och hela Europa ta sig an miljön som nästa stora
              utmaning.
            </seg>
            <seg xml:id="i-399edc2778ee2c9c-0">
              För att det här ska kunna bli verklighet krävs det att EU blir
              en starkare kraft och att man får medel för att bli den starka
              kraften på miljöområdet. Vi vill se en möjlighet att öppna upp
              för gemensamma miljöskatter. Tyvärr är regeringen och majoriteten
              fortfarande ovilliga att låta EU få ett tydligt redskap i kampen
              för en bättre miljö. Att införa miniminivåer för miljöskatter
              i EU och att besluta dessa nivåer genom majoritetsbeslut vore
              inte bra bara för miljön. Det skulle även vara ett bra sätt att
              skapa likvärdiga konkurrensvillkor inom EU.
            </seg>
            <seg xml:id="i-bea797cfdf664a68-0">
              Det här är i grund och botten en miljöfråga, inte en skattefråga.
              Att införa gemensamma miljöskatter betyder inte att EU ska ha
              harmoniserade skatter på alla områden. Men miljön är en överstatlig
              fråga som kräver överstatliga beslut.
            </seg>
          </u>
          <note type="speaker" xml:id="i-072dac052d2f21c0-0">
            Anf. 149 ÅSA DOMEIJ (mp):
          </note>
          <u who="asa_domeij_885525" xml:id="i-f5ebd9859b7c76d7-0">
            <seg xml:id="i-d1ab9916d1e56b5b-0">
              Fru talman! Ledamöter! I Miljöpartiet tycker vi att en av politikens
              allra viktigaste uppgifter är att se till att den mänskliga aktiviteten
              anpassas efter de ekologiska ramar som finns. Med naturen kan
              man inte förhandla. Vi förhandlar ofta i politiken om olika saker.
              Om vi vill ta hänsyn inte bara till oss själva utan även till
              resten av världen och framtida generationer behövs det politik.
            </seg>
            <seg xml:id="i-3b134a0cc16537d9-0">
              Jag tycker att Lars Lindblad har skilt ut sig väldigt mycket
              från alla övriga talare här. Om man lyssnar på alla talare är
              det i grunden en rätt stor enighet om att miljöpolitik är något
              väldigt viktigt och någonting som inte kan överlämnas till den
              enskilde även om den enskildes engagemang är viktigt. Men Moderaterna
              verkar ha slagit in på en annan väg.
            </seg>
            <seg xml:id="i-a9c33aa1436b0306-0">
              Visst är det så att miljöpolitiken inte bara handlar om anslag,
              Lars Lindblad. Där kan jag verkligen hålla med. Och tur är väl
              det. Det är ju en så otroligt liten del av budgeten som är miljöanslag
              egentligen. Men de är nog så viktiga.
            </seg>
            <seg xml:id="i-41cf08707f419ee1-0">
              Det finns så mycket annat, till exempel skatter och ekonomiska
              incitament. Claes Västerteg talade en del om det och tyckte att
              det skulle vara jättebra om EU hade minimiskatter på miljöområdet.
              Det tycker jag också, men det verkar som om Centerpartiet i så
              fall är för skattehöjarvägen på EU-området men emot nationellt,
              där man vill ha en skattesänkarstrategi.
            </seg>
            <seg xml:id="i-963c5cf9a6ca67d5-0">
              Den majoritet som samarbetar om budgeten har både en skattesänkar-
              och en skattehöjarstrategi. I den gröna skatteväxlingen ingår
              ju miljöstyrande skatter men också skattesänkningar på arbete.
              I den här budgeten sänktes skatterna på arbete ungefär dubbelt
              så mycket som miljöskatterna höjdes. Dessutom finns det en skattesänkarstrategi.
              Vi har tagit bort både energiskatten och koldioxidskatten på biodrivmedel.
              Men det räcker inte för att göra till exempel etanol, som Centerpartiet
              värnar om, tillräckligt slagkraftigt ekonomiskt. Den gröna skatteväxlingen
              behövs också.
            </seg>
            <seg xml:id="i-dfb875da06812557-0">
              Vi har förmånsbilsprogrammet. Om man väljer en tjänstebil som
              är en miljöbil får man lägre skatt. Det är en typisk skattesänkarstrategi.
              Ett annat positivt ekonomiskt styrmedel är att från den 1 januari
              blir 25 % av alla bilar som köps in miljöbilar. Det är jättebra
              för alla som inte har råd att köpa ny bil. Om ett par år är de
              ute på begagnatmarknaden. Det är också en sak som sänker kostnaden.
              Det behövs alltså både skattehöjningar och skattesänkningar. Lagstiftning
              är givetvis någonting jätteviktigt också som vi inte kommer att
              debattera här så mycket men som är viktigt i en sammanhållen miljöpolitik
              som handlar om både skatter, lagstiftning och anslag.
            </seg>
            <seg xml:id="i-cc80c4398aacc0ed-0">
              Miljö borde debatteras mer på en massa olika politikområden här
              i kammaren, till exempel i konsumentpolitiken och trafikpolitiken,
              och även i jordbrukspolitiken, men jag tycker att vi brukar vara
              rätt så duktiga i miljö- och jordbruksutskottet. Vi diskuterar
              ofta miljöfrågorna.
            </seg>
            <seg xml:id="i-09ea175814b3d659-0">
              Forskningen är ett annat viktigt politikområde där miljöfrågorna
              borde komma in mycket mer. Just nu pågår förhandlingar om forskningspropositionen.
            </seg>
            <seg xml:id="i-285e159c2fb479b4-0">
              Något annat som kommer att bli väldigt viktigt är ramarna för
              energiforskning, som vi menar måste ökas. I budgeten kom vi bara
              överens om preliminära ramar för energiforskningen. Jag förutsätter
              att vi i vår kommer att kunna göra förbättringar där.
            </seg>
            <seg xml:id="i-458fd0cd3a76b2dd-0">
              För att vi sedan ska kunna fatta alla de bra beslut som behövs
              krävs det opinionsbildning. En liten sak som finns med i budgeten,
              men som inte har uppmärksammats så mycket, är att miljöorganisationerna
              får möjligheter att söka medel från flera statliga myndigheter
              till olika projekt och till opinionsbildning.
            </seg>
            <seg xml:id="i-4ee373fd94e6e692-0">
              Jag skulle vilja ställa några frågor till Moderaterna, eftersom
              Moderaterna hade en lite egen profil i den här debatten. Pengar
              till marksanering anser ni är viktiga, men inte just nu utan kanske
              någon gång senare. Blir det lättare senare? Om fem eller tio år
              kanske vi har det mer pressat ekonomiskt av bland annat demografiska
              skäl, och just nu är ju inte den ekonomiska situationen så där
              väldigt tokig.
            </seg>
            <seg xml:id="i-c28eb1f8c054b084-0">
              Jag funderar också på anslagen till biologisk mångfald. Trots
              att vi i Miljöpartiet har fått upp anslagen så mycket kommer det
              att dröja ända till 2018 innan målet nås. Moderaterna är ju det
              parti som vill skära ned mest på biologisk mångfald, även om det
              finns andra partier som också vill skära ned. Man hänvisar då
              till andra skyddsformer och till att markägaren kan fortsätta
              att äga marken. Men även om markägaren ska fortsätta att äga marken
              blir det ett produktionsbortfall som ska ersättas. Det kommer
              ändå att kosta pengar även om det givetvis är positivt om man
              till exempel kan bilda reservat med samma krav på skydd av den
              mark som markägaren fortsättningsvis äger. Kanske kan markägarna
              göra det lite billigare därför att det känns bra att få fortsätta
              äga marken. Men det kommer ändå att kosta pengar, och det är så
              oerhört långt kvar om vi ska nå de miljömål som riksdagen har
              beslutat om.
            </seg>
            <seg xml:id="i-c6ee2786bab62864-0">
              När det gäller Moderaterna och Klimp säger ni att investeringar
              ska ske på marknadsmässiga grunder. Men om man vill ha de investeringar
              som är bra för miljön gäller det väl att man har en sådan marknad
              som efterfrågar den typen av investeringar. Det tycker jag att
              Claes Västerteg från Centern var väldigt tydlig med. Måste man
              då inte jobba med olika typer av ekonomiska incitament politiskt?
            </seg>
            <seg xml:id="i-2115a7b35c792f1b-0">
              På 90-talet jobbade jag med en utredning, Konsumenterna och miljön
              . En slutsats som vi drog där var faktiskt att det inte går att
              lita enbart på den enskilda människan, därför att det är inte
              säkert att attityden leder till ett ändrat beteende på miljöområdet.
              Det kan vara så att man först ändrar sitt beteende och att det
              leder det till en bättre attityd på miljöområdet. När det gäller
              enkla handlingar kan man kanske komma ganska långt, till exempel
              handla miljömärkt när det finns en tydlig miljömärkning. Men när
              det gäller livstidsfrågor har det visat sig i stort sett omöjligt
              att lita på allas vårt enskilda engagemang, för där finns den
              så kallade free rider -principen, att när man måste ändra på någonting
              och det kan vara obekvämt att ändra på saker tänker man: Men om
              bara jag gör det här lilla och alla andra fortsätter som vanligt
              så spelar det ingen roll. Jag tror inte att det finns stöd någonstans
              bland beteendeforskare för att man kan lägga över hela ansvaret
              på den enskilde.
            </seg>
            <seg xml:id="i-52c3a2edc1ccd618-0">
              Till sist är det anslagen. Jag tycker att de tre partier som
              har samarbetat ett tag nu, för andra mandatperioden, om budgeten
              kan vara ganska stolta på miljösidan. Anslagen har ju ökat från
              ungefär 1,2 miljarder 1998 till att nu ligga på 4 miljarder. Det
              är en liten del av statsbudgeten, men det betyder oerhört mycket
              för miljön.
            </seg>
            <seg xml:id="i-aaa3ca6c6e7204e2-0">
              Sedan är jag glad över det stora engagemang som finns i kammaren,
              förutom hos Moderaterna. Men lite sorgsen kan jag bli när jag
              läser det borgerliga samarbetsprogrammet där miljön inte har kommit
              med. Jag får väl gratulera Moderaterna till en bra förhandling
              och till att det inte blev någon arbetsgrupp om miljöpolitiken.
            </seg>
          </u>
          <note type="speaker" xml:id="i-c21659e232d3a0d4-0">
            Anf. 150 LARS LINDBLAD (m) replik:
          </note>
          <u who="lars_lindblad_d93ce9" xml:id="i-164ef8daffd309a8-0">
            <seg xml:id="i-c4f0d87b1bd487dd-0">
              Fru talman! Jag tycker att det är lite fräckt att påstå att Moderaterna
              är ett parti som inte har någon form av miljöintresse. Vi kan
              möjligen ha lite olika syn på hur vi ska forma samhället och vilka
              verktyg som är effektivast, men att säga att vi är det parti som
              över huvud taget inte bryr oss om miljön är djupt felaktigt.
            </seg>
            <seg xml:id="i-6fd5d6fc1dbd03a2-0">
              Jag ska försöka svara på Åsa Domeijs frågor där hon menar att
              vi skiljer ut oss från andra partier. Ja, vi har en grundläggande
              skillnad i åsikter. Vi har inte en politik som innebär att hela
              ansvaret och nu tror jag att jag citerar Åsa Domeij ska föras
              över till enskilda människor. Jag tror fortfarande att lagstiftningen
              har en mening. Jag tror också att ekonomiska verktyg har en poäng
              i miljöarbetet.
            </seg>
            <seg xml:id="i-1c55636045c4579a-0">
              Däremot är jag bekymrad över hur staten på olika sätt och i för
              stor utsträckning under de senaste åren har flyttat ansvaret från
              enskilda människor till den politiska sfären. Till exempel nämnde
              Åsa Domeij kontot biologisk mångfald. Vi har valt att inte ta
              bort det kontot, som jag tyckte att det lät på Åsa Domeij, utan
              vi halverar det. Det handlar om att vi är emot att man socialiserar
              mark på det vis man har gjort i Sverige.
            </seg>
            <seg xml:id="i-1a6fd64c8a2a67a8-0">
              Många av de miljövärden som man nu vill bevara har kommit fram
              genom enskilda initiativ, till exempel enskilda människors sätt
              att bruka skogen. Det är det som vi tycker att man missar när
              man nu går in och tvångssocialiserar mark i så här stor utsträckning.
              Det handlar snarare om att rikta de pengar som vi satsar på detta
              till skötsel av den mark som har tagits om hand av staten och
              inte, som i dag, att satsa så mycket tid, energi och pengar på
              att förvärva mark att man helt enkelt glömmer förvaltandet i alltför
              stor utsträckning.
            </seg>
            <seg xml:id="i-9f1daab44da120e3-0">
              Jag får återkomma i nästa replik.
            </seg>
          </u>
          <note type="speaker" xml:id="i-2644360d728ccb2a-0">
            Anf. 151 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-1">
            <seg xml:id="i-775437c8c50b5e41-0">
              Fru talman! Jag sade inte att Moderaterna inte har intresse för
              miljöfrågor. Det tror jag att många moderater har, och jag har
              mött många sådana lokalt. Men jag uppfattade absolut ditt anförande
              som att det framför allt handlade om den enskildes ansvar och
              att politiken inte var så viktig. All erfarenhet tyder på att
              politiken är väldigt viktig. De förbättringar som har skett på
              miljöområdet har ofta skett tack vare politiken. På de områden
              där vi inte ser tillräckligt stora förbättringar anser de flesta
              som är lite insatta att det beror på brist på politik.
            </seg>
            <seg xml:id="i-bf490390bbca1c7a-0">
              Beträffande biologisk mångfald är det klart att det enskilda
              ansvaret är oerhört viktigt och att man också som markägare gärna
              ska göra lite extra själv. Moderaterna kanske skulle införa också
              markägarnas ansvar i grundlagen och inte bara markägarnas rättigheter.
              Den möjligheten finns i andra länder. Moderaterna menar väl ändå
              att markägarna genom olika typer av avtal ska kunna få ersättning
              för de hävdåtgärder som Lars Lindblad menar är så viktiga. Moderaterna
              har ju tillsammans med andra partier för länge sedan, i mitten
              av 80-talet, stärkt markägarnas ersättning. Folkpartiet, som inte
              ville göra den förändringen i planlagstiftningen på den tiden,
              är ju det parti som förutom de partier som samarbetar om budgeten
              har ställt upp bäst för biologisk mångfald. Man kan ju undra lite
              grann hur det är med logiken där.
            </seg>
          </u>
          <note type="speaker" xml:id="i-eb98b40e6b918258-0">
            Anf. 152 LARS LINDBLAD (m) replik:
          </note>
          <u who="lars_lindblad_d93ce9" xml:id="i-164ef8daffd309a8-1">
            <seg xml:id="i-c094a7a96cdd9e8a-0">
              Fru talman! Jag vänder mig mycket kraftfullt mot att Åsa Domeij
              säger att det är politiken som har gjort att en hel del miljöförbättringar
              har skett de senaste årtiondena. Min fasta övertygelse är att
              det beror på de enskilda människornas förändrade beteende, enskilda
              företagares övertygelse om att man ska ha en mer miljövänlig produktion.
              Det började någon gång på 50-talet och har sedan genomförts på
              60-talet, 70-talet och framåt. Det tror jag har haft en betydligt
              mycket större effekt på den miljösituation som vi har i dag jämfört
              med politiken.
            </seg>
            <seg xml:id="i-530bb0a22efd6b78-0">
              Jag tror också att många av de problem som dök upp då, försurningen
              och en hel del andra problem, har lett till en betydligt bättre
              situation i dag än för 3040 år sedan. Det är många enskilda människors
              och framför allt företagens sätt att arbeta med detta som har
              lett till det.
            </seg>
            <seg xml:id="i-e9f61518392e016c-0">
              När det återigen gäller biologisk mångfald har vi förutom de
              förslag om halverat konto 1 miljard i en fond för biologisk mångfald.
              Vi vill alltså ha en något bättre kontinuitet i det här arbetet.
            </seg>
            <seg xml:id="i-bc58310869a5fb0d-0">
              När det gäller pengar till marksanering tycker vi att staten
              tar en för stor andel av dessa investeringar. Vår mening är att
              om det finns en efterfrågan på att bebygga mark ska inte staten
              gå in och ta över dessa åtaganden från den privata marknaden.
              Däremot har vi pengar kvar på kontot så att den mark där det inte
              finns något kommersiellt intresse faktiskt ska hanteras.
            </seg>
            <seg xml:id="i-7e04d8cc0e69a51d-0">
              Slutligen har jag en helt annan uppfattning när det gäller Klimppengar.
              LIP-pengarna, de lokala investeringsprogrammen, har utvärderats
              många gånger, och resultaten är mycket tveksamma i fråga om det
              har lett till några egentliga miljöförbättringar. Jag tror inte
              att Klimppengar är en bättre lösning på problemen när det gäller
              klimatfrågorna.
            </seg>
          </u>
          <note type="speaker" xml:id="i-ad60a766b7ed4b44-0">
            Anf. 153 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-2">
            <seg xml:id="i-121527bab89106ef-0">
              Fru talman! Jag tänkte nämna två årtal då vi fick ny miljölagstiftning
              och analysera lite grann vad som har hänt efter det. 1969 fick
              vi miljöskyddslagen. Sedan 40-talet hade vi haft i stort sett
              samma typer av kravregler på samma nivå för stora punktkällor.
              Titta på siffrorna efter 1969, när miljöskyddslagen kom! Då börjar
              utsläppen sjunka väldigt drastiskt från industrin. Däremot fungerade
              den inte på andra typer av punktkällor, till exempel bilar. Där
              har vi alltså inte sett samma utveckling.
            </seg>
            <seg xml:id="i-d6caabb28c69332a-0">
              Låt mig då ta ett annat årtal, 1989. Då fick vi krav på skärpta
              avgasbestämmelser, vilket i praktiken gjorde katalysatorn obligatorisk.
              Och titta på hur det har gått med utsläppen av kvävedioxider från
              enskilda bilar! Sedan har ju trafiken ökat. Det är ett problem
              i sig.
            </seg>
            <seg xml:id="i-2c8c1c7a46753901-0">
              Jag tror att de flesta som håller på lite med miljöhistoria har
              sett politikens starka inverkan och att det enskilda engagemanget
              handlar om att det inte minst behövs ett medborgerligt engagemang
              vid sidan av de saker som man kan göra i sin vardag.
            </seg>
            <seg xml:id="i-d10aaf19637074c6-0">
              Beträffande marksanering är det faktiskt så att där det finns
              en marknad är det exploatörerna som betalar marksanering. Så är
              det till exempel i Helsingforsstrakten, där marken är väldigt
              värdefull. De statliga pengar som finns, där det finns ett jättebehov,
              gäller dels sådant som hänt före 1969, då företagen inte är ansvariga
              eftersom vi inte hade den här typen av miljölagstiftning, dels
              mark där det inte finns exploateringsintressen.
            </seg>
            <seg xml:id="i-38c134739264153e-0">
              Egentligen borde Moderaterna vara ganska nöjda med anslagen till
              marksanering eftersom de är uppdelade efter var det finns behov
              av statliga insatser och var det inte finns det förutom då kanske
              att vi gemensamt borde jobba för att få ännu högre anslag.
            </seg>
          </u>
          <note type="speaker" xml:id="i-d2ea8eef03552f27-0">
            Anf. 154 SINIKKA BOHLIN (s):
          </note>
          <u who="sinikka_bohlin_edac98" xml:id="i-afd3e46f307bca76-0">
            <seg xml:id="i-e17aed9e609f83a7-0">
              Fru talman! Miljön har ett pris. Jag tror att till och med marknadsliberalen
              Lars Lindblad håller med mig. Alla är eniga om det. Vad vi ytterst
              bör diskutera är vem eller vilka som ska betala priset. Hur ska
              det betalas och när ska det betalas? Är det kanske snart dags
              för förorenaren att börja betala, alltså PPP-principen fullt ut?
              Eller ska vi fortsätta att dela på kostnaderna i framtiden?
            </seg>
            <seg xml:id="i-3f3ed9d2bcf933f5-0">
              Jag som socialdemokrat har aldrig accepterat tanken att jag måste
              välja mellan tillväxt och god miljö. Inte heller vill jag välja
              mellan tillväxt och rättvisa. Ledstjärnan för mig har varit, är
              och kommer att vara: Rätt politik för resurshållning och en god
              miljö främjar också solidaritet och ekonomisk utveckling.
            </seg>
            <seg xml:id="i-6b53c2db61d21bff-0">
              Det som har kännetecknat de senaste åren är en snabb förändringstakt,
              en teknikrevolution, internationalisering och avreglering av kapital
              och handel samt migration och urbanisering både nationellt och
              globalt. Med dessa förändringar i bagaget kan man bara konstatera
              att arbetet med hållbar utveckling är komplext. Det handlar om
              att integrera de skilda dimensionerna i hållbarhetstänkandet i
              flera politikområden, inte bara miljöpolitiken. Det handlar om
              att utveckla samspelet mellan olika aktörer.
            </seg>
            <seg xml:id="i-a126320d42151ae4-0">
              Vi har i den här riksdagen beslutat, för inte alls länge sedan,
              att vi inom en generation, 2025 år, ska kunna lämna över ett samhälle
              där de stora miljöproblemen är lösta. Så nog är det vi som ska
              betala, vi som smutsar ned just nu. Men jag vet att många onekligen
              tycker att det är enklare att överlåta räkningen till dem som
              kommer efter, våra barn, barnbarnsbarn och resten av generationerna.
              Att räkningen kommer kan vi dock vara eniga om.
            </seg>
            <seg xml:id="i-a3b228501b78e197-0">
              För bara några veckor sedan kom en ny vetenskaplig rapport om
              de snabba klimatförändringarna i Arktis. Uppvärmningen av området
              går nu mycket snabbt, och ännu större förändringar är att vänta.
              Konsekvenserna påverkar hela världen genom stigande havsnivåer,
              översvämningar, kusterosion och förhöjda nivåer av den cancerframkallande
              UV-strålningen. Att detta är en effekt av utsläppen av våra växthusgaser
              kan väl knappast någon längre tvivla på.
            </seg>
            <seg xml:id="i-6fac9e9b4d7f99d1-0">
              Fru talman! Från socialdemokratisk sida tar vi miljöhoten på
              allvar och arbetar hårt för omställningen till ett hållbart samhälle.
              Till skillnad från alliansen, med sin icke-politik på miljöområdet,
              menar vi att miljöfrågorna kräver ett ständigt aktivt engagemang
              här i riksdagen men, som många andra har sagt, också i EU-parlamentet
              och internationellt.
            </seg>
            <seg xml:id="i-db3a747fe8731007-0">
              Jag tycker att vi i Sverige har funnit styrmedel som passar för
              oss. Vi har miljöbalken. Vi har miljökvalitetsmålen med etappmål.
              Vi har ekonomiska styrmedel och administrativa styrmedel. Det
              här är ett system som många tycker är så bra att de skulle vilja
              överföra det till sina länder. Till och med våra grannländer och
              politiker från alla sittande partier tycker att vi har hittat
              ett system som är bra.
            </seg>
            <seg xml:id="i-3ff44a7ee9ef12d8-0">
              Denna miljöpolitik väcker också intresse världen över. Vi har
              ju tidigare, i höstas, fått OECD:s rapport presenterad för oss.
              Vi har fått mycket kritik. Det finns naturligtvis fortfarande
              saker som vi inte är bäst på här i världen, som Folkpartiet nämnde,
              till exempel havsmiljön. Vi lever inte i den bästa av världar
              än, men jag tycker ändå att vi är på väg dit.
            </seg>
            <seg xml:id="i-fc11e8a0c930e0c2-0">
              Vi fick till exempel beröm för våra ekonomiska instrument. Vi
              vet att de har haft effekt. Vi kan bara titta på svavelskatten
              som ett exempel. Den har inneburit en minskning av utsläppen på
              hela 45 % under åren 19902002. Så det har effekt.
            </seg>
            <seg xml:id="i-86e695c7183f35b7-0">
              En ytterligare sak: Granskningen ger inga belägg för den åsikt
              som ibland framförs även i detta forum, och i det gäng som sitter
              här i kammaren, nämligen att miljöpolitiken skulle hämma tillväxten.
              Det är ett argument som inte håller. Man tittade på detta i rapporten
              och konstaterade att vår framgång i att frikoppla miljöpåfrestningarna
              från den ekonomiska tillväxten av OECD ses som anmärkningsvärd.
              Mellan åren 1989 och 2002 växte vår bruttonationalprodukt med
              25 % medan ökningen av energitillförseln låg under 10 % samtidigt
              som vi någotsånär lyckades stabilisera utsläppen av växthusgaser.
            </seg>
            <seg xml:id="i-25719cee67b28ae5-0">
              Fru talman! Regeringens förslag till anslag på knappt 4 miljarder
              kronor är inte så mycket i det stora hela. Det är knappt hälften
              av vad vi lägger på till exempel det som nästa debatt handlar
              om, jordbruksstödet. Men vi har en tydlig politisk vilja att nå
              de miljömål som är grunden för den nationella miljöpolitiken.
              I den miljömålsproposition som nu är på gång i Miljödepartementet
              utvärderas arbetet med miljömålen. Vilka ytterligare åtgärder
              behöver sättas in? Hur ska medlen fördelas?
            </seg>
            <seg xml:id="i-65908bc9641a4fa1-0">
              Vi har ju hört Miljörådets tredje årliga rapport och läst om
              att effekterna av försurning och övergödning minskar och att elva
              av de femton miljökvalitetsmålen kan nås i tid. Tyvärr finns det
              också samma negativa bedömningar som förra året, att fyra miljökvalitetsmål
              blir svåra att uppnå: begränsad klimatpåverkan, giftfri miljö,
              ingen övergödning och levande skogar. Det är naturligtvis med
              spänning och förväntan jag ser fram emot att se hur till exempel
              Folkpartiet med sitt enorma engagemang i miljöpolitiken kommer
              att lösa de här problemen nationellt. Det ska bli väldigt spännande
              att se förslagen.
            </seg>
            <seg xml:id="i-cd79e9a72a5ecf52-0">
              De globala utsläppen av växthusgaser borde vid det här laget
              minska. Ändå fortsätter de att öka. Till och med i Sverige har
              de förra året tyvärr ökat fastän vi vidtagit ganska mycket åtgärder
              för att få ned dem. Ökningen är störst i storstäderna Helsingfors
              och Göteborg.
            </seg>
            <seg xml:id="i-868792d9860172db-0">
              Fru talman! Det tog jorden många miljoner år att bli beboelig
              för människan. Den fråga vi i dag bör ställa oss är: I hur många
              år till kommer den att vara beboelig, och för vilka? Att i miljöns
              namn i dag försöka sätta stopp för tillväxten vore att kräva det
              orimliga av våra barn och barnbarn. De är inte betjänta av ett
              stagnerat samhälle i avsaknad av tillgångar, utan möjlighet till
              rättvis fördelning och med brist på de resurser som en hållbar
              utveckling kräver. Ett bättre samhälle lönar sig, för att citera
              en av den finländske författaren Henrik Tikkanens cyniska figurer.
            </seg>
            <seg xml:id="i-9221053c16080496-0">
              I stället för att enbart se svårigheterna i den globala förändringen
              vill jag se möjligheterna. För att vi ska kunna fatta de rätta
              besluten behövs framför allt många enskilda människors engagemang,
              många företags engagemang och många politikers engagemang.
            </seg>
            <seg xml:id="i-cd421241869d0213-0">
              Det är denna samarbetsvilja som jag lite grann saknar i alliansens
              budgetförslag. När jag läser slutsummorna för hela miljöpolitiken
              förstår jag varför alliansens arbetsgrupper nogsamt undviker att
              ge sig in på miljöpolitikens område. Splittringen skulle bli alltför
              tydlig. Det finns ingen gemensam miljöpolitik.
            </seg>
            <seg xml:id="i-7b6a0268b7f99dbc-0">
              Moderaterna vill minska anslagen med drygt 1 miljard. Folkpartiet
              vill öka dem med 50 miljoner. Kristdemokraterna tycker att ½ miljard
              är en lämplig sänkning, främst på den biologiska mångfalden. Centern
              skiljer sig från sina allianskompisar genom en ökning på 200 miljoner.
              Kanske kan vi i denna debatt få en förklaring från allianspartierna,
              eftersom allians enligt Svensk ordbok betyder avtal av organiserat
              samarbete. Jag tycker att det mer handlar om oorganiserat kaos.
            </seg>
          </u>
          <note xml:id="i-79b3b373afa2c452-0">
            Till sist, fru talman, vill jag tacka Vänsterpartiet och Miljöpartiet
            för samarbetet i dessa frågor samt yrka bifall till förslaget
            i betänkandet och avslag på samtliga reservationer.
          </note>
          <note type="speaker" xml:id="i-c4a191a772a5784d-0">
            Anf. 155 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-2bb3c41fd7c3fa71-1">
            <seg xml:id="i-b9c39dd32aa54aea-0">
              Fru talman! Jag kan i vissa delar instämma i Sinikkas analys
              att det behövs ett större engagemang både från företag och från
              olika individer i samhället, men också att det behövs ett internationellt
              samarbete.
            </seg>
            <seg xml:id="i-80f29a767f553e49-0">
              Sinikka Bohlin sade i sitt anförande att vi ska dela på kostnaderna
              och betala av på dem framöver. Om vi tittar på det som man från
              majoritetens sida väldigt ofta vurmar för, en typ av skatteväxling,
              och ser hur den slagit visar ett antal utredningar, opinionsundersökningar
              och annat att den slår allra hårdast mot landsbygden och glesbygden.
              Jag tycker inte att det är att dela på kostnaden, och därför är
              min fundering:
            </seg>
            <seg xml:id="i-fba2660a094f4028-0">
              Kommer regeringens skattehöjningar eller regeringens fortsatta
              skatteväxling att fortsätta att drabba dem på landsbygden? Kommer
              det att drabba dem som inte har möjlighet att välja ett annat
              trafiksätt, som kollektivtrafiken, och kanske inte heller möjlighet
              att välja ett alternativt drivmedel?
            </seg>
          </u>
          <note type="speaker" xml:id="i-dacdbc93e591fb4d-0">
            Anf. 156 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-1">
            <seg xml:id="i-5253c15b0a70f3d8-0">
              Fru talman! De frågor jag ställde i början var: Vem eller vilka
              ska betala? Vad är priset? Hur ska det betalas? När ska det betalas?
            </seg>
            <seg xml:id="i-fb8040c970095360-0">
              I dag betalar vi med gemensamma pengar väldigt mycket av miljöskulden,
              men också av det förebyggande arbetet. Där tycker jag naturligtvis
              att de som förorenar skulle vara med och betala mycket mer av
              notan. Det är en utmaning för framtiden att se om vi kan hålla
              PPP-principen levande. Vem ska betala? Ska det betalas i dag eller
              ska vi lämna det till morgondagens barn?
            </seg>
          </u>
          <note type="speaker" xml:id="i-b8a7a8110b9bea8d-0">
            Anf. 157 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-2bb3c41fd7c3fa71-2">
            <seg xml:id="i-3ec8525076e5e07d-0">
              Fru talman! Jag kan inte säga att det egentligen var ett svar
              på min fråga. Det är klart att vi ska betala. Vi betalar redan
              i dag via skatter på till exempel bensin och diesel, via skatter
              på energi.
            </seg>
            <seg xml:id="i-348c016659fee37d-0">
              Min fråga är tydlig: Varför har vi ett system med en skatteväxling
              som drabbar landsbygden hårdast? Är det rätt fördelning av kostnaderna?
              Enligt min uppfattning är det inte det, men det kanske är den
              politik som majoriteten vill föra.
            </seg>
          </u>
          <note type="speaker" xml:id="i-66d29eb5c2c91c4c-0">
            Anf. 158 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-2">
            <seg xml:id="i-9109857ebc6f841c-0">
              Fru talman! Vi har i denna budget fortsatt att införa den gröna
              skatteväxlingen som vi började med för några år sedan. Också inför
              nästa budget och vårproposition är det viktigt att titta på var
              vi får de största miljöeffekterna. Det är naturligt att se på
              de alternativa bränslena, och därför tycker jag att en del av
              de förslag som ni har i ert budgetalternativ om just alternativa
              bränslen är en bit framåt på rätt väg.
            </seg>
            <seg xml:id="i-373e785543239997-0">
              Vi ska komma ihåg att vi redan i dag haft Gröna bilen-projektet
              tillsammans med bilindustrin och också inom EU jobbat tillsammans
              med bilindustrin för att få med företagen på den tanken. På bränslesidan
              tror jag att det är mycket viktigt att även titta på den totala
              miljökostnaden. Ska vi till exempel ha hemmagjord etanol eller
              ska vi köpa den utifrån? Mycket av den kommer i dag från Brasilien.
              Där kommer den totala miljökostnaden in, vilket för mig är en
              väldigt viktig fråga i framtiden.
            </seg>
          </u>
          <note type="speaker" xml:id="i-bd6865c1491a3f4a-0">
            Anf. 159 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-1">
            <seg xml:id="i-c56bad86177dda03-0">
              Fru talman! Sinikka Bohlin är bekymrad över alliansens politik
              på miljöområdet. Jag vill bara påminna Sinikka Bohlin om att det
              före valet inte fanns någon gemensam politik mellan de partier
              i vänsterkartellen som Sinikka Bohlin företräder. 121-punktsprogrammet
              har ju kommit till efter valet. Det fanns inte någonting. Det
              enda syftet med den maktkartellen var att hålla kvar Socialdemokraterna
              vid makten.
            </seg>
            <seg xml:id="i-71fd598251d58a3c-0">
              Var så säker på att de som i valet 2006 röstar på alliansen kommer
              att veta vad de röstar på. Frågan är om det finns någon gemensam
              politik för de i kartellen ingående partierna.
            </seg>
            <seg xml:id="i-46112bdda238df12-0">
              Sinikka Bohlin talar mycket om PPP, att förorenaren ska betala,
              och jag håller med om mycket av det hon säger. Hon har ju arbetat
              mycket med återvinnings- och kretsloppsfrågorna och då vill jag
              ställa en fråga om något som vi resonerat kring en gång tidigare,
              nämligen returglasen. Om man ska följa PPP kan det inte vara rimligt
              att den svenska glasåtervinningen ska betala det som andra förorenar.
              Det gäller alltså privatimporten på glasfronten.
            </seg>
            <seg xml:id="i-0806439237863434-0">
              Hur går det med det arbetet? Kommer det snart ett förslag på
              hur man ska lösa problemet för Svensk Glasåtervinning och den
              fina verksamhet de har i Hammar? Svara också på frågan hur man
              kan stärka skyddet inför en oljekatastrof i Östersjön. Det är
              ju minimalt i dag. Där lever ni inte upp till de höga bekännelserna.
            </seg>
          </u>
          <note type="speaker" xml:id="i-92ed65c63aed7153-0">
            Anf. 160 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-3">
            <seg xml:id="i-e17a504b1a61754e-0">
              Fru talman! Låt oss börja med frågan om maktkartellen. Jag gick
              till val 2002 med de mål som jag precis har redovisat i kammaren,
              nämligen miljöbalken med generationsmålen, miljömålen och etappmålen.
              Jag tycker alltså att det hos mig finns en stark styrning mot
              en bra miljö, så där behöver jag inte skämmas.
            </seg>
            <seg xml:id="i-ccfe7b55eb0d64c9-0">
              Jag tror också att de människor från Vänsterpartiet och Miljöpartiet
              som jag jobbat med hade samma mål. Mer intressant blir det att
              se alliansen med tanke på hur det spretar i dag. Men livet ska
              ju vara lite spännande också.
            </seg>
            <seg xml:id="i-dc1b34d491e0e422-0">
              Vad gäller returglas har jag också besökt Hammar, och det är
              bekymmersamt att vi får så mycket glas i återvinningen som inte
              har ett värde på samma sätt som till exempel aluminiumburkar.
              Det jag kan säga i dag är att Naturvårdsverket lämnat två olika
              förslag till regeringen, vilka nu bereds. Man försöker hitta resurser
              för att kunna lösa problemet.
            </seg>
            <seg xml:id="i-a58eaea537f4a832-0">
              Det som jag är rädd för, och som också sägs i betänkandet, är
              att om vi märker att systemet inte fungerar för oss konsumenter
              finns det i framtiden heller inget förtroende för hela det återvinningssystem
              som vi skapat i Sverige och som faktiskt är ganska unikt. Jag
              hoppas därför att problemet ska kunna lösas.
            </seg>
            <seg xml:id="i-bc34f896a8bd65a0-0">
              I princip tror jag dock att systemet med återanvändning och återvinning
              är en väg framåt. I framtiden kräver det dock att industrin hittar
              förpackningar som är mer återvinningsbara och eventuellt behövs
              också ett EU-system.
            </seg>
          </u>
          <note type="speaker" xml:id="i-6ba76118735f2b66-0">
            Anf. 161 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-2">
            <seg xml:id="i-be1656ded565226c-0">
              Fru talman! Problemet är att det tar en sådan evinnerlig tid.
              Svensk Glasåtervinning hinner komma på obestånd innan regeringen
              har kravlat sig fram ur tomglasen. Det måste till snabba beslut
              och förslag på området.
            </seg>
            <seg xml:id="i-f6380af67d197fd2-0">
              Hur är det med beredskapen för oljekatastroferna? Det vore bra
              att få en liten utläggning om hur Sinikka Bohlin ser på det utifrån
              det som har hänt ganska nyligen i Östersjön och på Gotland.
            </seg>
            <seg xml:id="i-9c73c9b2826e760a-0">
              Det är lite signifikativt för Socialdemokraternas syn på politiken.
              Huruvida några partier kan hålla ihop eller inte eller regera
              eller inte beror på några miljoner upp eller ned i en budget och
              om man kan klara av att förhandla sig samman under mörka nätter
              i Rosenbad. Det är inte vad det handlar om.
            </seg>
            <seg xml:id="i-fbc6697ba0614592-0">
              Var övertygad om att allianspartierna kommer att tillsammans
              ha en gemensam inriktning som är bra för Sverige. Vi kan ha lite
              olika uppfattningar om hur vi ska komma framåt och nå målen. Men
              när det gäller klimatområdet, kemikalier, gifter och de stora
              miljöfrågorna kommer vi att ha ett tydligt och radikalt program.
              Det gäller inte minst Östersjön och havet, viskar Sverker Thorén.
            </seg>
          </u>
          <note type="speaker" xml:id="i-fdb5e7ebb7bb4730-0">
            Anf. 162 SINIKKA BOHLIN (s) replik:
          </note>
          <u who="sinikka_bohlin_edac98" next="cont" xml:id="i-d1caf865e960a6f6-0">
            <seg xml:id="i-29f79e93f02dd7f7-0">
              Fru talman! Vi kan avsluta diskussionen om glasåtervinning. Inget
              av partierna som är representerade här i kammaren hade i budgeten
              några pengar till det. Vi får överleva med den skrivning som finns
              i betänkandet.
            </seg>
            <seg xml:id="i-3432b6185f4f8a22-0">
              Det talas om karteller och allianser. Jag har arbetat ganska
              länge tillsammans med Vänsterpartiet och Miljöpartiet från början
              av 90-talet utan att tillhöra någon kartell. Jag har tidigare
              arbetat väldigt bra med många andra partier som på något sätt
              har svikit mig på vägen och bytt sida hela tiden.
            </seg>
            <seg xml:id="i-09522ba2e385ab43-0">
              Jag tycker att vi har haft en rak väg. Men jag måste alltid hitta
              vänner någonstans. Ibland hittar jag dem, och ibland är de långt
              borta. Klimatfrågan är en av de svåraste frågorna. Det måste jag
              säga, för att det inte ska blir för roligt i talarstolen.
            </seg>
            <seg xml:id="i-97f875d81c05ffc7-0">
              Det bekymrar mig lite grann när man talar om det i alliansen.
              Jag är ändå glad att jag har Kristdemokraterna med mig i diskussionen.
              Sven Gunnar Persson vill till och med ha mer pengar till åtgärdsprogrammet
              Klimp än jag. Men det finns två partier som vill plocka bort alla
              klimatpengar.
            </seg>
            <seg xml:id="i-c464f92445bdde96-0">
              Folkpartiet talar till exempel väldigt gärna om miljöengagemanget.
              Moderaterna förstår jag lite mer om de plockar bort pengar. Men
              jag har väldigt svårt att förstå Folkpartiets agerande i den här
              frågan.
            </seg>
            <seg xml:id="i-0120bd63c5d5fbea-0">
              Det som verkligen värmer mitt gamla hjärta är det som Sven Gunnar
              Persson sade i sitt anförande om att Sverige ska gå före. Det
              är bra. Det är väldigt sällan man från de borgerliga partierna
              får höra att Sverige ska gå före. Oftast för man resonemanget:
              Vi ska gå i takt med de andra. Vi ska inte försämra konkurrenskraften
              inom EU.
            </seg>
          </u>
          <note xml:id="i-a26d5c0cdd5165db-0">
            Anf. 163 SVERKER THORÉN (fp) replik:
          </note>
          <u who="sinikka_bohlin_edac98" prev="cont" xml:id="i-cc1c32e78d10c3c0-0">
            <seg xml:id="i-43d0aa053ac5de2a-0">
              Fru talman! Vi tar miljöpolitiken på allvar, säger Sinikka Bohlin.
              Det finns ingen i denna kammare eller i Riksdagshuset som tvivlar
              på att Sinikka tar miljöpolitiken på allvar och lägger ned ett
              stort engagerat arbete på det. Där ska inget tvivel råda.
            </seg>
            <seg xml:id="i-bb8b3883778c3aa6-0">
              Men hon säger sedan: Vi har funnit vårt system. Det är som att
              en socialdemokratisk ton börjar klinga som jag inte är så van
              att höra från Sinikka Bohlin: Vi har funnit vårt system, och ingenting
              kan bli bättre.
            </seg>
            <seg xml:id="i-74ac0d096e0e84ca-0">
              Jag citerade förut flera olika utredningar, bland annat Miljömålsrådets
              senaste utvärdering av miljömålen. Varför vågar inte s den oberoende
              utvärdering av miljöpolitiken som Folkpartiet har föreslagit?
            </seg>
          </u>
          <note type="speaker" xml:id="i-c7bdc9ba9a4bb2a4-0">
            Anf. 164 SINIKKA BOHLIN (s) replik:
          </note>
          <u who="sinikka_bohlin_edac98" next="cont" xml:id="i-d1caf865e960a6f6-1">
            <seg xml:id="i-e2e7483895466636-0">
              Fru talman! Jag är väldigt stolt över det system vi har, men
              allting kan bli bättre. Vi ska vara stolta att vi har hittat den
              styrmodell vi har för att gå vidare. Miljömålsrådet märker att
              vi inte har nått alla mål. Det är också deras uppgift.
            </seg>
            <seg xml:id="i-bf2bacffa161768c-0">
              Jag tillhör den kategori människor som tror på demokratin. Jag
              tror också på politiken. Jag tror att politikerna ska vara med
              och styra. Jag tillhör inte riktigt den moderata sfären där man
              säger att politiken ska hålla sig utanför, myndigheterna ska hålla
              sig utanför och att det är någon annan som ska göra arbetet.
            </seg>
            <seg xml:id="i-d59f786d5d2d77fc-0">
              Jag är vald som förtroendevald för att hitta de styrmedel som
              finns och som behövs i framtiden. Jag tror på den modell som vi
              har skapat. Jag vet inte om man behöver ha några extra människor
              någonstans på sidan av för att granska.
            </seg>
          </u>
          <note xml:id="i-23a852c72c4f230f-0">
            Anf. 165 SVERKER THORÉN (fp) replik:
          </note>
          <u who="sinikka_bohlin_edac98" prev="cont" xml:id="i-cc1c32e78d10c3c0-1">
            <seg xml:id="i-49fce52503f2e160-0">
              Fru talman! Att regeringen ska granska och föreslå förändringar
              och att Miljömålsrådets generaldirektörer skulle föreslå de drastiska
              förändringar i strukturer och system som skulle behövas ställer
              jag mig lite tvivlande till. Det som behövs nu är att kasta ut
              frågorna utanför det politiska systemet för att sedan ta tillbaka
              dem och behandla dem precis på det demokratiska sätt som Sinikka
              Bohlin beskriver.
            </seg>
            <seg xml:id="i-29628bfa67e7e699-0">
              Hon talade tidigare om OECD som gav oss höga poäng bland annat
              på grund av våra sociala system och riklig tillgång på vattenkraft
              och annat. Men det gav oss också skarp svidande kritik vad gäller
              de marina frågorna. Jag ställde några frågor i mitt anförande
              som gällde om Kjell Larssons ord gäller eller Lena Sommestads
              ord här i debatten tidigare. Får vi en havsmiljöproposition, som
              även Havsmiljökommissionens tidigare ledamöter väntar på?
            </seg>
            <seg xml:id="i-862d2627768a6259-0">
              Hur blir det med PSSA-riktlinjerna? Blir det något mer än ruttdragning?
            </seg>
          </u>
          <note type="speaker" xml:id="i-d87b2989a2554859-0">
            Anf. 166 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-4">
            <seg xml:id="i-1b006c2e48b7469b-0">
              Fru talman! Jag börjar med frågan om vad förra miljöministern
              och nuvarande miljöministern har sagt. Det finns ingen motsättning
              i den frågan. Frågan är var man lägger de åtgärder som vi vill
              ha. Ska vi ha dem i miljömålen? Många av målen inriktar sig på
              havsmiljön på olika sätt. Eller ska man inte göra någonting där
              utan ha en specialproposition om havsmiljön? Jag vill se vad som
              händer.
            </seg>
            <seg xml:id="i-07bcfad8a31be89e-0">
              För mig är ändå miljömålen det som jag kan styra med, eller egentligen
              etappmålen. Vad gör jag i de olika miljömålen som påverkar havet?
              Vi har också fått ett annat styrmedel. Det är vattendirektiven.
              Det handlar om när vi kan börja styra avrinningsområden. Det tror
              jag kommer att vara ett väldigt viktigt styrmedel.
            </seg>
            <seg xml:id="i-3b7ace74aab25804-0">
              Det ställdes en fråga om vad som händer inom PSSA. Jag var i
              Norge förra veckan inom Nordiska rådet. Vi fick för första gången
              en presentation av vad som händer inom PSSA. Där är det fortfarande
              problem. Det är som Sverker Thorén vet åtta länder som ska vara
              överens.
            </seg>
            <seg xml:id="i-ca7fb4c096086557-0">
              Några svävar lite grann i några frågor. I några frågor går vi
              väldigt bra framåt. Ryssland är inte med men är ändå med som observatör
              i frågorna. Det är lite med på båten. Jag som har jobbat många
              år med Östersjön är glad åt varje litet steg.
            </seg>
            <seg xml:id="i-3c79d249d510af45-0">
              Nu får vi redovisningen. Vi får väl se vad vi tycker om den.
              Den möjligheten har vi den här veckan. Det är svårt för åtta länder
              att komma överens i den här frågan.
            </seg>
          </u>
          <note type="speaker" xml:id="i-f13d40a3738dcd0d-0">
            Anf. 167 LARS LINDBLAD (m) replik:
          </note>
          <u who="lars_lindblad_d93ce9" xml:id="i-164ef8daffd309a8-2">
            <seg xml:id="i-8134668dc1b4e93c-0">
              Fru talman! Jag studsade lite grann vid diskussionen om en allians
              eller inte som Sinikka Bohlin provocerade fyra partier med. Hon
              fick också den respons som hon efterfrågade.
            </seg>
            <seg xml:id="i-1617b29e29711d7a-0">
              Sinikka Bohlin menar att den spread som finns mellan de fyra
              borgerliga allianspartierna på lite drygt 1,4 miljarder är beviset
              för att det kanske egentligen inte finns några allianser eller
              liknande.
            </seg>
            <seg xml:id="i-92dacf3213f8f297-0">
              Man ska ställa de 1,4 miljarderna vi talar om i skillnad mellan
              de borgerliga partierna på miljöområdet mot en statsbudget som
              omfattar ungefär 1 000 miljarder kronor.
            </seg>
            <seg xml:id="i-a3dc83ba88779a08-0">
              Vi har lite olika profil. Lyssnar man på oss tror jag att synen
              på samhället förenar oss i ganska stor utsträckning. Det tyckte
              i varje fall jag när jag lyssnade på mina tre vänner i de andra
              borgerliga partierna.
            </seg>
            <seg xml:id="i-e48341dbfb008bb0-0">
              Vi har många gemensamma synpunkter när det gäller till exempel
              miljöbalkens utveckling och havsmiljön. Det är frågor som vi har
              drivit tillsammans mot regeringen. Det finns också en hel del
              andra frågor.
            </seg>
            <seg xml:id="i-816e7ee88e69e1c6-0">
              Jag tror dessutom att det är bra om partier har lite olika profil.
              Jag tvekar inte alls inför att vi ska kunna sitta i samma regering.
              Vi vill sitta i samma regering. Hur ser det ut på er sida? Ni
              vill inte ens sitta i samma regering.
            </seg>
            <seg xml:id="i-c056dba1d3c176b2-0">
              Ett parti är för ekonomisk tillväxt, vilket Sinikka talade sig
              varm för i talarstolen. Hon pratade om kombinationen tillväxt
              och miljö. Men de andra två är emot tillväxt. Ni är inte ens överens
              om vilket ekonomiskt eller politiskt system ni vill ha. Ett parti
              är kommunistiskt. Visst lyckas ni skriva ihop er ibland, men att
              följa era förhandlingar i TV är lite grann som att titta på en
              av de dokusåpor som man kanske följer lite då och då. Det är ganska
              spännande.
            </seg>
            <seg xml:id="i-c228a471e2d7c76d-0">
              Jag har en mer konkret fråga till Sinikka Bohlin. Den gäller
              hennes syn på miljölagstiftningen. Är inte miljöbalken som den
              ser ut i dag ett hot mot tillväxten?
            </seg>
          </u>
          <note type="speaker" xml:id="i-0267a206dd0f1731-0">
            Anf. 168 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-5">
            <seg xml:id="i-f5c19b091138e749-0">
              Fru talman! Jag ska inte kommentera andra partiers inre arbete.
              Jag tycker att det är lite för mycket begärt i den här kammaren.
            </seg>
            <seg xml:id="i-1e826bb8026409c2-0">
              Men jag kan kommentera den budget som vi debatterar på miljösidan.
              Lars Lindblad var inne på att det här bara är en del av det stora
              miljöarbete som pågår. Vi har trafiksidan, vi har hela näringslivet,
              vi har tillväxten och vi har energifrågorna. Där ser jag att inom
              de fyra partierna så finns det två partier på energisidan Moderaterna
              och tyvärr även Folkpartiet som föreslår och säger nej till det
              som jag tycker är viktigt på klimatområdet. De vill alltså ha
              mindre pengar till att effektivisera, men de vill också avstå
              mindre pengar för att introducera vindkraft. Om man nu ändå tror
              på kärnkraft, som ni gör, så måste man samtidigt tro att det finns
              alternativ på sidan om. De finns ju redan!
            </seg>
            <seg xml:id="i-b3cf3c9009b6140b-0">
              Vi har jobbat med miljöbalken sedan vi fattade beslutet i riksdagen.
              Då fattade vi samtidigt ett beslut om att vi ska följa upp Miljöbalkskommittén.
              Jag tycker ändå att den kommittén med sina delbetänkanden har
              kommit med bra förslag. Det sista förslaget som Lars Lindblad
              nu funderar på är ute på beredning. Det är aviserat som en proposition.
              Jag tror fortfarande att det blir en bra proposition, men jag
              har inte sett texterna så jag kan inte säga mer. Men min tro kan
              jag leva med i varje fall.
            </seg>
          </u>
          <note type="speaker" xml:id="i-407292946557ed7a-0">
            Anf. 169 LARS LINDBLAD (m) replik:
          </note>
          <u who="lars_lindblad_d93ce9" xml:id="i-164ef8daffd309a8-3">
            <seg xml:id="i-f7a651dfdc431829-0">
              Fru talman! Så här i juletid ska man vara lite vänlig mot varandra.
              Jag kan avsluta med att säga att jag tycker att det som gäller
              miljöbalken låter bra. Den andra diskussionen kommer vi ju att
              komma tillbaka till många gånger.
            </seg>
            <seg xml:id="i-c7d4a48361e4382a-0">
              När det gäller miljöbalken och de förslag som Miljöbalkskommittén
              har lagt fram så var jag lite bekymrad när Sinikka Bohlin sade
              att miljölagstiftningen inte hindrar tillväxt. Men då är vi nog
              överens om att de direktiv håller som regeringen gav till Miljöbalkskommittén
              om att se över, effektivisera och göra den mer tillväxtvänlig.
              Representanter från Socialdemokraterna har tillsammans med den
              borgerliga alliansen i kommittén skrivit på förslag som innebär
              tydliga effektiviseringar utan att för den delen minska miljökraven.
              Det är det som jag tror att vi har en gemensam grund i, och det
              är extremt viktigt.
            </seg>
            <seg xml:id="i-57debf14797493ae-0">
              I så fall nöjer jag mig med detta och säger att jag ser att Socialdemokraterna
              även i kammaren har en positiv hållning till Miljöbalkskommitténs
              förslag. Sedan får vi väl hoppas att regeringen äntligen kommer
              med förslagen till våren, för de är nödvändiga för Sveriges framtida
              ekonomiska tillväxt.
            </seg>
          </u>
          <note type="speaker" xml:id="i-eac77624c2972333-0">
            Anf. 170 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-6">
            <seg xml:id="i-5865aa653e13a996-0">
              Fru talman! Jag skulle i slutändan vilja ha en kommentar till
              det här med LIP-åtgärder och sådant. Om man tittar på de LIP-program
              lokala investeringsprogram som vi har haft kan man räkna att de
              åtgärderna sammanlagt har minskat energianvändningen med 2,3 terawattimmar
              per år. Det är mer än hälften av energiproduktionen i kärnkraftsreaktorn
              Barsebäck 2. Det har alltså haft effekt.
            </seg>
            <seg xml:id="i-2a1656110dd28788-0">
              Nu har man för första gången också delat ut så kallade Klimppengar.
              Det gjordes i november, och det var 363 miljoner kronor. Man räknar
              med att de svenska utsläppen av växthusgaser då minskar med 170
              000 ton per år. Det är 16 län och många kommuner men också Volvokoncernen
              som har sökt och fått pengar. Det är viktigt att vi får med företagen
              i diskussionen. Vi har som sagt haft Gröna bilen-projekt, och
              där vill Volvo vara med och minska utsläppen.
            </seg>
            <seg xml:id="i-6c2fb6fa68c88fbb-0">
              Jag tycker alltså inte att man ska vara för negativ när det gäller
              Klimppengarna. Staten ger en del, men det är stimulanspengar.
              Ni har ju många gånger begärt att staten ska stimulera för att
              få kommunerna och företagen med i arbetet.
            </seg>
          </u>
          <note type="speaker" xml:id="i-baec6571c9802efb-0">
            Anf. 171 KJELL-ERIK KARLSSON (v):
          </note>
          <u who="kjell-erik_karlsson_fc6fab" xml:id="i-a7de7aeaa03b6733-0">
            <seg xml:id="i-517897b8c2f0d347-0">
              Fru talman! Betänkandet om allmän miljö- och naturvård, utgiftsområde
              20, omspänner nästan 4 miljarder kronor i anslag.
            </seg>
            <seg xml:id="i-cea07c431479cfc3-0">
              Det talas ibland om en viss samsyn på miljöfrågorna. Men det
              finns inom den borgerliga så kallade alliansen en spridning inom
              miljöbudgetarna på ca 1,4 eller 1,5 miljarder kronor.
            </seg>
            <seg xml:id="i-05bf56abf2517c9c-0">
              Jag känner en viss oro för framtiden, för miljön och för miljömålen
              när jag som vänsterpartist ser att det finns en önskan från två
              borgerliga partier om att minska den totala satsningen på miljöområdet,
              visserligen med så pass stor spridning partierna emellan att de
              inte kan enas. Den största minskningen är på nästan 32 % av utgiftsområdet,
              eller ca 1,3 miljarder. Den största ökningen är på 5 % eller 200
              miljoner.
            </seg>
            <seg xml:id="i-2a1abf5e568c92a5-0">
              Fru talman! Vår miljöpolitik ska leda till att vi närmar oss
              våra 15 stora nationella miljömål. Jag säger närmar oss, för som
              vi har sett i miljörådsredovisningen och i detta betänkande har
              vi stora problem med att i tid nå minst fyra av målen. De är Begränsad
              klimatpåverkan, Giftfri miljö, Ingen övergödning samt Levande
              skogar.
            </seg>
            <seg xml:id="i-6d9230a712706b61-0">
              Den så kallade borgerligheten har tydligen olika syn på klimatfrågan
              och därmed på behovet av satsningar på åtgärdsprogrammet Klimp,
              eller det så kallade Klimatinvesteringsprogrammet. Här spretar
              det med 100 miljoner inom de borgerliga budgetförslagen.
            </seg>
            <seg xml:id="i-26c53cccd4db866c-0">
              Men jag är också beredd att ge en eloge till Kristdemokraterna
              i denna del. De har insett vikten av Klimpsatsningen. Klimp är
              enligt oss vänsterpartister en mycket viktig faktor för att nå
              resultat i klimatarbetet. Det är kostnadseffektivt och ger bra
              och lärorika resultat. Klimp skapar engagemang lokalt och regionalt
              samt har en mycket viktig lärande roll i sitt processarbete. Det
              ger snabbt resultat för den lokala miljön på olika sätt.
            </seg>
            <seg xml:id="i-ee66cf1a70cd487d-0">
              Nu behövs satsningar med omfattande och långsiktiga omställningsarbeten
              inom transportsektorn för att minska utsläppen från framför allt
              den tunga godstrafiken.
            </seg>
            <seg xml:id="i-bd793b741556998f-0">
              Sanering och efterbehandling är ett nödvändigt arbete efter all
              den okunskap eller det slarv som har skett tidigare med våra kemikalier
              inom industrin och samhället i övrigt. Ska vi nå målet Giftfri
              miljö måste vi ha en stark svensk kemikaliepolitik med skärpa,
              som ligger i fronten som pådrivare inom EU. Jag ser med viss oro
              på hur REACH, det EU-förslag på kemikalieområdet som lades fram
              av EU-kommissionärerna, nu tyvärr håller på att vattnas ur.
            </seg>
            <seg xml:id="i-39b3a35ea873b14d-0">
              Jag ser det även som viktigt att Sverige tar krafttag när det
              gäller bromerade flamskyddsmedel. Det är kemikalier som i många
              fall är helt onödiga och som kan och ska fasas ut.
            </seg>
            <seg xml:id="i-54d5eb942188c83c-0">
              När det gäller sanering av förorenade områden ser jag med ilska
              och förskräckelse hur en del kommuner gömmer undan eller försöker
              glida undan saneringsarbeten som behövs på kommunal mark.
            </seg>
            <seg xml:id="i-9284200d85dd0e61-0">
              Det behövs kraftfulla åtgärder om vi ska nå målet Ingen övergödning
              till 2020. Om ingen förändring sker kan vi bli tvungna att radikalt
              förändra vår jordbrukspolitik i de områden som befinner sig nära
              våra kuster.
            </seg>
            <seg xml:id="i-3f6da7a767f93cf5-0">
              När det gäller målet Levande skogar och svårigheten att nå delmålet
              Biologisk mångfald beror detta framför allt på att många av de
              biologiska processer som har påverkats negativ av skogsbruket
              kräver lång tid för att återhämta sig. Här är det särskilt viktigt
              att staten som skogsägare verkligen framstår och agerar som ett
              föredöme. Om det verkligen görs kan ibland ifrågasättas när man
              ser Fastighetsverkets och andra statliga ägares agerande på området.
              Här hoppas jag att ägardirektiven används och skärps betydligt.
            </seg>
            <seg xml:id="i-06cb4e03ccc7b5a4-0">
              Utöver dessa fyra av mig nu nämnda miljömål är det mycket som
              behöver åtgärdas även inom de övriga elva målen.
            </seg>
            <seg xml:id="i-a5a7cc94a398ad58-0">
              Av dem kan jag inte undvika att nämna Hav i balans, levande kust
              och skärgård. Det är ett miljökvalitetsmål som det har kohandlats
              friskt med i EU-familjen. Här struntar man i de vetenskapliga
              rekommendationerna när det gäller uttag av havets resurser såsom
              fisk. Bifångsterna av hotade arter i blandfisket, arter som sedan
              dumpas döda i havet, skapar en katastrofsituationen för framtiden.
            </seg>
            <seg xml:id="i-7e7a2b6dafba6f32-0">
              När man på ett område för i land ca 700 000800 000 torskar och
              samtidigt dumpar 2 miljoner torskar överbord men endast registrerar
              de 700 000800 000 som fångst, undrar i varje fall jag vad fiskepolitik
              är för något. Är den över huvud taget kopplad till biologisk balans
              och miljösituationen eller enbart till den just rådande socioekonomin?
            </seg>
            <seg xml:id="i-776c0fd795a2b7a7-0">
              Här kan man verkligen snacka om bottennapp eller fiasko när det
              gäller EU:s fiskepolitik. Är det hushållning med knappa resurser
              när 7075 % av fångsten kastas död överbord?
            </seg>
            <seg xml:id="i-df68ff794acee4e6-0">
              I betänkandet framgår det även att det går alldeles för sakta
              med inrättandet av reservat och fiskefria områden i marin miljö.
              Jag och Vänsterpartiet skulle vilja uttrycka det så att det går
              alldeles för fort att inrätta fiskfria områden i vår marina miljö.
            </seg>
            <seg xml:id="i-6fb7f6838429b112-0">
              Nu gäller det att berörda myndigheter snabbar på processen och
              ökar insatserna för att följa direktiven och nå uppsatta mål.
            </seg>
            <seg xml:id="i-8aaefa08a276616c-0">
              Fru talman! Slutligen vill jag yrka bifall till förslaget i betänkandet
              MJU1.
            </seg>
          </u>
          <note type="speaker" xml:id="i-ee789948e6c54d12-0">
            Anf. 172 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-3">
            <seg xml:id="i-9e017559c0e71e5a-0">
              Fru talman! Jag vill tacka Kjell-Erik Karlsson för de fina orden
              om vår miljöpolitik, fläckvis i alla fall.
            </seg>
            <seg xml:id="i-e33a36c11bd898a9-0">
              Jag får väl säga samma sak till Kjell-Erik som jag har sagt till
              Sinikka, nämligen att ni får ge er till tåls och finna er i att
              miljöpolitiken är ett av många politikområden där det inte har
              tillsatts några arbetsgrupper. Det är ett arbete som kommer att
              pågå på annat sätt. Inför valet 2006 kommer det att presenteras
              på det sätt vi då finner lämpligt. Så är det, och ni behöver inte
              bekymra er så förfärligt mycket om det.
            </seg>
            <seg xml:id="i-9917c8441c4f517b-0">
              Förklara i stället er egen politik inom vänsterkartellen! Varför
              går inte Sverige före med ett förbud mot alla bromerade flamskyddsmedel
              och HA-oljor i däck? Varför finns det alldeles otillräckliga resurser
              för oljesanering om det händer någonting i Östersjön? Varför tar
              inte staten snabbt sitt ansvar för de förorenade områden som man
              själv har varit verksam i, till exempel i Kvarntorp och utanför
              Luleå där SJ har haft fyr för sig? Varför har inte Sverige fått
              igenom och arbetat kraftfullare för att snabbt förändra reglerna
              när det gäller låginblandning av biobränslen så att vi kan få
              ned utsläppen av växthusgaser?
            </seg>
            <seg xml:id="i-e378a8d111fbef49-0">
              Det är den typen av frågor som jag tycker att ni i vänsterkartellen
              ska ägna kraft åt i stället för att fundera så väldigt mycket
              på vad vi pysslar med.
            </seg>
          </u>
          <note type="speaker" xml:id="i-12d1fb49d8f691ae-0">
            Anf. 173 KJELL-ERIK KARLSSON (v) replik:
          </note>
          <u who="kjell-erik_karlsson_fc6fab" xml:id="i-a7de7aeaa03b6733-1">
            <seg xml:id="i-57e8ead1ee135537-0">
              Fru talman! Det blir intressant att se vad alliansen presenterar
              inför valet. Men nu behandlar vi faktiskt de budgetförslag ni
              har lagt fram. Jag ser fram emot att se vad ni kan enas om. Ni
              kommer säkert också att få se vilka frågor vi vill driva.
            </seg>
            <seg xml:id="i-d7cb1bba78dd2a58-0">
              Det pågår ett arbete när det gäller flamskyddsmedel, sanering
              och biodrivmedel. Kemi har tagit fram ett förslag om hur vi ska
              gå vidare med flamskyddsmedlen. Det är någonting som samarbetspartierna
              har arbetat med under ganska lång tid. Det kommer att läggas fram
              förslag om flamskyddsmedlen så småningom.
            </seg>
            <seg xml:id="i-8507e363ebd2a864-0">
              Jag kan hålla med om att saneringen av statens egna områden har
              gått för sakta. Men som du vet är det så när man samarbetar att
              man inte alltid får igenom allting. Det tror jag att ni kommer
              att märka också, om det nu skulle bli ett samarbete.
            </seg>
            <seg xml:id="i-fde01fafe8c1ce2d-0">
              Det finns en utredning om biodrivmedlen som pågår. Här är det
              också frågan om att verkligen få fram de alternativa drivmedlen.
              Här pågår det också arbete och, som Sven Gunnar Persson kanske
              också har hört, vissa typer av förhandlingar med branschen för
              att skapa ställen där man kan tanka sin bil med biodrivmedel.
            </seg>
          </u>
          <note type="speaker" xml:id="i-f49f5820054689d6-0">
            Anf. 174 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-4">
            <seg xml:id="i-71741f423f29523d-0">
              Fru talman! Jag nöjer mig med att konstatera att Kjell-Erik Karlsson
              ställer väldiga krav på en allians som ska ställa upp i valet
              2006, medan han själv sitter i en kartell som har makten men som
              inte har mycket annat än utredningar och kommande förslag att
              rycka fram ur rockärmen. Det handlar om viktiga områden som har
              enorm betydelse för hälsan och miljön.
            </seg>
          </u>
          <note type="speaker" xml:id="i-e0f5aa44b0ae1bb4-0">
            Anf. 175 KJELL-ERIK KARLSSON (v) replik:
          </note>
          <u who="kjell-erik_karlsson_fc6fab" xml:id="i-a7de7aeaa03b6733-2">
            <seg xml:id="i-e1cabc8437ab9b36-0">
              Fru talman! Det handlar inte bara om att rycka fram saker ur
              rockärmen. Om det verkligen ska fungera och ge resultat gäller
              det att det man lägger fram är väl underarbetat så att det också
              är genomförbart. Ni har kanske något att kasta fram snabbt. Jag
              tar gärna emot tips.
            </seg>
          </u>
          <note type="speaker" xml:id="i-d375b522f7975bea-0">
            Anf. 176 BIRGITTA GIDBLOM (s):
          </note>
          <u who="unknown" xml:id="i-a6dd74c3383b86c1-28">
            <seg xml:id="i-9120e335401dad3b-0">
              Fru talman! Jag vill kommentera avsnittet i betänkandet som gäller
              storslagen fjällmiljö.
            </seg>
            <seg xml:id="i-5e948ba2d018420e-0">
              Vi som lever och verkar i fjällområdet instämmer i att verksamheten
              i områdena ska bedrivas med hänsyn till fjällvärldens unika värden.
              Men vi vänder oss emot ytterligare begränsningar när det gäller
              terrängfordonskörning och flyg. Det område jag nu främst talar
              om, och som jag själv kommer ifrån, ligger i Norrbotten. Det är
              kommunerna Kiruna, Gällivare, Jokkmokk, Arjeplog och Arvidsjaur.
              Deras yta är lika stor som området i södra Sverige från Skåne
              upp till Närke. Då förstår ni alla vilka vidder det rör sig om.
              De som verkligen vill ha tystnad finner den i fjällvärlden utan
              nya förbud.
            </seg>
            <seg xml:id="i-c29947185f92c8b3-0">
              De föreslagna begränsningarna i flygtrafiken som nu bereds i
              Regeringskansliet innebär ett hot inte bara mot samtliga flygföretag
              som är verksamma i Norrbotten utan mot besöksnäringen som helhet
              och mot det rörliga friluftslivet.
            </seg>
            <seg xml:id="i-f384ea3e51c5513b-0">
              Fru talman! Inskränkningar i skotertrafiken innebär också en
              begränsad rörlighet. Som det nu är kan man till exempel inte åka
              från Hukejaurestugan förbi Alesjaurestugan och upp till Abisko
              utan att utsätta sig för stor fara i ett brant område. Det innebär
              att ingen kan åka den vägen. När det här förbudsområdet fastställdes
              var alla intressenter i Norrbotten eniga om en annan sträckning
              av skoterleden, men centrala myndigheter hade en annan åsikt.
            </seg>
            <seg xml:id="i-a507814b736e5df6-0">
              Med det här vill jag understryka att man ska lyssna på oss som
              lever och verkar i Norrbotten. Vi är också rädda om vår natur
              och vår miljö, men vi vill ha ett större lokalt inflytande över
              de lokala miljöfrågorna.
            </seg>
          </u>
          <note type="speaker" xml:id="i-3eac499d18d81fb8-0">
            Anf. 177 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-3">
            <seg xml:id="i-df9dbe56bdf41371-0">
              Fru talman! Jag kunde inte låta bli att replikera eftersom jag
              själv känner starkt för Norrbotten. Jag har bott i Kiruna och
              trivdes utmärkt där. Jag flyttade därifrån eftersom jag fick för
              många tjänsteresor och för sällan fick vara i Kiruna. Det är ett
              underbart friluftsliv där.
            </seg>
            <seg xml:id="i-a30551f379e9ee19-0">
              Jag tänker inte i detaljer gå in på hur skoterförbudsområden
              ska vara. Men jag ser ett problem när de läggs ut, och det gäller
              Norrbotten och Kiruna kommun. Ofta läggs skoterförbudsområdena
              väldigt långt bort. Normala människor som kanske inte vill ge
              sig ut på väldigt långa vinterturer utan vill ägna sig åt det
              vardagliga friluftslivet på skidor och få lite lugn och ro från
              buller har svårt att ta sig dit. Skoterområdena är däremot ofta
              väldigt lättillgängliga.
            </seg>
            <seg xml:id="i-eaf590144cb63546-0">
              Problemet med bullret är ju att det väldigt lätt uppfyller en
              hel fjälldal. Även om man som skidåkare väljer att inte vara i
              dalarna utan väldigt mycket på topparna blir det alltså mycket
              störningar.
            </seg>
            <seg xml:id="i-3701181647b2e19d-0">
              En annan sak som är väldigt störande är de här som roar sig med
              att köra uppför och nedför fjällsluttningarna fram och tillbaka.
              I Miljövårdsberedningen fanns en gång ett förslag om att förbjuda
              icke målinriktad skotertrafik, men det blev inte av. Vad säger
              du om den idén? Vore inte det väldigt bra för att få bort den
              rena okynneskörningen? Det stör ju inte dem som vill ta sig fram
              för att fiska i en trevlig sjö eller någonting annat. Det behövs
              väl ändå regleringar.
            </seg>
            <seg xml:id="i-4d71ab35a334ee42-0">
              Sedan är ju den lokala debatten ofta väldigt tuff. De som vill
              ha regleringar mot skotern blir väldigt lätt nedsablade. Jag känner
              väldigt många människor, även i Norrlands inland, som vill ha
              skoterregleringar.
            </seg>
          </u>
          <note type="speaker" xml:id="i-a037833e80ff7c84-0">
            Anf. 178 BIRGITTA GIDBLOM (s) replik:
          </note>
          <u who="unknown" xml:id="i-a6dd74c3383b86c1-29">
            <seg xml:id="i-3c729a27abb3524e-0">
              Fru talman! Som jag sade anser jag att man ska kunna ta upp detta
              lokalt. Alla intressenter är ju medvetna om miljön och bullret.
              Vad vi egentligen vänder oss emot är att allting ska beslutas
              centralt när det gäller vår fjällvärld.
            </seg>
            <seg xml:id="i-db9bf8442d1332f6-0">
              Men visst, sådan buskörning som du beskriver är inte önskvärd.
            </seg>
          </u>
          <note type="speaker" xml:id="i-a03b55c0c6b648fb-0">
            Anf. 179 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-4">
            <seg xml:id="i-4188d71935a78df2-0">
              Fru talman! En fråga till Birgitta Gidblom blir då: Är du beredd
              att driva lokalt att det läggs skoterförbud också i områden dit
              det är enkelt för vanligt folk att ta sig utan att vara en stor
              äventyrare, alltså i närheten av bebyggda områden och vägar? Vill
              du driva det?
            </seg>
          </u>
          <note type="speaker" xml:id="i-0bcef2614799915f-0">
            Anf. 180 BIRGITTA GIDBLOM (s) replik:
          </note>
          <u who="unknown" xml:id="i-a6dd74c3383b86c1-30">
            <seg xml:id="i-6e1ebfa688f06568-0">
              Fru talman! Det kan jag inte svara på i dag. Det vill jag inte
              göra.
            </seg>
          </u>
          <note xml:id="i-bd3a5bdf56ac478a-3">
            Överläggningen var härmed avslutad.
          </note>
          <note xml:id="i-a0d58fab37bfef91-0">
            9 § Jord- och skogsbruk, fiske med anslutande näringar
          </note>
          <note xml:id="i-38ed4421481944c2-4">
            Föredrogs
          </note>
          <note type="speaker" xml:id="i-286e2330fef21b09-0">
            Anf. 181 BENGT-ANDERS JOHANSSON (m):
          </note>
          <u who="bengt-anders_johansson_06e1b4" next="cont" xml:id="i-fd30b20d263071d0-0">
            <seg xml:id="i-187838207a1e1c12-0">
              Fru talman! Vi moderater har i höst lämnat en partimotion som
              heter En politik för arbete. Jag nämner det inledningsvis, därför
              att den också lägger grunden för vårt tänkande om människors möjlighet
              att skapa förutsättningar för sin trygghet. Det är en politik
              för arbete och oberoende. Det handlar om att bryta Subventions-
              och Bidrags-Sverige.
            </seg>
            <seg xml:id="i-65c1b61ac937f866-0">
              Men det räcker inte bara med det. Det handlar också om att minska
              stöden inom EU och i nästa steg också inom WTO.
            </seg>
            <seg xml:id="i-885b8c31c9a98b6a-0">
              Genom att stärka egenkraften hos människor ökar man också konkurrenskraften.
              Och en sak är alldeles klar: Det stärker vägen till framgång och
              trygghet både för den enskilde och för samhället i stort.
            </seg>
            <seg xml:id="i-eee0140e7e7d8944-0">
              Vi har mottot: Låt tusen blommor blomma på midsommarängen, i
              stället för att ha en politikerskött äng. Då blir det nämligen
              mycket nedvissnade blommor; tro mig!
            </seg>
            <seg xml:id="i-a1a01dc781c841f8-0">
              Problemet för det svenska jordbruket, och för övrigt andra företagare,
              är att den socialdemokratiska regeringen egentligen inte vill
              ha företagare. Man vill bara ha företag. Det är mycket smidigare.
              Företagare tänker ju själva, och det är besvärligt.
            </seg>
            <seg xml:id="i-539a9505199af324-0">
              Regeringens politik utmärker sig genom bristen på helhetssyn
              och präglas utomordentligt mycket av snuttifieringspussel. Det
              är en pusselbit hit och en pusselbit dit, och så rycker man i
              alla tåtar hit och dit. Svårigheten är att överskådligheten för
              den enskilde som är satt att följa detta är ungefär som när man
              har ett 5 000-bitarspussel som ligger utslängt på golvet ni vet
              själva. Ungefär så upplever man det som småföretagare inom jord-
              och skogsbruk, eller för all del något annat företagande.
            </seg>
            <seg xml:id="i-dad5b2b78f51a003-0">
              Detta är speciellt svårt för jordbruket eftersom jordbruket är
              så otroligt mångfasetterat. Jag brukar säga att det är få yrken
              där du ena minuten svetsar, nästa minut agerar barnmorska, förlösningsmorska
              eller vad man nu ska kalla det för ett djur och efter ytterligare
              en minut är bokförare eller ekonomiansvarig. Tänk er in i den
              situationen! Det är den mångfasetterade vardag som råder för många
              jordbrukare. Och så ska man dessutom ha ett regelsystem omkring
              sig som är fullständigt ogenomträngligt!
            </seg>
            <seg xml:id="i-6f65efac92de8904-0">
              Den företagsfientlighet som socialisterna, Socialdemokraterna
              och majoriteten faktiskt står för är ett hot mot det svenska jordbruket.
            </seg>
            <seg xml:id="i-435eb872166f703a-0">
              Låt mig ge några axplock för att i någon mån befästa vad jag
              nu säger. Ett exempel är att vägbidragen är så starkt undertryckta.
              Det bevisades tydligt när nu Saab i Trollhättan började hotas.
              Genast gör man en brandkårsutryckning och rycker in pengar än
              här och än där, vilket får till följd att de areella näringarnas
              oundvikliga behov av logistisk möjlighet förminskas ytterligare.
              Att över huvud taget tänka på en alternativ finansiering som skulle
              kunna ge en tillväxt är inte aktuellt. Varför har jag ännu inte
              lyckats få något svar på.
            </seg>
            <seg xml:id="i-bff263ed1f730ede-0">
              3:12-reglerna, som ni känner till, har man nu i tio år pratat
              om att rätta till. Pagrotsky har gjort sig känd för mycket prat
              och lite verkstad. Östros har nu som nyutnämnd näringsminister
              ändå lämnat ut en blå bok med 291 teser om hur detta område ska
              förenklas, men notera vad som står på s. 4 i den, mina vänner!
              Jag rekommenderar denna sida till läsning, fru talman, eftersom
              det klart framgår att man inte får ändra några regler som substantiellt
              kan ändra på innehållet i vad som ska levereras. Nänä, det får
              man inte röra! Den här Östrosska tesboken är alltså ungefär som
              kejsarens nya kläder.
            </seg>
            <seg xml:id="i-44d0124a8dfccd7a-0">
              Socialdemokraterna talar alltid om storskaligheten. Man är storskalighetens
              fanbärare. Det gäller grupper och kollektiv. Men det lilla glömmer
              man det lilla som har möjlighet att växa, det lilla fröet som
              faktiskt är grunden till vårt företagande.
            </seg>
            <seg xml:id="i-fcbb4e9e83ad6b16-0">
              I denna småskalighet noterar vi att den småskaliga livsmedelsproduktionen
              har svårigheter, trots att miljö- och jordbruksutskottet enigt
              har uppdragit åt regeringen att vidta åtgärder. Där ställer man
              i stället fram möjligheten till bidrag. Man har nämligen så krångliga
              regler att det inte går att komma fram utan stöd.
            </seg>
            <seg xml:id="i-f10c0fefd22f76d5-0">
              För ett tag sedan sade jordbruksministern: Nu har vi lyft av
              ryggsäcken! Det är lite generande att vi har en jordbruksminister
              som inte vet att ryggsäcken finns kvar. Den har bara ändrat innehåll.
            </seg>
            <seg xml:id="i-c903bdb5d19744e9-0">
              Vi fick en utlovad dieselskattesänkning i fjor. Efter en vecka
              höjde man skatten med 10 öre. Det visar hur liten kontakt man
              har mellan vad munnen säger och vad hjärnan tänker i detta parti.
            </seg>
            <seg xml:id="i-819989a7ab2f77f7-0">
              Nu skulle man sedan sänka skatten med 2 kr. Det blev till syvende
              och sist 1:70. En sänkning för att nå medelnivån i Europa hade
              legat på 2:50.
            </seg>
            <seg xml:id="i-effd2b4ede3f554f-0">
              Vi har djurskyddsbestämmelser som straffar ut svensk produktion.
              Förmänskligandet av djur leder till vägs ände; tro mig! Känslomässiga
              regler utan forskningsbakgrund leder också till utslagning. För
              närvarande är det minknäringen som är föremål för detta. En uråldrig
              kretsloppsanpassad verksamhet är hotad.
            </seg>
            <seg xml:id="i-2b634c98c02d9751-0">
              När vi har en djurskyddsmyndighet med en amatörbiolog till generaldirektör
              som i tidningarna går ut och diskuterar om minken har simhud mellan
              tårna eller inte blir jag lite konfunderad över vad det är för
              myndighetsutövare vi har i det här landet, tillsatta av den socialdemokratiska
              regeringen som en betalning för Miljöpartiets stöd. Det är dyrt
              att köpa sådant stöd.
            </seg>
            <seg xml:id="i-5f2298d2b82f726e-0">
              Vi har livsmedelsbestämmelser som nästan omöjliggör den småskaliga
              livsmedelsproduktionen. Vi har avgifter på handelsgödsel och växtskyddsmedel
              och så vidare.
            </seg>
            <seg xml:id="i-a4aad94b616ca96a-0">
              Vi har brister i äganderättsskyddet, som urholkar företagandet
              inom de areella näringarna speciellt.
            </seg>
            <seg xml:id="i-3072b7eb46da8518-0">
              Jag kanske låter lite kritisk. Möjligen. Men det är så här att
              jag möter ingen, tro mig, som har någon reell tilltro till framtiden
              med den ledning vi har i det här landet. Jag vill bara ställa
              frågan till Socialdemokraterna: Träffar ni på någon som är nöjd?
              I så fall skulle jag se fram emot att få träffa de personerna,
              för jag möter dem inte.
            </seg>
            <seg xml:id="i-040d05643a09a1df-0">
              Fru talman! Jag vill avslutningsvis yrka bifall till reservation
              4. I övrigt vill jag hänvisa till vårt ställningstagande i betänkandet
              när det gäller detaljerna i vår jordbrukspolitik.
            </seg>
          </u>
          <note xml:id="i-88d95cfbc70cf7ca-0">
            Anf. 182 ANITA BRODÉN (fp):
          </note>
          <u who="bengt-anders_johansson_06e1b4" prev="cont" xml:id="i-0c71aa59fbdf2781-0">
            <seg xml:id="i-232c6bb1830665fb-0">
              Fru talman! Som en utgångspunkt i Folkpartiets ställningstagande
              i dagens betänkande finns våra grundläggande värderingar och vårt
              förhållningssätt.
            </seg>
            <seg xml:id="i-b7b60436f1e4b458-0">
              Det handlar om vår företagarsyn, där vi vill ha en mer aktiv
              näringspolitik. Vi vill minska byråkrati och regelverk samt underlätta
              för småföretagsamheten, något som till stor del gagnar landsbygden,
              för det är där de flesta enmans- och fåmansföretagen finns.
            </seg>
            <seg xml:id="i-3ac6b57163e6a953-0">
              Det handlar om vår syn på konsumentperspektivet, där Folkpartiet
              välkomnar att konsumenternas efterfrågan nu får större genomslag
              i och med EU:s nya jordbrukspolitik.
            </seg>
            <seg xml:id="i-f2d4be90d580295c-0">
              Det handlar om Folkpartiets syn på hållbar tillväxt, ett ord
              som börjar bli slitet förvisso men som står för förvaltarskapet
              och den biologiska mångfalden. Det finns en hållbar tillväxtpotential
              inom de areella näringarna som vi vill lyfta fram.
            </seg>
            <seg xml:id="i-a625f8af6d0d1971-0">
              Det handlar om samarbete och samverkan, lokalt men också globalt.
              Folkpartiet anser att tredje-världen-perspektivet också ska inrymmas
              i de beslut vi är med och fattar här i Sveriges riksdag. Vi vill
              slå vakt om en rättvis handelspolitik.
            </seg>
            <seg xml:id="i-373590c67e959518-0">
              Det handlar slutligen om en effektiv administration där våra
              gemensamma resurser avseende myndighetsutövning, forskning, kontroller
              och information ska ske så samordnat och kostnadseffektivt som
              möjligt.
            </seg>
            <seg xml:id="i-788bf54b8f511855-0">
              Med denna utgångspunkt, fru talman, vill jag göra några nedslag
              och lyfta fram Folkpartiets politik rörande landsbygd, livsmedel
              och djuromsorg, skog och myndighetsorganisation.
            </seg>
            <seg xml:id="i-0293f58c1b256f88-0">
              Jag börjar med landsbygdspolitiken.
            </seg>
            <seg xml:id="i-e8efe66fe166aec0-0">
              Folkpartiet anser att en levande landsbygd till stor del är beroende
              av livskraftiga basnäringar. Tillsammans med en utveckling av
              exempelvis sektorerna inom energi, råvaruförädling, småskalighet
              och turism kan detta bidra till ökad sysselsättning och tillväxt
              i hela landet.
            </seg>
            <seg xml:id="i-2edfc0579472ad76-0">
              Vi anser att det krävs en sammanhållen landsbygdspolitik, vilket
              vi presenterade i vår rapport i samband med landsbygdsriksdagen
              i Ystad. Vid denna landsbygdsriksdag i våras utlovade Socialdemokraternas
              representant i en paneldebatt att han skulle ta ansvar för att
              samla samtliga partier till samtal om de här frågorna. Vi väntar
              fortfarande på denna inbjudan.
            </seg>
            <seg xml:id="i-ba5b8704ddd11f23-0">
              När det gäller livsmedel och djurhållning tror jag att det räcker
              att nämna folkpartisten och före detta EU-parlamentarikern Marit
              Paulsen för att visa hur betydelsefulla Folkpartiet anser att
              dessa frågor är. Vi anser att hälsoaspekterna och livsmedelsfrågorna
              ska få en central roll. Vi ökar därför anslaget till livsmedelsforskning.
              Krav på säkra livsmedel är ett rättmätigt krav och måste upprätthållas
              genom tydliga och klara regler, genom spårbarhet och ordentliga
              kontroller. Krav på adekvat märkning är därför mycket viktigt,
              både för konsumenter och för producenter. Jag välkomnar därför
              förslaget till lagrådsremiss med ökad möjlighet till kommunal
              samverkan vad gäller tillsyn. Det är ett sunt och självklart förslag
              som givetvis borde kommit för länge sedan. Jag välkomnar också
              att målet inom politikområdet utökats till att spegla konsumenternas
              efterfrågan.
            </seg>
            <seg xml:id="i-ab827fcc16cecb61-0">
              Folkpartiet är angeläget om att djurskyddsfrågorna prioriteras
              så att Sveriges generellt sett goda djurskydd upprätthålls och
              utvecklas. Vi har i många sammanhang bland annat fört fram krav
              på utökade utbildningsinsatser för djurskyddsinspektörerna. Folkpartiet
              tillskjuter därför medel utöver regeringens förslag till ökat
              djurskydd. Folkpartiet anser att Djurskyddsmyndigheten ska ha
              ett samlat grepp om djurskyddsfrågorna. Fler uppgifter bör kunna
              hänföras till myndigheten för att få just ett helhetsgrepp, exempelvis
              ett internationellt samordningsansvar. Djurskyddsmyndigheten har
              endast verkat i knappt ett år och borde få en rimlig chans att
              visa att man klarar av att leva upp till målen.
            </seg>
            <seg xml:id="i-273f0805e160a2e9-0">
              Fru talman! Jag fortsätter med skogen vårt gröna guld.
            </seg>
            <seg xml:id="i-736f128ff9544cf5-0">
              Vi anser att 1993 års skogspolitiska beslut med två jämställda
              mål ska ligga fast. Vi anser dock att skogens betydelse för Sveriges
              välstånd tydligare bör belysas. Vi närmar oss den beräknade hållbara
              avverkningskvoten på 85 miljoner kubikmeter. Det krävs nu en grundlig
              analys för att dels se om och hur denna kvot kan höjas, dels analysera
              bioenergins och förädlingens framtida potential. Det är med denna
              utgångspunkt vi förordar ett nationellt skogsprogram.
            </seg>
            <seg xml:id="i-294b6ee67a809d8a-0">
              Folkpartiet anser att varje generation också har ett ansvar att
              förvalta naturresurserna på ett hållbart sätt så att den biologiska
              mångfalden inte utarmas. Det innebär att vissa områden behöver
              ett särskilt skydd. Utgångspunkten innan beslut fattas om skyddsavsättningar
              måste vara en vetenskaplig bedömning. Civilrättsliga avtal, naturvårdsavtal,
              har många gånger varit en framgångsrik väg.
            </seg>
            <seg xml:id="i-0541a9e2a2efb050-0">
              Vi förordar ökad smidighet och flexibilitet och anser att medel
              i större omfattning skulle kunna omfördelas till naturvårdsavtal.
              Folkpartiet är kritiskt till att områden mellan 5 och 20 hektar
              avsedda för skyddsavsättningar fortfarande hamnar mellan stolarna.
              Ett klargörande av myndighetsansvaret mellan Skogsvårdsstyrelsen
              och länsstyrelsen måste därför snarast komma till stånd.
            </seg>
            <seg xml:id="i-438cd0f23f78f0f1-0">
              Jag vill, fru talman, dessutom nämna några ord om myndighetsorganisationen.
              Där har Folkpartiet dristat sig till att föreslå en radikal omorganisation
              av de areella näringarnas myndigheter. Syftet är att få ett tydligt
              fokus på utveckling av landsbygden och dess tillväxtmöjligheter.
              Det innebär en effektivisering och specialisering. Jag är övertygad
              om att idén som sådan är väl värd att analysera och utreda betydligt
              grundligare.
            </seg>
            <seg xml:id="i-e81f82f4d0490dc4-0">
              Det antal myndigheter som servar de areella näringarna ska ha
              tydliga ansvarsområden. Därför ser vi en djurskyddsmyndighet som
              får ta över ytterligare uppgifter inom sin genre. I LAN verket
              för landsbygden och de areella näringarna ska alla delar som hör
              till näringsdelen jord, skog, fiske och landsbygdsutveckling ingå.
              Det innebär de verksamheter som nu ingår i Glesbygdsverket, Jordbruksverket,
              Skogsstyrelsen och Fiskeriverket.
            </seg>
            <seg xml:id="i-365ba0c9e8dab9ed-0">
              Slutligen vill jag upprepa det jag envetet har tagit upp hela
              hösten. Jag beklagar att inte regeringen har tagit tillfället
              i akt att i samband med dieselskattesänkningen på jord- och skogsbrukets
              maskiner kräva en inblandning av förnybara drivmedel. Det skulle
              i ett enda svep medverka till minskad koldioxidanvändning, ökade
              möjligheter att leva upp till EG-direktivet om förnybara drivmedel
              samt leda till en tydlig markering av att vi nu tar ännu ett steg
              ut ur det fossila samhället.
            </seg>
            <seg xml:id="i-4d3c6f7a02f98753-0">
              Med detta, fru talman, yrkar jag bifall till reservation 4 men
              står givetvis bakom samtliga folkpartiyrkanden.
            </seg>
            <seg xml:id="i-0a883899e738e8b5-0">
              Jag vill också passa på att tillönska alla mina vänner en riktigt
              god jul.
            </seg>
          </u>
          <note type="speaker" xml:id="i-1401cb62c2f560c4-0">
            Anf. 183 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-418a19cb789c4ead-5">
            <seg xml:id="i-24a4d0f67e8c3c0f-0">
              Fru talman! Jag vill inledningsvis begränsa mig till att yrka
              bifall till reservation 4, även om också övriga reservationer
              som Kristdemokraterna undertecknat är väl värda kammarens totala
              uppslutning. Då riksdagens majoritet av någon oförklarlig anledning
              avvisat Kristdemokraternas förslag till inriktning av den ekonomiska
              politiken och de ekonomiska ramar som följer av detta kommer inte
              våra förslag till ändringar på anslagsnivå att behandlas av kammaren.
              De beskrivs därför översiktligt i ett särskilt yttrande. Låt mig
              återkomma till dessa senare.
            </seg>
            <seg xml:id="i-596319d4bac38621-0">
              Det gångna året har, fru talman, varit turbulent och fyllt av
              stor osäkerhet för svenska jordbruksföretagare. Riksdagen har
              beslutat om hur EU:s nya jordbrukspolitik ska tillämpas från och
              med den 1 januari 2005, men ännu är inte alla regler på plats.
              Frågan om hur den beramade dieselskattesänkningen ska utformas
              och tillämpas är väl inte heller riktigt utklarad. Under våren
              fick jordbruksföretagarna besked om att de får vänta till efter
              årsskiftet på utbetalningar av EU-stöd för grödor och djur som
              de anmält i början av året. Något som blir alltmer klart är dock
              hur de omfördelningseffekter som EU-reformen innebär slår mot
              enskilda företagare. Flera av de nötköttsproducenter som lyssnat
              till och följt de signaler som tidigare givits och investerat
              i nya rationella anläggningar och utökad produktion får nu över
              en natt se sina kalkyler dramatiskt försämrade.
            </seg>
            <seg xml:id="i-4121f51c5d6c7b1f-0">
              Under de samtal som fördes i utskottets kontaktgrupp med Regeringskansliet
              inför beslutet om tillämpningen av jordbruksreformen påpekades
              gång på gång från bland andra oss kristdemokrater att omfördelningseffekterna
              får inte drabba utökare och nyinvesterare på det sätt som nu blir
              fallet. Det är anmärkningsvärt att regeringen, med alla experter
              och myndigheter man har till förfogande, inte lyckas hitta en
              lösning. Man är ju rätt så fingerfärdig i andra sammanhang. Senast
              i torsdags hörde vi i informationen inför kommande miljöråd hur
              man i EU:s olika arbetsgrupper och i Regeringskansliet gör allt
              för att få hela EU att reservera sig vid ratificeringen av Århuskonventionen
              till förmån för att inte medge en oberoende prövning av regeringens
              beslut angående begäran om att få ta del av handlingar. Man uttryckte
              stora förhoppningar om att kunna lyckas begränsa offentligheten
              på detta område skickligt och bra förhandlat. Men när det gäller
              att fixa obalanser i det ekonomiska stödet till svenska lantbruksföretagare
              icke.
            </seg>
            <seg xml:id="i-e0f438d43f2edbde-0">
              Socialdemokraternas misslyckanden på detta område kommer att
              förstärka utvecklingen mot en allt större importandel av nötköttskonsumtionen
              i vårt land. Jag hoppas Sinikka Bohlin utvecklar sin syn på detta
              i sitt anförande. Jag hoppas också att hon ger sin syn på det
              faktum att vi i Sverige, enligt en rapport från Livsmedelsverket,
              importerar cirka två miljoner kilo salmonellasmittat kycklingkött
              varje år under beteckningen köttberedning. I detta sammanhang
              vill jag fråga Sinikka Bohlin hur hennes parti ser på förslaget
              från veterinärhåll om obligatorisk ursprungsmärkning i butik av
              all mat som innehåller kött, mjölk och ägg. Det förslaget kom
              väl i förra veckan eller om det var i dag till och med.
            </seg>
            <seg xml:id="i-1040509a35b39edb-0">
              Det skulle också, fru talman, vara intressant att få höra Socialdemokraternas
              och övriga vänsterkartellens syn på utvecklingen av det svenska
              jordbrukets lönsamhet och konkurrenskraft. Hur ser ni på att dieselskatten,
              efter den beramade sänkningen från den 1 januari 2005, fortfarande
              är ca 1 kr per liter högre i Sverige än i Finland och nästan 60
              öre per liter högre än EU-genomsnittet? Att ytterligare en gång
              försöka få ett intellektuellt redbart svar på frågan om varför
              Socialdemokraterna väljer ut en grupp företagare, jordbruksföretagarna,
              att diskriminera genom senareläggning av utbetalningarna ska jag
              inte ens försöka.
            </seg>
            <seg xml:id="i-a704c8ae0e640fd8-0">
              Fru talman! Kristdemokraterna anser att jordbruket inte är vilken
              näring som helst. Det handlar om förvaltarskap, att vårda, bevara
              och utveckla grundläggande livsbetingelser. Det är livsbetingelser
              som berör oss alla varje dag. Det handlar om livsmedel i dess
              verkliga mening.
            </seg>
            <seg xml:id="i-b49909d55a8f8270-0">
              Jordbruket förvaltar och förmedlar viktiga värden att bruka jorden,
              att odla och producera mat, att hålla landskapet öppet, att ta
              till vara det naturen ger, att vårda miljön. Kristdemokraterna
              ser livskraftiga jordbruksföretag som en bas för en levande landsbygd
              där ett ekologiskt uthålligt brukande av jorden och produktion
              av högkvalitativa och fullvärdiga livsmedel är huvuduppgiften.
            </seg>
            <seg xml:id="i-da836e74f02fdf67-0">
              Denna grundsyn leder oss till slutsatser som presenteras i vår
              partimotion. I sju punkter sammanfattar vi vår huvudsakliga politik
              på jordbruksområdet.
            </seg>
            <seg xml:id="i-f3c49661d63ef26f-0">
              Fru talman! De anslagsförändringar som Kristdemokraterna förespråkar
              framgår av det särskilda yttrande som bifogas betänkandet. Bland
              annat ökar vi anslagen till naturvårdsavtal och ersättning för
              viltskador. Vi vill införa ett statligt skördeskadeskydd och ett
              stöd till avbytartjänst. Återföring av skatten på handelsgödsel
              bör fortsätta, och stödet till miljöförbättrande åtgärder utökas.
              Låt mig få säga att ökningstakten i vissa anslag som regeringen
              föreslår, bland annat Djurskyddsmyndigheten och SLU, minskas,
              dämpas, något vi har också några minusposter.
            </seg>
            <seg xml:id="i-067dd0ffd13e7326-0">
              Sammanfattningsvis menar jag att med kristdemokratisk politik
              skulle svenska jordbruksföretag i hela landet ha bättre förutsättningar
              att utvecklas än med den politik som förs, eller inte förs, av
              den för tillfället regerande vänsterkartellen.
            </seg>
          </u>
          <note type="speaker" xml:id="i-7c32cd7f30f00150-0">
            Anf. 184 SVEN-ERIK SJÖSTRAND (v):
          </note>
          <u who="sven-erik_sjostrand_34ddf7" next="cont" xml:id="i-255639c58a6ddfa0-0">
            <seg xml:id="i-f986538b9be7727b-0">
              Fru talman! Vårt utgiftsområde omfattar 38 anslag fördelade på
              sju politikområden. Det är svårt för en enskild riksdagsledamot
              att i en debatt som denna försöka att prata om alla anslagen och
              områdena. Därför gäller det att välja några, och jag kommer att
              inrikta mig på jordbruket med MTR-reformen, livsmedelsfrågor,
              ekologisk produktion, djurskydd och kanske något till.
            </seg>
            <seg xml:id="i-7481e8185068353d-0">
              MTR-reformen är en stor förändring för jordbruket, och det är
              nu man väljer väg för framtiden. Det är många lantbrukare som
              sitter och räknar på stödrättigheter och försöker hitta svar på
              många av de svåra frågor som uppstår vid en omläggning. Inom vissa
              regioner, till exempel Mälardalen, har reformen skapat både debatt
              och oro. Men det nya systemet kan öppna möjligheter. Det kan innebära
              att jag som lantbrukare har utvecklat min livsmedelsproduktion
              och hittat nya produktionsformer. Samverkan, nätverksbyggande
              mellan lantbrukare, forum där det spånas och där tankar och idéer
              tas upp kommer att vara viktiga för framtiden.
            </seg>
            <seg xml:id="i-b9e54ec5adeca468-0">
              Att det blev en blandmodell tror jag är bra. Det finns fördelar
              som att all mark kan ges ett relativt högt grundvärde som omfattar
              i princip all jordbruksmark. Även betesmarken ges i denna modell
              stöd. En annan fördel är att de förändringar i brukarstruktur
              som har inträffat efter referensperioden till stora delar kan
              beaktas. Blandmodellen innebär att stödrättigheterna kommer att
              fördelas till den som brukar marken vid ansökningstiden 2005.
              Absolut sista dagen för att söka detta gårdsstöd vad gäller stödrättigheterna
              för areal är den 15 maj. Har man inte sökt då blir man utan stödrättigheter.
              Senare under hösten, nästa år alltså, kommer det ett slutgiltigt
              besked om tilldelningen av stödrättigheterna, och utbetalningen
              av stödet ska enligt informationen göras under perioden 1 december
              200530 juni 2006.
            </seg>
            <seg xml:id="i-2670304aad0c70c8-0">
              I budgetpropositionen står det att regeringen eftersträvar en
              jordbrukspolitik som främjar konkurrenskraftig produktion vilande
              på långsiktigt hållbara produktionsformer. Med hållbara produktionsformer
              avses resursbevarande, uthålliga, miljöanpassade och etiskt godtagbara
              produktionsformer på såväl små som stora gårdar. Produktionen
              ska styras av konsumenternas efterfrågan, och jag tror att svenskt
              jordbruk har goda förutsättningar för produktion av högkvalitativa
              livsmedel. Våra svenska mervärden som skapats bland annat genom
              nationella regelverk för miljö och djurskydd är här av stor vikt.
              Men för att uppnå målet för en ekologiskt, ekonomiskt och socialt
              hållbar livsmedelsproduktion kan det vara motiverat att gå in
              med stöd för att tillfredsställa samhällets krav på och behov
              av kollektiva nyttigheter som marknaden inte förmår att ordna
              men som jordbruket kan bidra med. Vi behöver inte bara öppna landskap.
              Vi behöver levande landskap.
            </seg>
            <seg xml:id="i-7fde5d7305eb120e-0">
              Från år 2005 kommer miljö- och landsbygdsprogrammet att förstärkas
              genom modulering, det vill säga överföring av EU-medel från produktionsstöd
              till miljö- och landsbygdsprogrammet. Inom miljö- och landsbygdsprogrammet
              finns det ett flertal åtgärder som syftar till att minska växtnäringsförlusterna
              från jordbruksmarken. Anslutningen till miljöersättning för minskat
              kväveläckage genom odling av fånggröda och senarelagd jordbearbetning
              var fyra gånger större än det uppsatta målet. Jag hoppas att denna
              positiva utveckling fortsätter även om det trots detta verkar
              vara svårt att uppnå miljökvalitetsmålet Ingen övergödning.
            </seg>
            <seg xml:id="i-4ba110e1021a014c-0">
              Nästa miljö- och landsbygdsprogram planeras att träda i kraft
              den 1 januari 2007 och löpa till 2013. Det är viktigt att vi får
              en bra inriktning på detta program. Programmets miljöåtgärder
              är av hög vikt för uppfyllelsen av flera miljökvalitetsmål. Jag
              hoppas att det även fortsättningsvis kommer att vara ett stort
              fokus på miljöåtgärder inom nästa program. Men det är mycket beklagligt
              att EU-kommissionens förslag verkar innebära kraftiga begränsningar
              av miljöåtgärderna jämfört med nuläget. Det hoppas jag att vi
              kan ändra på. Nuvarande LBU omfattas av 3,2 miljarder kronor fördelade
              på runt 25 olika öronmärkta insatsområden. De stora summorna är
              stödet till öppet och varierat odlingslandskap med över 500 miljoner
              och kompensationsbidraget med ungefär 570 miljoner kronor per
              år.
            </seg>
            <seg xml:id="i-add38efcfa167955-0">
              Fru talman! Medel som avsätts till utveckling av ekologisk produktion
              och marknadsstödjande åtgärder tycker jag är mycket angeläget.
              En ökad ekologisk produktion medför mindre gifter och en ökad
              möjlighet att klara miljömålet Ingen övergödning. Nu visar det
              sig att efterfrågan på ekovaror ökar i hela världen, och många
              säger att det går att sälja mer, men produktionen hänger inte
              med. Uppskattningen är att vi konsumerar ekomat för 4 miljarder
              i år, vilket är 23 % av den totala livsmedelskonsumtionen här
              i landet. En tredjedel av försäljningsvärdet av ekomat kommer
              från mejeriprodukter, och det är den största produktgruppen. På
              andra plats kommer frukt, bär och grönsaker och på tredje plats
              kött och chark.
            </seg>
            <seg xml:id="i-eefab0af8777829f-0">
              Utvecklingen inom livsmedelssektorn i Sverige har gått mot centralisering
              och storskalighet. Jag hör ganska ofta kritik från konsumenthåll
              mot den storskaliga livsmedelsproduktionen och önskemål om ökat
              inslag av lokala och regionala produkter.
            </seg>
            <seg xml:id="i-7fc71e2ee5159776-0">
              Det finns många fördelar med lokal livsmedelsförsörjning. Ett
              viktigt argument är att konsumenten får ökade möjligheter att
              kommunicera direkt med producenter och representanter för småskalig
              livsmedelsförädling. Jag tror också att det går att göra miljövinster
              när vi ökar den lokala livsmedelsförsörjningen. Transportsträckorna
              blir kortare, men de största vinsterna finns säkert i matkvaliteten
              och i ord som mer varierat utbud av produkter, miljövänligt, den
              lokala identiteten stärks, det är enklare att fullfölja kretsloppstänkandet,
              säkra livsmedel, lokal utveckling och ökad sysselsättning på landsbygden.
            </seg>
            <seg xml:id="i-4a3554411473605e-0">
              Flera faktorer har haft betydelse för framväxten av lokala livsmedelssatsningar,
              men kanske har miljöfrågornas ökade betydelse och att vi har fått
              uppleva kritiska händelser i det moderna livsmedelssystemet varit
              ganska avgörande. Men ett ökat intresse för landsbygdsfrågor och
              strukturförändringar i lantbruket är också avgörande faktorer.
            </seg>
            <seg xml:id="i-eac0fa66b022abd7-0">
              Det finns många bra exempel på lyckade satsningar i Sverige,
              men det behövs också ett nationellt centrum för att man ska ha
              möjlighet att stödja företagare inom hela Sverige. För mig är
              Eldrimner det naturliga resurscentrumet, och jag förutsätter att
              Eldrimner kommer att erhålla de bidrag som Miljöpartiet och vi
              i Vänsterpartiet skriver om i vårt särskilda yttrande. Syftet
              är att skapa en mötesplats för företagare inom småskalig hantverksmässig
              livsmedelsförädling, ett centrum för tillämpad kunskap som hjälper
              i gång och stöder företagare inom denna bransch.
            </seg>
            <seg xml:id="i-8118277bc9ed13f9-0">
              Åtta minuter går alltför snabbt, och jag skulle ju också nämna
              något om djurskydd. En god djurhållning är en viktig del i livsmedelskedjan.
              Djurmiljön ska anpassas till djurens behov i så hög grad som möjligt,
              och djuren ska ges möjligheter att bete sig naturligt. I mitt
              parti anser vi inte att farmade pälsdjur, som minken, har denna
              möjlighet. Och om inte djurskyddskraven uppfylls finns inte förutsättningen
              för denna näring. Minkfrågan kommer vi med all säkerhet att återkomma
              till nästa år.
            </seg>
            <seg xml:id="i-88ad1c7f5d805b7a-0">
              Bättre djurskydd och djuromsorg vid djurtransporter inom EU måste
              även fortsättningsvis vara en mycket högt prioriterad fråga för
              Sverige. Tyvärr är det inte en prioriterad fråga inom EU. Jag
              hoppas att EU-eliten börjar lyssna på intresseorganisationerna
              och den stora gruppen av allmänhet som kämpar för bättre djurskydd
              och djurvälfärd.
            </seg>
            <seg xml:id="i-a713c144b8ad8fb7-0">
              Fru talman! Med ett litet tidsöverdrag vill jag yrka bifall till
              reservation 1, men i övrigt står jag bakom detta budgetbetänkande.
            </seg>
          </u>
          <note xml:id="i-e17491ad3dd218b5-0">
            Anf. 185 ANITA BRODÉN (fp) replik:
          </note>
          <u who="sven-erik_sjostrand_34ddf7" prev="cont" xml:id="i-4beabebfb8987499-0">
            <seg xml:id="i-79b3306d0d409a43-0">
              Fru talman! Folkpartiet anser att ekologisk odling många gånger
              har drivit utvecklingen framåt i en mer miljövänlig riktning.
              Detta har tillsammans med konsumenternas krav och bonderörelsen,
              världens renaste jordbruk, inspirerat och drivit också de konventionella
              brukarna i en miljövänligare riktning. Greppa Näringen och Odling
              i Balans har exempelvis haft en stor kunskapsförmedlande och inspirationsrik
              roll.
            </seg>
            <seg xml:id="i-abb374e89d56d581-0">
              I SLI:s årsrapport 2003, Sven-Erik Sjöstrand, konstaterar man
              däremot att stödet till ekoodlarna är ineffektivt och för högt.
              Ekoodlarna står för 20 % av landets brukare. Med anledning av
              detta bör man granska var de miljömässigt mest effektiva insatserna
              ska sättas in. Är det bland dessa 20 %? Eller ska man sätta in
              ett effektivt batteri bland de 80 % konventionella odlarna, så
              att man förmår jobba i en ännu mer miljövänlig riktning. Vad är
              Vänsterpartiets åsikt om detta?
            </seg>
          </u>
          <note type="speaker" xml:id="i-ca1cf64f25548869-0">
            Anf. 186 SVEN-ERIK SJÖSTRAND (v) replik:
          </note>
          <u who="sven-erik_sjostrand_34ddf7" next="cont" xml:id="i-255639c58a6ddfa0-1">
            <seg xml:id="i-b0b6e657eb5922f0-0">
              Fru talman! Tack för frågan!
            </seg>
            <seg xml:id="i-5693fa8ccc2c744d-0">
              Folkpartiet vet nog att vi också tycker att ekologisk odling
              är något väldigt viktigt, men naturligtvis finns det fortfarande
              brister när det gäller den ekologiska odlingen, och visst kan
              man ibland se var man gör bäst miljönytta. Men jag är nog av den
              uppfattningen att den ekologiska odlingen ändå har bidragit med
              väldigt mycket bra tänkande och att vi kan pressa på och få bra
              kvalitet när det gäller livsmedel. Men det handlar också om det
              lokala tänkandet och om en ökad miljömedvetenhet.
            </seg>
            <seg xml:id="i-c9c9ec8d165628c2-0">
              Det tror jag är ett mervärde som vi också ska ta till oss. Att
              mäta djurvälfärd kan vara ganska svårt.
            </seg>
            <seg xml:id="i-39ef19f078b86fdb-0">
              Jag tror att de ekologiska odlarna fortfarande behöver bidrag,
              men vi behöver också rikta mycket stora satsningar på forskning
              av den ekologiska produktionen. Man kan inte säga att forskningen
              vad gäller ekologiskt producerad mat har varit så stor. Det har
              inte pågått så många år, och det är väldigt mycket mindre resurser
              som ges till den ekologiska forskningen om man jämför med den
              konventionella. Så det behövs säkert ytterligare ansträngningar.
            </seg>
          </u>
          <note xml:id="i-0a34432b566ae274-0">
            Anf. 187 ANITA BRODÉN (fp) replik:
          </note>
          <u who="sven-erik_sjostrand_34ddf7" prev="cont" xml:id="i-4beabebfb8987499-1">
            <seg xml:id="i-a7c8d900ecc7a10a-0">
              Fru talman! Min fråga var egentligen vilken Vänsterpartiets åsikt
              var om vilken den bästa och mest effektiva insatsen skulle vara,
              om det var de 20 procenten till de ekologiska odlarna eller om
              man skulle få ut mycket mer om man satsade på Greppa Näringen
              och Odling i balans som arbetar oerhört mycket, bland annat med
              övergödningsproblematiken, något som Sven-Erik Sjöstrand nämnde
              i sitt anförande. Det är ju så att i växande gröda förmår växterna
              suga upp mycket av kväve exempelvis. Vore det inte rimligt att
              på ett bättre sätt uppmärksamma och ge de projekten de verktyg
              som behövs för att sprida miljötänkandet och arbetet hos samtliga
              konventionella odlare?
            </seg>
          </u>
          <note type="speaker" xml:id="i-21e621ba882e604f-0">
            Anf. 188 SVEN-ERIK SJÖSTRAND (v) replik:
          </note>
          <u who="sven-erik_sjostrand_34ddf7" xml:id="i-dc02372db6d6f045-0">
            <seg xml:id="i-2cc8f3eb5461a14b-0">
              Fru talman! Det är riktigt att vi behöver väldigt många verktyg
              och att vi också behöver rikta oss till den stora gruppen. Det
              görs ju. Vi har själva i utskottet varit ute på Greppa Näringen-projekt
              i Skåne. Jag har sett att det händer väldigt mycket. LRF arbetar
              med det här på ett förträffligt sätt.
            </seg>
            <seg xml:id="i-cc316142c59fa85a-0">
              När det gäller miljö- och landsbygdsprogrammet förde jag fram
              från talarstolen att miljöperspektivet är viktigt och att det
              är viktigt att vi satsar ganska mycket pengar där. Där går också
              en hel del pengar till konventionell odling.
            </seg>
            <seg xml:id="i-045e6072cc591be2-0">
              Jag vet att lantbrukare rent generellt är väldigt miljöintresserade.
              De tar till sig av den information som finns. Det tror jag är
              viktigt, men det är också viktigt att vi som konsumenter ser efter
              vad det är för vara vi får, vad det är för vara vi köper i butiken.
              Om vi visar att det finns en stor efterfrågan på ekologiskt producerade
              livsmedel bör produktionen också öka.
            </seg>
          </u>
          <note type="speaker" xml:id="i-5d4cb0892287aca3-0">
            Anf. 189 BENGT-ANDERS JOHANSSON (m) replik:
          </note>
          <u who="bengt-anders_johansson_06e1b4" xml:id="i-1621166f15b69645-0">
            <seg xml:id="i-15040fbbec6a6d93-0">
              Fru talman! Som av en händelse råkade vi hamna i samma område,
              nämligen den ekologiska produktionen. Det som gjorde att jag gick
              upp var att Sven-Erik Sjöstrand sade att det här var utomordentligt
              angeläget, att han såg det som mycket viktigt.
            </seg>
            <seg xml:id="i-65f59d4005dc5c12-0">
              Jag tror att vi är överens om en sak i alla fall, Sven-Erik Sjöstrand.
              Det är att om politiken säger att det här är så viktigt att det
              är värt ett stöd och ett bidrag så skickar man en utomordentligt
              tydlig signal om att det är ekologisk odling som vi ska ha. Då
              blir per automatik det traditionella jordbruket fel. Då kan man
              fundera över varför man över huvud taget tillåter det traditionella
              jordbruket. Det vore intressant att få ett svar av Sven-Erik Sjöstrand
              på den punkten. Ska det läggas ned och i så fall hur snabbt?
            </seg>
            <seg xml:id="i-0a5509d81f0bdabe-0">
              Sedan har jag bara en liten fundering. Vilket tycker Sven-Erik
              Sjöstrand är bäst, ett traditionellt svenskproducerat kött eller
              ett naturkött från Uruguay? Vilket skulle Sven-Erik Sjöstrand
              föredra för den svenska marknaden?
            </seg>
          </u>
          <note type="speaker" xml:id="i-c890a7a7bdd3fc33-0">
            Anf. 190 SVEN-ERIK SJÖSTRAND (v) replik:
          </note>
          <u who="sven-erik_sjostrand_34ddf7" xml:id="i-dc02372db6d6f045-1">
            <seg xml:id="i-9e66c58fba7691b4-0">
              Fru talman! Jag svarar på den sista frågan först. När jag köper
              kött vill jag gärna köpa svenskt kött så att vi kan upprätthålla
              vårt öppna landskap och ha ett levande landskap. För mig är det
              viktigt. Vi importerar kött från till exempel Brasilien eller
              Argentina. Det är långa transporter. Jag tror att den boskapshållning
              som man ser i Brasilien kan leda till ganska stora globala miljökatastrofer.
            </seg>
            <seg xml:id="i-b7bc2cb45ef16bb9-0">
              När det gäller Bengt-Anders fråga om huruvida det konventionella
              jordbruket ska läggas ned tror jag inte han har hört mig säga
              något sådant. Jag tycker att den svenska lantbrukaren gör ett
              fantastiskt arbete. Det har också hänt väldigt mycket miljömässigt
              när det gäller vårt konventionella lantbruk. Så är det. Det är
              här vi gör det mesta. Men vi tror att en ekologisk produktion
              ger ett säkrare livsmedel och har ganska många berikande kvaliteter.
              Det är i regel mer lokalt producerat, och vi vet att man inte
              har så mycket bekämpningsmedel i det. Jag tror att det är ett
              viktigt mervärde för många konsumenter. Efterfrågan på ekologiskt
              producerade livsmedel är mycket högre än det som tillverkas. Här
              finns en nisch. Jag tror att man som ekologisk bonde kan tjäna
              bra med pengar här i Sverige.
            </seg>
          </u>
          <note type="speaker" xml:id="i-536825a33c00cd37-0">
            Anf. 191 BENGT-ANDERS JOHANSSON (m) replik:
          </note>
          <u who="bengt-anders_johansson_06e1b4" xml:id="i-1621166f15b69645-1">
            <seg xml:id="i-14e7e0de9f7fc0dd-0">
              Fru talman! Det är intressant att lyssna på Sven-Erik Sjöstrands
              svar. Han föredrar själv att köpa svenskt kött. Han hänvisar till
              att naturkött kan leda till erosion. Jag tycker att det är en
              ganska häpnadsväckande koppling han gör. Det innebär att när det
              är i andra länder kan det leda till erosion men inte någon annanstans.
              Därför väljer han svenskt kött. Jag noterar det.
            </seg>
            <seg xml:id="i-c404ef383087483e-0">
              Sven-Erik Sjöstrand konstaterar att svenskt lantbruk gör stor
              nytta. Vilket lantbruk är det då vi talar om? Är det det ekologiska
              eller det traditionella? Nu får vi försöka vara tydliga och dela
              upp det här. Gör det traditionella jordbruket någon nytta eller
              bara det ekologiska?
            </seg>
            <seg xml:id="i-bfd00e2ac0fa0f8b-0">
              Sven-Erik Sjöstrand säger att han bedömer att ekologiskt jordbruk
              ger säkra livsmedel. Det innebär alltså att det traditionella
              jordbruket ger osäkra livsmedel. Så måste det naturligtvis bli,
              eftersom det ekologiska ger säkra. Man kan fundera på varför man
              över huvud taget ska tillåta traditionellt jordbruk om det ger
              osäkra livsmedel.
            </seg>
            <seg xml:id="i-0071b1fcf1405360-0">
              Sven-Erik Sjöstrand säger också att den ekologiskt odlade produkten
              ger ett mervärde för många. Men det är uppenbarligen inte tillräckligt
              många för att det ska kunna stå på egna ben. Sven-Erik Sjöstrand
              är ju villig att spendera skattebetalarnas pengar, som är mycket
              lättare att spendera än sina egna, till att subventionera det
              här ytterligare. Är det rättvist mot de traditionella jordbrukarna
              som faktiskt ser till att det här landet inte svälter?
            </seg>
          </u>
          <note type="speaker" xml:id="i-b0eda70954025b48-0">
            Anf. 192 SVEN-ERIK SJÖSTRAND (v) replik:
          </note>
          <u who="sven-erik_sjostrand_34ddf7" xml:id="i-dc02372db6d6f045-2">
            <seg xml:id="i-cd69fed05d588271-0">
              Fru talman! Bengt-Anders Johansson sade att jag skulle vara tydligare.
              Jag tycker inte att tydlighet är något som kännetecknar Bengt-Anders
              här. Jag tycker att det är en lite förvirrad frågeställning, men
              jag ska försöka svara ändå.
            </seg>
            <seg xml:id="i-d67b2ddd7b019c46-0">
              När jag pratar om säkra livsmedel utgår jag ifrån det som konsument,
              och jag pratar med många i vår väljarkår. De upplever att när
              de får en ekologiskt odlad produkt, kanske Kravodlad, så vet de
              att det inte finns kemikalier och bekämpningsmedel i det. Det
              känns säkrare då. Man vet kanske var det har odlats. Det är väldigt
              viktigt. Man har kanske kunskap om producenten, om var den ekologiska
              bonden bor. Man kan ha en kontakt också som jag tror att många
              upplever som väldigt väsentlig. Det tror jag har ett mervärde.
            </seg>
            <seg xml:id="i-ac93f7f3b0578b18-0">
              Det betyder inte att vi har osäkra livsmedel från den konventionella
              lantbrukaren. Jag tycker att vi har en ganska bra livsmedelssäkerhet
              i Sverige. Vi jobbar mycket med det. Vi har mycket stor kunskap
              på Livsmedelsverket till exempel. Vi har också en bra djurvälfärd,
              eftersom vi har haft en av världens bästa djurskyddslagstiftningar.
              Det är sådant som jag hoppas att vi kan fortsätta att arbeta med.
            </seg>
            <seg xml:id="i-76b461916d559571-0">
              Det tror jag är värdefullt, för då kan vi kanske också visa att
              vi är ett bra exempel för resten av världen. De signalerna är
              det nog viktigt att ge i en tid med många stora problem, inte
              minst på miljö- och djursidan.
            </seg>
          </u>
          <note type="speaker" xml:id="i-9fd3fff7b91ba0f7-0">
            Anf. 193 JAN ANDERSSON (c):
          </note>
          <u who="jan_andersson_2e5dcb" xml:id="i-a8ea0777df5ebab8-0">
            <seg xml:id="i-c29a69f09cfc4acc-0">
              Fru talman! Jag ska börja med att konstatera att det finns en
              bred samsyn i alliansen om att yrka bifall till reservation 4,
              vilket jag härmed gör.
            </seg>
            <seg xml:id="i-c3500de1d7a653c1-0">
              När det gäller den gröna sektorn som debatteras här i dag tycker
              jag att det är viktigt att ge lite inblick i vad de som är aktiva
              i den här sektorn säger, i föreningsrörelser, i bygdegårdar och
              så vidare.
            </seg>
            <seg xml:id="i-8c65995d14bc833c-0">
              Jag upplever att det finns en osäkerhet bland aktiva brukare
              när det gäller NDR-reformen. Det är en osäkerhet som jag tror
              att man kan klara av utom i de fall som tidigare har refererats
              här. Det gäller de stora omfördelningarna som regeringen inte
              har lyckats fixa. I övrigt tror jag att vi kan klara av osäkerheten
              kring NDR.
            </seg>
            <seg xml:id="i-bf88ba77c47dd5dd-0">
              Jag möter också frustration från företagare som kanske har investerat
              i ett djurstall. Det är en frustration över ständigt ändrade regler.
              Myndigheter ändrar regler snabbare än man lyckas bygga färdigt
              ett stall. Det här är inte bra, för det behövs långsiktighet.
            </seg>
            <seg xml:id="i-9748e5e1864f0a7e-0">
              Jag möter pessimism över hela lönsamheten i hela sektorn. Jag
              möter också en besvikelse över den backning som man upplever att
              den svenska regeringen ger de gröna näringarna i landet. Och jag
              möter vrede över det system som har valts för utbetalningarna
              av EU-stöden. Jag betraktar valet av modell, att flytta utbetalningarna
              över årsskiftet, som en spottloska i ansiktet på aktiva svenska
              lantbrukare. Jag hoppas att detta inte kommer att upprepas nästa
              år. Det är ju nästa års budget vi diskuterar nu.
            </seg>
            <seg xml:id="i-120c8130541dbb62-0">
              Jag möter också en vilja att investera, men också en tveksamhet
              därför att man inte litar på politiken. Man är rädd för ändrade
              förutsättningar under betydligt kortare tid än den tid det tar
              att skriva av en långsiktig investering.
            </seg>
            <seg xml:id="i-3fdd5e82eaf4a6cf-0">
              Sedan går jag in på lite positivare tongångar. Jag möter en nyfikenhet
              bland aktiva lantbrukare på energiproduktion. Det är kanske inte
              i första hand därför att politiken ger signaler, utan därför att
              man uppfattar signaler från marknaden och övrigt samhälle. 50-dollarsnivån
              på oljepriset, som vi har sett det senaste året, uppfattas som
              en mycket positiv signal för den gröna sektorns möjlighet att
              producera energi.
            </seg>
            <seg xml:id="i-d8f074e999e84989-0">
              Jag möter en ökad medvetenhet och en ökad acceptans för att växthuseffekten
              är ett faktum, också en ökad medvetenhet bland samtliga aktörer
              att oljan faktiskt är en ändlig resurs. Det här ger positiva signaler
              för att producera energi. Jag tror att bränslebyte i våra bilar
              blir ett stort framtida uppdrag för den gröna sektorn.
            </seg>
            <seg xml:id="i-a586da1c8b775a84-0">
              Vi kan nog vara ganska övertygade om att vi inte kommer att få
              några överskottsproblem när det gäller att producera energi från
              jord- och skogsbruk. Det kommer att förbättra miljön genom att
              växthuseffekten minskas, och det kommer att minska trycket på
              den ändliga resursen olja.
            </seg>
            <seg xml:id="i-9488a0408ee7d008-0">
              Vad som efterfrågas är framför allt forskning, som Centerpartiet
              har lagt en rejäl peng på, och långsiktiga regler en signal om
              att det här är något samhället långsiktigt vill satsa på.
            </seg>
            <seg xml:id="i-2b4915037774b95a-0">
              Jag ska sedan gå in på frågan om skogen som också ligger under
              det här området. Det målas ofta upp motsättningar mellan natur-
              och produktionsintressen. Jag tror att det är ganska onödigt.
              Det finns bra sätt att försäkra sig om vård av betydelsefulla
              naturområden utan att konfiskera enskilda markägares marker. Naturvårdsavtal
              är ett sådant sätt som vi har propagerat för.
            </seg>
            <seg xml:id="i-e7627e645e53b6be-0">
              Jag tror också att det går att bibehålla långsiktigt höga avverkningsnivåer
              kombinerat med en bra naturvård. Det kan dock kräva att vi ökar
              intensiteten på en del av de marker som inte har de här höga naturvärdena.
              Då tänker jag till exempel på bättre återväxt, röjning, dikesrensning,
              gödsling. Här gäller det att göra avvägningen mellan hur mycket
              vi ska sätta av och vilka åtgärder vi kan tänka oss i skogsbruket
              och inte bara reagera med ryggmärgen när det gäller till exempel
              dikesrensning och gödsling. Det här är också åtgärder som ger
              arbetstillfällen såväl på marken som i industrin i ett lite senare
              skede.
            </seg>
            <seg xml:id="i-8ed55a2f2bdf0f34-0">
              Vad vill då Centerpartiet göra utöver det här? Som jag har sagt
              tidigare vill vi satsa på forskning. Vi lägger ytterligare 100
              miljoner till Formas. Här kan till exempel ingå forskning på bränslebyte
              och energibyten. Vi väljer att lyfta hela ryggsäcken, vilket är
              viktigt för konkurrenskraften. Vi väljer att positionera oss när
              det gäller LBU-satsningarna och har visat att Sverige är berett
              att fullt medfinansiera. Vi har dessutom pengar till att öka vår
              andel i LBU-programmet. Vi satsar på rådgivning när det gäller
              skogen just för att öka produktionen så att vi inte får en konflikt
              mellan produktion och miljöhänsyn. Vi satsar på naturvårdsavtal
              där vi för all del minskar på utgiftsområde 20 och sätter en peng
              på utgiftsområde 23 just för att kunna teckna naturvårdsavtal
              med aktiva brukare.
            </seg>
            <seg xml:id="i-ef4457198372d8ee-0">
              Sist men inte minst skulle vi, om vi hade haft möjligheten att
              styra, betala ut ersättningar i tid, det år som de ska betalas
              ut. Min fråga till majoriteten är: Kommer 2005 års pengar att
              betalas ut under år 2005?
            </seg>
          </u>
          <note type="speaker" xml:id="i-504ffa57f3408390-0">
            Anf. 194 ÅSA DOMEIJ (mp):
          </note>
          <u who="asa_domeij_885525" xml:id="i-f5ebd9859b7c76d7-5">
            <seg xml:id="i-93626616cfe221f3-0">
              Fru talman, ledamöter! Jordbrukspolitiken omfattar väldigt stora
              frågor. Ibland kanske man kan tro att de bara rör en liten grupp
              i samhället, men alla äter vi mat och dessutom vet vi att jordbrukspolitik
              och miljöpolitik hänger väldigt mycket ihop. Det finns faktiskt
              ännu fler hotade arter i jordbrukslandskapet än i skogslandskapet.
            </seg>
            <seg xml:id="i-94bf684be5c04cd9-0">
              Det här gjorde att vi i Miljöpartiet tyckte att det var en jätteviktig
              fråga för samarbete mellan oss, Socialdemokraterna och Vänsterpartiet.
              I samband med förhandlingarna om vårpropositionen fick vi igenom
              att det också skulle vara en samarbetsfråga, så direkt efter budgetförhandlingen
              förra våren började vi förhandla om jordbrukspolitiken.
            </seg>
            <seg xml:id="i-549a8f404d5f3aa1-0">
              Anledningen till att vi tyckte att det var en viktig samarbetsfråga
              var att vi gärna ville göra förbättringar i de förslag som regeringen
              hade lagt fram i februari. Det gällde hur man kommer att klara
              sig i jordbruket i mindre gynnade områden, så att vi fortsättningsvis
              skulle kunna ha en miljöanpassad produktion i stora delar av landet.
              Vi var oroliga för ängs- och hagmarker och den biologiska mångfalden
              och oroliga för övergödningsproblematiken.
            </seg>
            <seg xml:id="i-f7ea76a29abc7f79-0">
              Så småningom resulterade det i en del satsningar. Det är då 400
              miljoner per år i LBU-satsningar utöver regeringens förslag. I
              efterhand har de flesta partier ställt sig bakom det. Det handlar
              om en satsning på de mindre gynnade områden. Det handlar också
              bland annat om ängs- och hagmarkerna, ett särskilt vallstöd och
              en del andra saker.
            </seg>
            <seg xml:id="i-777e8c3fa12cde7c-0">
              Jag tycker att förhandlingarna mellan de tre partierna förbättrade
              regeringens förslag när det gällde många viktiga saker både när
              det gäller produktion i hela landet och inte minst miljöfrågorna.
            </seg>
            <seg xml:id="i-06490b615967f5e4-0">
              Jag tänkte också nämna några mindre anslagsposter som har diskuterats.
              Bengt-Anders Johansson tog upp detta med småskalig livsmedelsförädling
              i sitt inlägg. Han sade: Ja men inte ska det väl bara vara bidrag
              till det här? Det handlar ju om en massa saker.
            </seg>
            <seg xml:id="i-f419d13cebdf45f8-0">
              Jag håller med om det. Det handlar om en massa andra saker. Jag
              tror att det så kallade bidrag som Bengt-Anders Johansson vänder
              sig mot är de här tio miljonerna som finns för småskalig livsmedelsförädling.
              Nu är det inte subventioner av lantbrukare som det handlar om.
              Det handlar till allra största delen om utbildningssatsningar
              precis som att vi har en gratis gymnasieskola och universitet
              och sådant. Det handlar om ett nationellt resurscentrum som vi
              vill ska fortsätta utvecklas, Eldrimner i Jämtland. Det har varit
              väldigt lyckosamt. Ett antal bärkraftiga företag har genom utbildningshjälp
              både när det gäller själva förädlingen och när det gäller marknadsföringen
              kommit i gång. Det har man även gjort på områden där det faktiskt
              inte finns några jordbrukssubventioner. Det är det vi vill utveckla.
            </seg>
            <seg xml:id="i-71fa3833dad40f68-0">
              Sedan händer det en hel del annat bra också när det gäller småskalig
              livsmedelsförädling. Just nu håller Livsmedelsverkets regleringsbrev
              på att färdigställas. Det kommer att handla om både regelförenklingar
              och översyn av avgiftssystemet särskilt när det gäller den småskaliga
              slakten, där problemen är extra stora. Så jag tror att de här
              10 miljonerna till närslakt är något som också Moderaterna skulle
              vara positiva till om man mer kände till vad det handlade om.
            </seg>
            <seg xml:id="i-06494fba0d79ba6f-0">
              SLU har diskuterats en del i yttrandena som är fogade till det
              här betänkandet. Bland annat har Folkpartiet tagit upp frågan.
              De tycker att SLU nog behöver ha lite mer pengar. De andra borgerliga
              partierna har skurit ned väldigt kraftigt på SLU:s verksamhet.
              Det är ingen tvekan om att det finns behov där. Men i stället
              för att lägga mer pengar har de partier som samarbetar om budgeten
              enats om att utreda SLU för att först se om SLU gör rätt saker.
              Hur jobbar SLU med sitt sektorsansvar? Tar man vara på sin profil
              som ett universitet för de areella näringarna? Och inte minst:
              Jobbar man med att utveckla nya tjänster och produkter som de
              areella näringarna kan sälja?
            </seg>
            <seg xml:id="i-7c8c3d573ca878d7-0">
              Det är en väldigt viktig del av Miljöpartiets vision för de areella
              näringarna att man förutom traditionella produkter som livsmedel
              och fiber också kan sälja andra typer av produkter och tjänster,
              exempelvis energi och naturvårdstjänster. Ni som vill se mer om
              vad den här utredningen om SLU ska gå ut på kan läsa Miljöpartiets
              yttrande, för där finns överenskommelsen mellan de tre partierna
              ord för ord. Den finns inte med i utskottsbetänkandet.
            </seg>
            <seg xml:id="i-cc9c4112706e21fc-0">
              Sedan tänkte jag nämna lite grann om djurskyddsfrågorna. Jag
              tror att en hög profil när det gäller miljö- och djurskydd är
              något som handlar om det svenska jordbrukets överlevnad. Jag tror
              aldrig att svenskt jordbruk kommer att kunna konkurrera med billiga
              bulkprodukter på marknaden. Man måste ha ett stort förtroende
              hos konsumenterna. Detta med hur vi beter oss mot djuren handlar
              alltså inte bara om etik. Det handlar inte bara om miljö och ansvar
              för kommande generationer utan det handlar också om jordbrukets
              överlevnad. Då blir jag ju bekymrad när jag hör att Moderaterna
              vill luckra upp djurskyddsreglerna. Jag undrar vad det är för
              djurskyddsregler som Moderaterna vill ta bort. Det var ju helt
              andra tongångar, särskilt kanske från Folkpartiet, när det gällde
              att trycka på att det är väldigt viktigt med en bra djurskyddslagstiftning.
            </seg>
            <seg xml:id="i-b8eee63bf5d49dd2-0">
              När det gäller pälsdjuren vill jag säga att vi har en djurskyddslag
              som säger att djur har rätt till ett naturligt beteende. Inte
              kan väl Moderaterna tycka att pälsdjursuppfödningen, utan till
              exempel simmöjligheter, ger dessa djur rätt till ett naturligt
              beteende?
            </seg>
            <seg xml:id="i-6974a97dfe7eb943-0">
              Sedan har vi den här diskussionen om förmänskligandet av djuren.
              Jag undrar: Vilka djurskyddsregler i dag anser Moderaterna härrör
              från ett förmänskligande av djuren och inte från djurens behov,
              eller att man i alla fall har försökt utgå från djurens behov?
            </seg>
            <seg xml:id="i-b332043c1ee13609-0">
              Sedan tänkte jag till sist nämna någonting om det här med utbetalningarna
              av jordbrukets stödpengar. Jag tycker också att det är väldigt
              bekymmersamt när man har skjutit på utbetalningar. De här nya
              400 miljonerna, där lantbrukarna gör tjänster 2005, kommer inte
              heller att betalas ut förrän 2006. Då blir det ju 800 miljoner.
              Där är vi redan överens sedan jordbruksöverenskommelsen.
            </seg>
            <seg xml:id="i-c4e2fdcd928d5819-0">
              Sedan gäller det ju också andra stöd till jordbruket. Där kan
              jag väl säga att man får vara lite självkritisk över huvud taget
              till att vi i budgetuppgörelsen har lagt oss på utgiftsnivåer
              som gör att vi behöver diskutera frågor om anslagssparande och
              limiter. Det är ett stort problem. Hur det blir med jordbruket
              är inte klart. Det pågår nu intensiva diskussioner mellan de tre
              partierna om hur det blir med den saken.
            </seg>
            <seg xml:id="i-8f6c72fb999e5fb8-0">
              Anf. 195 ANITA BRODÉN (fp) replik:
            </seg>
            <seg xml:id="i-28e686e35cd6da82-0">
              Fru talman! Som jag sade i mitt anförande känner jag en stor
              besvikelse över att regeringen tillsammans med stödpartierna,
              Vänstern och Miljöpartiet, inte har tagit tillfället i akt att
              i samband med dieselskattesänkningen för jord- och skogsbrukets
              maskiner ställa ett motkrav till bondekåren och skogsarbetarna
              om att använda förnybara drivmedel. Tekniken finns. LRF har öppnat
              upp och till och med lagt fram ett eget förslag i den riktningen.
              Men majoriteten väljer att vänta, och jag kan inte förstå varför.
            </seg>
          </u>
          <note type="speaker" xml:id="i-6e36f52954d2932f-0">
            Anf. 196 ÅSA DOMEIJ (mp) replik:
          </note>
          <u who="asa_domeij_885525" next="cont" xml:id="i-983562b18fe5babb-0">
            <seg xml:id="i-5cd40de2a8bef19d-0">
              Fru talman! Det hade troligen varit väldig svårt att klara det
              redan till den 1 januari 2005. Men jag tycker att idén är väldigt
              god och att den kan diskuteras när det gäller jordbrukets dieselskatter
              i fortsättningen. Som du säger är också LRF positiva till det.
            </seg>
            <seg xml:id="i-d6023c1be1633aeb-0">
              Det krävs också en del andra, förändrade, regler. Vi hade ju
              en debatt nyligen i kammaren om bränsledirektivet och vilka krav
              vi ska ställa på dieselbränslen. Där måste det ju till förändringar
              för att göra det här bränslet tillåtet över huvud taget.
            </seg>
          </u>
          <note xml:id="i-ea3cbac66679351f-0">
            Anf. 197 ANITA BRODÉN (fp) replik:
          </note>
          <u who="asa_domeij_885525" prev="cont" xml:id="i-017d1638e2eebd2f-0">
            <seg xml:id="i-33ab33f8f7c51ac4-0">
              Fru talman! Som det är nu är det fullt möjligt att ha 2 % inblandning
              av exempelvis RME. Det är tillåtet. Det krävs förändrade kriterier
              om man ska ha upp till 5 % eller till och med över det. Men man
              skulle mycket väl ha kunnat börja med 2 %. Det är ju så att klimatfrågan
              är den största fråga och den största utmaning vi har tillsammans.
              Men jag känner att det är en positiv öppning du visar här. Jag
              hoppas att vi med gemensamma krafter ska kunna gå i den riktningen.
              Det kan också inspirera oerhört många enskilda företagare att
              satsa på detta så att man klarar den egna produktionen och att
              man kan klara att tillsammans producera drivmedel för ett kollektiv
              av företagare på landsbygden.
            </seg>
          </u>
          <note type="speaker" xml:id="i-2e8e0c7f4a5a0f38-0">
            Anf. 198 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-6">
            <seg xml:id="i-fd312ac48eda18ee-0">
              Fru talman! Jag har inga ytterligare kommentarer om det. Jag
              tycker att det är väldigt bra att i ett första steg få en låginblandning.
              Men sedan måste visionen för lantbruket vara det soldrivna lantbruket,
              där man inte är beroende av fossila bränslen över huvud taget.
            </seg>
          </u>
          <note type="speaker" xml:id="i-2afd9ac8af3022c8-0">
            Anf. 199 BENGT-ANDERS JOHANSSON (m) replik:
          </note>
          <u who="bengt-anders_johansson_06e1b4" xml:id="i-1621166f15b69645-2">
            <seg xml:id="i-3a104615d26c98d5-0">
              Fru talman! Åsa Domeij sade under sitt huvudanförande att vi
              moderater skulle bli mer positiva om vi visste vad det gällde
              mer positiva till stöd. Hon nämnde det här med Eldrimner och så
              vidare. Jag och Åsa Domeij var med i samma paneldebatt uppe i
              Östersund för någon månad sedan. Jag vet att jag ställde exakt
              denna fråga till dem som var där det var nämligen företrädare
              för småskalig livsmedelsproduktion: Vill ni ha mer stöd och bidrag
              eller vill ni ha enklare och färre regler? Om jag inte var fullständigt
              döv vid det tillfället var det ett klockrent bifall till färre
              regler och bättre förutsättningar att bedriva livsmedelsproduktion
              i förhållande till politikerstyrda stöd. Där har vi en avgrund
              oss emellan. Åsa Domeij tillhör den politiska falang som tror
              att man kan saliggöra varje människa genom att ratta på med politiska
              styrmedel, med pengar. Så tycker inte de som är föremål för stöden.
            </seg>
            <seg xml:id="i-c1116b5e6749097e-0">
              Jag tog upp pälsdjuren och deras naturliga beteenden som exempel
              för en stund sedan. Låt mig klargöra att vi inte vill försämra
              några regler som finns i dag, men vi vänder oss mot att det införs
              hårdare regler när dessa inte vilar på vetenskaplig grund, som
              man nu är på väg att göra inom minknäringen genom att införa möjligheten
              till bad. Det finns inget som helst forskarstöd för att det skulle
              vara i linje med vad minkarna behöver. Det är att lura näringen
              att säga att de måste genomföra detta, och om det inte blir bättre
              får de lägga ned.
            </seg>
          </u>
          <note type="speaker" xml:id="i-cbb9a313c1e52e34-0">
            Anf. 200 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-7">
            <seg xml:id="i-d55a9f7a5a531ada-0">
              Fru talman! Det var ett bra klargörande från Moderaterna att
              de inte vill sänka kraven i djurskyddslagstiftningen. Jag tror
              att det finns vissa bönder som hade hoppats på det även om de
              flesta nog gillar en skarp djurskyddslagstiftning.
            </seg>
            <seg xml:id="i-f0c030e53771e134-0">
              När det gäller vetenskapliga belägg och pälsdjuren håller jag
              inte alls med om det som sägs. Det finns studier som visar att
              minkarna uppvisar mer positiva beteenden när de får tillgång till
              badvatten. Däremot finns andra undersökningar som visar att man
              kan ta bort stereotypierna med andra miljöberikningar än badvatten.
              Vi har inte en djurskyddslag som säger att man bara ska ta bort
              sjukliga beteenden, sådana som är direkt sjukliga hos djuren,
              utan djuren ska ha rätt till ett naturligt beteende.
            </seg>
            <seg xml:id="i-a9267b3fc49338ce-0">
              I förarbetena till den svenska lagstiftningen handlar det om
              både vetenskaplig grund och erfarenheter på området, ungefär på
              samma sätt som man brukar resonera inom medicinen.
            </seg>
            <seg xml:id="i-8b3ec0e5e739e13a-0">
              När det gäller det som jag trodde att Moderaterna skulle gilla,
              småskalig livsmedelsförädling, handlar det ju inte om den utmärkta
              utbildningssatsningen med ett nationellt center för Moderaterna
              brukar inte gilla att lägga pengar på någonting utan det handlar
              om de regelförändringar som är på gång inom Livsmedelsverket och
              som Livsmedelsverket ska jobba med under det kommandet året. Det
              gäller översynen av avgifterna, och det kostar faktiskt pengar.
            </seg>
            <seg xml:id="i-22ee98ea2b67b602-0">
              När det sedan handlar om att ta emot pengar och stöd kommer nog
              också några moderata bönder trots allt att söka lite bidrag.
            </seg>
          </u>
          <note type="speaker" xml:id="i-8a769f4bfadcff95-0">
            Anf. 201 BENGT-ANDERS JOHANSSON (m) replik:
          </note>
          <u who="bengt-anders_johansson_06e1b4" xml:id="i-1621166f15b69645-3">
            <seg xml:id="i-b89ad82bf0ef96e0-0">
              Fru talman! När det gäller de fortsatta djurskyddsbestämmelserna
              tycker jag att det är utomordentligt viktigt att slå fast att
              Sverige är en del av EU. Det innebär att om vi i fortsättningen
              i någon mån inte ska halka efter ännu mer i fråga om konkurrensförutsättningar
              kan vi inte gå före på alla områden, utan den typen av frågor
              måste vi driva inom EU. Annars har vi missat något väsentligt.
              Det är där vi ska lägga kraften i stället för att de svenska företagarna
              ska gå före.
            </seg>
            <seg xml:id="i-27fd88a36360827c-0">
              När det sedan gäller regler, regelförenklingar och kostnadsminskningar
              från Livsmedelsverkets sida gentemot företagen är detta utomordentligt
              bra, men det bara pratas. Åsa Domeij och jag har själva varit
              med och gett ett uppdrag till regeringen. Har vi fått någonting?
              Nej, inte ännu.
            </seg>
            <seg xml:id="i-a444aa61ff55b98f-0">
              När det kostar 37 000 kr att besiktiga ett småskaligt slakteri
              i storleksordningen sex gånger åtta meter har det tappat all sans
              och förnuft, och ingen gör någonting. Detta har Åsa Domeij möjlighet
              att påverka, eftersom hon ju lyckas styra det stora oformliga
              socialdemokratiska partiet.
            </seg>
            <seg xml:id="i-2216387a324a97b5-0">
              Jag skulle också vilja höra om Åsa Domeij är belåten med den
              verksamhet som Djurskyddsmyndigheten presterat under dessa ett
              och ett halvt år. Det började med 60 miljoner kronor per år som
              skattebetalarna skulle betala. För 2005 talar vi om 87 miljoner.
              Motsvarar output input ?
            </seg>
          </u>
          <note type="speaker" xml:id="i-f1712dbe3f14eea8-0">
            Anf. 202 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-8">
            <seg xml:id="i-6e659ba5f0f24acd-0">
              Fru talman! Låt mig först ta detta med slakten. Bengt-Anders
              Johanssons exempel på startavgiften är ett väldigt bra exempel
              på när avgifterna är fullkomligt orimliga. Det är just det som
              det nya uppdraget till Livsmedelsverket handlar om, det vill säga
              avgifter och också regelförenklingar. Sedan kan det säkert vara
              nyttigt om Bengt-Anders Johansson ibland jagar på med lite frågor
              i riksdagen och dylikt. Det skadar inte. Där kan vi nog vara överens.
            </seg>
            <seg xml:id="i-fd6a98a8c6876230-0">
              När det gäller djurskyddet handlar det om att jobba på två sätt.
              Det gäller att vara ett föredöme, och jag förstår det så att Moderaterna
              vill att vi fortsätter att vara ett föredöme på de områden där
              vi redan är det, men vi ska inte vara föredöme på något nytt område.
              Jag menar att vi hela tiden behöver ligga lite före de andra länderna
              så att de i andra länder som tycker att djurskydd är viktigt har
              positiva förebilder. Givetvis ska vi också med kraft förhandla
              inom EU-systemet så att vi kommer vidare.
            </seg>
            <seg xml:id="i-0140d5582a7b1281-0">
              Att Djurskyddsmyndigheten fått en del pengar är inte alls konstigt.
              De tar ju över mycket stora uppgifter från Jordbruksverket. Bland
              annat handlar det om att bygga upp ett rejält djurskyddsregister.
              Det har varit jätteproblem för den lokala tillsynen att detta
              djurskyddsregister inte finns. Det handlar också om hela försöksdjursanvändningen.
              Där är det otroligt viktigt att få fram alternativ om vi ska kunna
              få en handlingsplan för avvecklingen av djurförsöken.
            </seg>
            <seg xml:id="i-63edcfc6c9bd3fab-0">
              När myndigheten varit verksam under lite längre tid kan det vara
              dags att gå igenom och se om den varit effektiv eller om man kan
              göra förbättringar.
            </seg>
          </u>
          <note type="speaker" xml:id="i-da2add5ef9dde09f-0">
            Anf. 203 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-6">
            <seg xml:id="i-f9cfb67e99177a3f-0">
              Fru talman! Jag begärde ordet för att i någon ringa utsträckning
              rätta Åsa Domeij som sade att vi bland annat vill föreslå kraftiga
              neddragningar på SLU. Så är inte fallet. Vi hävdar att ökningen
              inte ska vara så stor som regeringen föreslår i budgetpropositionen.
              Jag vill minnas att där tillförs 45 miljoner kronor, varav 10
              miljoner ska gå till att garantera utgivningen av det taxonomiska
              referensverket. Vi ställer oss bakom den delen av utökningen,
              men resterande utökning säger vi nej till. Det är alltså inte
              fråga om någon minskning utan en lägre ökningstakt.
            </seg>
          </u>
          <note type="speaker" xml:id="i-4fce91238a861944-0">
            Anf. 204 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-9">
            <seg xml:id="i-87f7a9c28472a8e4-0">
              Fru talman! Det beror lite grann på hur man räknar med tanke
              på kostnadsuppräkningar och sådant. Jag tycker ändå att det är
              bekymmersamt med den väldigt stora minskningen av Artdatabankens
              anslag i förhållande till regeringens förslag. Om man plockar
              bort så mycket som ni vill göra ryker egentligen alla medel till
              exempel till biologiska samlingar.
            </seg>
            <seg xml:id="i-74deb0635d931166-0">
              Detta är en helhet. Om man jobbar med det taxonomiska verket
              behöver man också kvalitetssäkra samlingarna. Man behöver även
              kombinera det med forskning eftersom det finns artgrupper som
              är dåligt kända. Och hur ska man kunna få ett taxonomiskt verk
              av hög kvalitet det här är ju ett långtidsprojekt om man inte
              samtidigt bedriver forskning för att kvalitetssäkra verket?
            </seg>
          </u>
          <note type="speaker" xml:id="i-cde4ea6f93ad3a64-0">
            Anf. 205 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-7">
            <seg xml:id="i-4f501c8b22da3db6-0">
              Fru talman! Det vi säger nej till är utökningen. Det är inte
              så som Åsa Domeij får det att låta, nämligen att det tidigare
              inte skulle ha funnits någon verksamhet vid Artdatabanken, att
              det är en ny verksamhet eller att det skulle handla om helt ny
              forskning.
            </seg>
            <seg xml:id="i-e12549dc529e2cc0-0">
              Forskningen utökas ja, men Artdatabanken har ett grundanslag,
              och här handlar det om utökningen. Vi bejakar den utökning som
              gäller det taxonomiska referensverket.
            </seg>
          </u>
          <note type="speaker" xml:id="i-4792c83a423fa1bc-0">
            Anf. 206 ÅSA DOMEIJ (mp) replik:
          </note>
          <u who="asa_domeij_885525" xml:id="i-f5ebd9859b7c76d7-10">
            <seg xml:id="i-da23c05a42fd680a-0">
              Fru talman! Problemet är just att de anknytande verksamheterna,
              som är till för att ta fram ny kunskap och säkra de biologiska
              samlingarna, inte kommer att räcka till. Det här är framtaget
              som ett sammanhållet projekt, som ska hänga ihop när det gäller
              anslagsnivåerna. Det blir mycket märkligt om man kraftigt skär
              ned vissa delar av det anslaget.
            </seg>
          </u>
          <note type="speaker" xml:id="i-3aa8d10758fff0f4-0">
            Anf. 207 SINIKKA BOHLIN (s):
          </note>
          <u who="sinikka_bohlin_edac98" xml:id="i-afd3e46f307bca76-7">
            <seg xml:id="i-85c3004c549e4732-0">
              Fru talman! De areella näringarna har genomgått ett stort antal
              förändringar de senaste tio åren. Det gäller både fisket, skogen
              och jordbruket. Trots detta är det en ganska spännande framtid
              vi går till mötes. Fiskeförhandlingarna pågår. Vad händer? Finns
              torsken kvar? Minskar dioxinhalterna i fisken i framtiden? På
              skogsområdet pågår en ganska hetsig diskussion. Räcker skogen
              till och vad ska vi använda den till?
            </seg>
            <seg xml:id="i-562f17fbd2bb0511-0">
              Det kanske ändå är jordbrukssektorn som har haft de tuffaste
              betingelserna. Först kom en nationell avreglering, sedan medlemskapet
              i EU och nu senast omställningen av villkoren inom MTR, och det
              inom tio år.
            </seg>
            <seg xml:id="i-f4f7509559ff1e65-0">
              Från den 1 januari ska vi ändå lägga den svenska jordbrukspolitiken
              i en ny riktning. Vi hade ett tungt arbete med att utforma den
              nationella tillämpningen i enlighet med EU:s reform. Det är ganska
              självklart att det finns en ovisshet om hur reformen kommer att
              påverka näringen. Vi hade en mindre ram. Vi skulle inom den ramen
              stuva om en gammal verksamhet på nya villkor. Visst finns det
              osäkerhet.
            </seg>
            <seg xml:id="i-180d69b2ab914a1b-0">
              Som jag ser det har vi ändå genom vårt val av en blandmodell
              lagt grunden för näringen så gott vi har kunnat med de förutsättningar
              vi hade. Nu är det upp till företagen och företagarna att satsa
              på den produktion som kan ha framgång på marknaden. I linje med
              detta inför vi nu ett nytt mål för livsmedelspolitiken. Förut
              var målet en ekonomiskt och socialt hållbar produktion. Nu tillför
              vi även att denna produktion ska spegla konsumenternas efterfrågan.
            </seg>
            <seg xml:id="i-4351eb72739f56b9-0">
              Nu blir det tydligt att vi har uppdraget att värna konsumenternas
              ställning på marknaden. Konsumenternas oro för maten måste tas
              på allvar. Konsumenten är ganska långt från producenten, som vi
              oftast talar om i den här kammaren, det vill säga företagaren.
            </seg>
            <seg xml:id="i-af0e78a399b8f653-0">
              Genom en aktiv konsumentpolitik ska alla kunna välja det man
              efterfrågar i form av säker och sund mat som har producerats på
              ett socialt och ekologiskt acceptabelt sätt. Allt hänger samman.
              Bönderna har nu alla möjligheter att förse den svenska konsumenten
              med det varor som alla säger sig efterfråga.
            </seg>
            <seg xml:id="i-c4144c12995f6760-0">
              Om bönderna skulle kunna tillgodose konsumenterna och samtidigt
              utveckla näringen och därmed hela landsbygdens möjligheter att
              leva måste naturligtvis konkurrensvillkoren mot omvärlden vara
              så gynnsamma som möjligt. Vi gör ändå stora satsningar på jordbruk
              i årets budget.
            </seg>
            <seg xml:id="i-886db0cb6306ac40-0">
              Jag vill särskilt ta upp en fråga som lantbrukarna genom sina
              organisationer drivit under en lång tid. I varje fall så länge
              jag har varit med har jag mött denna del av ryggsäcken, nämligen
              dieselskatten som nu sänks enligt budgeten.
            </seg>
            <seg xml:id="i-59a26be1fbc090ef-0">
              Det handlar ändå om 350 miljoner till i sektorn. Då lägger vi
              oss någonstans i mitten på skalan över EU-länderna. Man kan naturligtvis
              alltid jämföra sig med den sämsta eller den bästa. Man vet alltid
              hur den här kammaren väljer att jämföra sig.
            </seg>
            <seg xml:id="i-f11a49bc06b06e1d-0">
              En del kanske tycker att det har tagit lång tid. Men det är så
              vi socialdemokrater arbetar. Först måste vi ha samlat i ladorna
              innan vi kan dela ut några förmåner. Ingen tjänar på ofinansierade
              skattesänkningar som gör hål i statens budget. Det har vi erfarenheter
              av.
            </seg>
            <seg xml:id="i-ffa80e0627555025-0">
              Inte minst många bönder har stora lån och har gjort stora investeringar.
              Vi hörde här att man är osäker över vad som händer i framtiden.
              De har säkert ett stort intresse av att statens utgifter hålls
              i balans så att räntorna kan hållas låga i ekonomin.
            </seg>
            <seg xml:id="i-9ae69a8f626726a2-0">
              Miljö- och landsbygdsprogrammen tillförs ytterligare 400 miljoner
              kronor under 20052006 genom att vi återför skatten på handelsgödsel
              till näringen. Där har jag en liten fundering för de partier som
              helt och hållet plockar bort skatten. Har ni de 400 miljonerna
              någonstans som ni kan lämna till landsbygdsutvecklingsprogram
              som ändå är lite utjämnande i det kommande systemet? Det finns
              ett parti som vill öka också, och det tackar jag väldigt mycket
              för.
            </seg>
            <seg xml:id="i-70cd9f03f54bc210-0">
              Sammantaget ger årets budget en avsevärd förstärkning av böndernas
              ekonomi och konkurrenskraft. Men vi måste fortsätta vårt arbete
              med att reformera EU:s jordbrukspolitik. På en övergripande nivå
              bör den totala stödnivån minska. Jag har hört i debatten att jag
              får medhåll i varje fall från vissa partier.
            </seg>
            <seg xml:id="i-e75be4ba1b7fd631-0">
              Men det kommer också att krävas insatser på en rad enskilda områden.
              Här kan till exempel nämnas mjölkregleringen och sockerregleringen
              som har betydelse för det svenska lantbruket. Det är frågor som
              utskottet kommer att möta under nästa år.
            </seg>
            <seg xml:id="i-5c78b0364b05518e-0">
              Sist men inte minst kommer vi i EU att möta kraven från omvärlden
              på att helt avskaffa exportsubventionerna. Det är det instrument
              som mest skadar den internationella handeln och vår trovärdighet
              som en nation som förespråkar frihandel.
            </seg>
            <seg xml:id="i-0f332e71fe5785f5-0">
              Vi har också ett gemensamt ansvar för att u-länder kan ha en
              livsmedelsproduktion både för sin egen marknad men också ges möjligheter
              att utveckla sin export inom de områden där de är konkurrenskraftiga.
              Det var också en av orsakerna inför MTR och varför vi skulle genomföra
              reformen. Vi skulle hjälpa de riktigt fattiga länderna.
            </seg>
            <seg xml:id="i-cd98cd938e4e97ea-0">
              Även om mycket återstår att göra i EU har den senaste reformen
              som jag ser det gjort mycket tydligare vad vi som politiker ska
              göra inom jordbruksområdet i fortsättningen. Jag håller inte med
              Bengt-Anders Johansson om att politiker inte ska släppas in på
              ängarna. Om inte politiker skötte ängarna skulle vi inte några
              ängar ha. Det skulle vara en monokultur genom hela detta land.
            </seg>
            <seg xml:id="i-acb2e971057035f1-0">
              Det nya generella arealstödet ligger som en bas och är fortfarande
              en garanti för böndernas inkomster. Nu ska vi ta ansvar för det
              som marknaden inte klarar av. Bönderna får en roll att producera
              och förvalta de samhälleliga önskemålen inom miljö- och landskapsvården
              och möjligheten för andra att uppleva naturens alla skiftande
              form, så kallade kollektiva nyttigheter.
            </seg>
            <seg xml:id="i-721a86ff78ca624f-0">
              Därtill vill vi alla se en levande landsbygd med möjligheter
              för människor att bo och försörja sig som lantbrukare eller inom
              andra näringar. Det medel som vi har för en sådan politik är framför
              allt EU:s program för miljö- och landsbygdsutveckling. Det är
              mot denna bakgrund vi ska se den utredning som nu blivit tillsatt
              för att forma ett nytt LBU-program.
            </seg>
            <seg xml:id="i-64fb77b9ad11bcf1-0">
              Nu får vi igen tillsammans sätta oss ned och diskutera vilket
              utrymme som EU:s regelverk medger och de möjligheter till nationell
              finansiering som finns för att skapa en utveckling på landsbygden
              som rymmer alla våra målsättningar.
            </seg>
            <seg xml:id="i-a8abdeb5006df6da-0">
              Fru talman! Som avslutning vill jag blicka framåt mot den stora
              ödesfrågan om vår framtida miljö. Nästa år har vi översynen av
              miljömålen, som vi har nämnt tidigare här i dag. Det kommer att
              visa sig om vi är på rätt väg eller icke. 7 av de 15 målen berör
              jordbruket direkt.
            </seg>
            <seg xml:id="i-6e2ae7465a4a2169-0">
              Vi vet redan nu att vi på flera områden inte klarar de uppsatta
              målen. Det kommer att krävas ytterligare ganska tuffa åtgärder.
              Vi socialdemokrater är beredda att gå in i arbetet med vetskap
              om att vi måste fatta beslut om vi ska nå målen om en hållbar
              utveckling inom en generation.
            </seg>
          </u>
          <note xml:id="i-69ecf51778fada17-0">
            Fru talman! Härmed vill jag yrka bifall till förslagen i betänkandet
            och avslag på samtliga reservationer.
          </note>
          <note type="speaker" xml:id="i-a85ebea84df9aed1-0">
            Anf. 208 JAN ANDERSSON (c) replik:
          </note>
          <u who="jan_andersson_2e5dcb" xml:id="i-a8ea0777df5ebab8-1">
            <seg xml:id="i-ee86aace4cf4d221-0">
              Fru talman! Först till frågan om avgiften på handelsgödsel. Jag
              vet inte var Sinikka får de 400 miljonerna från. Jag har för mig
              att det är 169 miljoner som kommer från detta och som vi plockar
              bort. Sinikka kan också läsa på s. 100101 i vårt budgetförslag
              vad vi har för finansiering av det. Vi täcker in det och mer därtill.
            </seg>
            <seg xml:id="i-a6ba65416b3a29f4-0">
              Jag tog i mitt anförande upp utbetalningstidspunkt för de ersättningar
              som lantbrukarna får till exempel för miljöåtgärder och annat.
              Kommer de ersättningar som härrör från 2005 att betalas ut 2005,
              eller kommer man att spotta lantbrukarna i ansiktet än en gång?
            </seg>
          </u>
          <note type="speaker" xml:id="i-4a7929fc28d7fbe5-0">
            Anf. 209 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-8">
            <seg xml:id="i-2d4b340228d0b292-0">
              Fru talman! Att använda uttrycket att spotta lantbrukarna i ansiktet
              är ganska starkt i det här läget. Vi vet tillsammans med Centerpartiet
              hur viktigt det är att vi har en ekonomi i landet som gör att
              vi håller räntorna och inflationen nere. Vi har jobbat ett par
              år tillsammans.
            </seg>
            <seg xml:id="i-c947a07d3fa93725-0">
              Den här frågan kom upp i vårpropositionen när vi såg att vi hade
              svårt att följa den budgetlag som vi tillsammans har stiftat om
              att hålla utgiftstaket. Redan då varslades om att det skulle vara
              försvaret, forskningen, biståndet och jordbruket som eventuellt
              under hösten skulle drabbas för att vi skulle klara utgiftstaket.
            </seg>
            <seg xml:id="i-af82f330d52c0898-0">
              Jag kan inte i dag stå här och lova något och se hur ekonomin
              är under nästa år. Det är naturligtvis min förhoppning att vi
              ska slippa den här diskussionen varje år.
            </seg>
            <seg xml:id="i-a246a6bea69be915-0">
              Jag ger ändå en eloge till Centerpartiet och Kristdemokraterna
              i den här frågan, för ni var de enda partierna som följde upp
              den i budgetramen i ett särskild yttrande. Hedras den som hedras
              bör!
            </seg>
          </u>
          <note type="speaker" xml:id="i-4c732d73c4d23397-0">
            Anf. 210 JAN ANDERSSON (c) replik:
          </note>
          <u who="jan_andersson_2e5dcb" xml:id="i-a8ea0777df5ebab8-2">
            <seg xml:id="i-cd905838cdf67866-0">
              Fru talman! När det gäller ordvalet kan jag säga att de brukare
              som inte har pengar att betala räkningarna vid årsskiftet därför
              att utbetalningarna skjuts på framtiden nog tycker att det är
              ett ganska svagt ordval som jag använder.
            </seg>
            <seg xml:id="i-4015f2f0a33ffa4d-0">
              Vi är helt överens om att det gäller att ha ordning på statens
              finanser för att inte räntor och annat ska skena. Men då kommer
              vi också till vems ansvar det är att hålla budgettaket. Det skulle
              vara jätteintressant att här i kammaren få höra vilka överväganden
              som låg till grund för att man väljer ut just den här gruppen
              på kanske 1, 2 eller 3 % av Sveriges befolkning för att ta lejonparten
              av neddragningen för att klara budgettaket. Kom med de förklaringarna!
              Vilka värderingar ligger bakom detta?
            </seg>
          </u>
          <note type="speaker" xml:id="i-f23b20754e5830e8-0">
            Anf. 211 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-9">
            <seg xml:id="i-e957b77c656294ef-0">
              Fru talman! Jag påminner om att detta inte är det enda område
              som har drabbats. Jag räknade upp tre områden till.
            </seg>
            <seg xml:id="i-068beb763f4bbccc-0">
              Vi ska komma ihåg en sak. Jag vet att Centerpartiet och vissa
              andra partier vill fortsätta att ha stöden. I vissa andra partier
              tycker vi att man kanske också skulle börja betrakta näringen
              mer som just en näring. Jag hörde en diskussion här i kammaren
              där man jämförde bönderna med statsanställda. Tyvärr är det så
              att du här har en näring som till mellan 30 och 80 % fortfarande
              är beroende av statsstöd. Det är en stor summa pengar, som vi
              hela tiden måste hantera inom budgetramen.
            </seg>
          </u>
          <note type="speaker" xml:id="i-3159551311aaa14a-0">
            Anf. 212 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-8">
            <seg xml:id="i-48fc523eb9db9f09-0">
              Fru talman! Jag hade några frågor som jag ställde i mitt anförande
              och som jag ger Sinikka chans att svara på igen genom att upprepa
              dem. Jag skulle tro att det går att svara rätt kort.
            </seg>
            <seg xml:id="i-75ea1080c4e90a03-0">
              För det första: Är Sinikka Bohlin bekymrad över de negativa omfördelningseffekter
              som uppstår i MTR framför allt för intensiva nötköttsproducenter?
              Och vad vill du i så fall göra åt det?
            </seg>
            <seg xml:id="i-948b2f5a6fd6a09f-0">
              För det andra: Hur ser du på importens ökande andel av nötköttskonsumtionen?
              Är det en rimlig och bra utveckling?
            </seg>
            <seg xml:id="i-d993c4c990dfb029-0">
              För det tredje gäller det importen av kycklingkött och köttberedningar
              av kyckling som innebär att två miljoner kilo salmonellasmittat
              kött kommer in i Sverige varje år enligt Livsmedelsverket. Hur
              vill du och dina kamrater i regeringen möta den utvecklingen?
              Du talade om konsumenternas efterfrågan på säkra livsmedel. Den
              förra frågan hade anknytning till det, liksom nästa. Tycker du
              att det är ett bra förslag som veterinärerna har kommit fram med
              om ursprungsmärkning i butik av all mat som innehåller kött, mjölk
              och ägg?
            </seg>
            <seg xml:id="i-275f18934f332c04-0">
              Till sist och apropå de gynnsamma konkurrensförhållandena, som
              du pratade om: Är det en lämplig nivå att vi ska ligga 1 kr litern
              högre än konkurrentlandet Finland på dieseln och 60 öre litern
              högre än EU-genomsnittet? Hur har ni kommit fram till den nivån
              i så fall? Finns det någon formel för hur man kommer fram till
              den eller är det något slags restpost?
            </seg>
          </u>
          <note type="speaker" xml:id="i-6800d9337ee32080-0">
            Anf. 213 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-10">
            <seg xml:id="i-f5067f1cec890354-0">
              Fru talman! Jag vet inte om jag räknade till åtta eller tio frågor,
              men jag börjar med den första.
            </seg>
            <seg xml:id="i-8daba1bf5f377d44-0">
              Vi vet att hela MTR-reformen handlar om en omfördelning från
              produktionsdrivande stöd till sådana produkter som konsumenterna
              efterfrågar. Jag tyckte att de diskussioner som vi förde angående
              MTR var en smärtsam process, men kanske valde vi ändå det system
              som var minst smärtsamt. Det finns naturligtvis omfördelningseffekter,
              men vi hade en mindre ram. Vi visste att med mindre pengar är
              det alltid någon som förlorar och någon som vinner. Jag vet inte
              om jag i något annat sammanhang har sett så många ekonomiska beräkningar
              för hur det här skulle slå. Man måste ändå försöka hitta en möjlighet
              för att så många som möjligt i hela landet skulle kunna driva
              jordbruksföretag. Så visst kan man fortfarande vara bekymrad över
              det här nu när vi kommer att få se hela redovisningen av vad som
              har hänt.
            </seg>
            <seg xml:id="i-c186ec7fc29feb82-0">
              Import av kött har vi haft länge. Det har vi sett i köttdiskarna.
              Vi har kött från Australien, kött från Irland och kött från Argentina.
              Jag tycker att det är bra märkt nu för tiden i affärerna. Jag
              tycker också att konsumenten har ett val. Men näringen själv måste
              också bli bättre på att sälja de mervärden som finns i de svenska
              produkterna. Det gäller till exempel de miljökrav vi har haft
              och de krav på djurhållning som vi har haft i många år. De ger
              ett mervärde. Man måste sälja så att det inte alla gånger är priset
              som styr konsumenten i affären.
            </seg>
          </u>
          <note type="speaker" xml:id="i-8af7e45b116e0823-0">
            Anf. 214 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-418a19cb789c4ead-9">
            <seg xml:id="i-b1ab2c0824dfecb7-0">
              Fru talman! Tack för svar på de frågor som du hann svara på,
              Sinikka Bohlin. Du säger att bönderna ska producera det konsumenterna
              efterfrågar. De efterfrågar nötkött. Konsumtionen av nötkött har
              ökat, men min fråga gällde importandelen. Den ökar också. Kan
              du hinna med att svara på frågan om vad du ska göra? Jag begär
              ju inte att du personligen ska göra det, men vad ska regeringen
              och de som du kan påverka göra åt importen åt två miljoner ton
              salmonellasmittat kött och köttberedningar från Sydostasien på
              kycklingsidan och veterinärernas förslag om märkning?
            </seg>
          </u>
          <note type="speaker" xml:id="i-f449cf068772b920-0">
            Anf. 215 SINIKKA BOHLIN (s) replik:
          </note>
          <u who="sinikka_bohlin_edac98" next="cont" xml:id="i-d1caf865e960a6f6-2">
            <seg xml:id="i-c6c5bd933df93505-0">
              Fru talman! Jag ska bara avsluta det här med import av nötkött.
              Vi vet att en stor del av importköttet går till storkök, storhushåll
              och den delen, men naturligtvis ser vi en del av det också i affärerna.
            </seg>
            <seg xml:id="i-64f94b34e14f6b6d-0">
              Jag tror att vi måste arbeta med konsumentsidan. Precis som vi
              har haft en obligatorisk märkning av nötkött tycker jag att diskussionen
              om att vi börjar titta också på de andra produkter som kommer
              är bra. Det gäller speciellt fågel och delvis fläskkött. Vi vet
              ju att det kan vara salmonellasmittat eller ha andra infektioner
              som vi kan få i vår föda. Jag är alltså positiv till att diskutera
              en märkning.
            </seg>
            <seg xml:id="i-d07e4a7f7426e51c-0">
              Vi har ett problem i handeln i dag. Det handlar till exempel
              om de egna varumärken som många butiker har. Det är lite blandat;
              man vet inte riktigt vad som finns. Det är nästan bättre att ha
              ett varumärke som man vet var det kommer någonstans ifrån. Då
              är det mycket lättare för mig som konsument att veta än när jag
              bara har ett varumärke och ingen innehållsförteckning.
            </seg>
          </u>
          <note xml:id="i-56725bdf2ff4db8f-0">
            Anf. 216 ANITA BRODÉN (fp) replik:
          </note>
          <u who="sinikka_bohlin_edac98" prev="cont" xml:id="i-cc1c32e78d10c3c0-2">
            <seg xml:id="i-3753b272b4a377b1-0">
              Fru talman! Jag talade i mitt anförande om en sammanhållen landsbygdspolitik
              där det gäller att se till helheten och ta vara på kraften och
              företagsamheten för en hållbar tillväxt. Det gäller i första hand
              som jag ser det att underlätta för just företagare genom regelförenklingar,
              sänkta arbetsgivaravgifter och ytterligare tillgång till krediter.
            </seg>
            <seg xml:id="i-c6ffdb2fdce14f38-0">
              Jag har tagit del av och läst SLI:s rapport om en levande landsbygd.
              Jag citerar ett par rader ur den för att sedan ställa frågan om
              hur Sinikka Bohlin ser på detta. Det står: Med en generell politik
              som tillhandahåller goda förutsättningar för företagandet, stimulerar
              rörlighet och hanterar marknadsmisslyckanden bidrar staten till
              att alla delar i landet kan utvecklas, även landsbygden.
            </seg>
            <seg xml:id="i-37a0c177951965f6-0">
              Hur ser Sinikka Bohlin på en sammanhållen landsbygdspolitik och
              tillväxt utifrån detta?
            </seg>
          </u>
          <note type="speaker" xml:id="i-8b7a771ff77aa0f4-0">
            Anf. 217 SINIKKA BOHLIN (s) replik:
          </note>
          <u who="sinikka_bohlin_edac98" next="cont" xml:id="i-d1caf865e960a6f6-3">
            <seg xml:id="i-fa5a43d39f3f60a9-0">
              Fru talman! Jag tror att det är viktigt att man i alla regioner
              tar på allvar de diskussioner som pågår vad gäller tillväxtavtalen.
              Förutsättningarna är lite olika i olika delar av landet för hur
              man kan utveckla landsbygdspolitiken. Men jag tycker att det är
              en viktig fråga, som naturligtvis också är en del av LBU-utredningen.
              Det handlar delvis om regionalpolitik, delvis om näringslivspolitik,
              om jordbruk, om skogsbruk och om turism.
            </seg>
            <seg xml:id="i-8eeb6fa1147a8bef-0">
              Jag tror att förutsättningarna varierar väldigt mycket. Jag är
              positiv till tanken att man försöker hitta en lösning på detta,
              men kanske inte för hela landet. Jag tror inte att man kan ha
              en sammanhållen landsbygdspolitik från Ystad till Kiruna eller
              Jukkasjärvi. Man måste nog arbeta mer regionalt det kan handla
              om län eller ännu större regioner för att hitta vägar. Möjligheterna
              och förutsättningarna finns där. Det gäller att ta vara på det
              bästa och bygga vidare på det.
            </seg>
          </u>
          <note xml:id="i-93f5fca81ff3b7a7-0">
            Anf. 218 ANITA BRODÉN (fp) replik:
          </note>
          <u who="sinikka_bohlin_edac98" prev="cont" xml:id="i-cc1c32e78d10c3c0-3">
            <seg xml:id="i-fce4cae85957267a-0">
              Fru talman! Är Socialdemokraterna intresserade av att samla olika
              partiföreträdare för att samtala om de här frågorna? Jag nämnde
              det också i mitt anförande.
            </seg>
            <seg xml:id="i-de81f53ab70efb73-0">
              Jag blev lite nyfiken när Sinikka Bohlin nämnde turism. Sverige
              satsar ju otroligt lite på att marknadsföra oss som ett turistland.
              Vi talar nu om att marknadsföra mervärden, men dessutom borde
              vi marknadsföra oss som ett turistland. Vi satsar 10 kr per individ
              och år. Våra grannländer satsar upp till 50 kr, och Irland satsar
              200 kr per person och år. Är Sinikka Bohlin villig att arbeta
              vidare för att vi också ska kunna marknadsföra oss som ett bra
              turistland?
            </seg>
            <seg xml:id="i-25f1ed92e08905f9-0">
              Innan jag släpper ordet kan jag inte låta bli att ställa en fråga
              till Sinikka Bohlin. Det är också en sak som har med tillväxt
              att göra. Det handlar om att ge människor möjlighet, både unga
              familjer och äldre personer, att få hjälp med hushållsnära tjänster.
              Hur ser Sinikka Bohlin på detta med ROT? Det kan vara intressant
              med tanke på att Sinikka Bohlin har ett ursprung i vårt östra
              grannland där de är positiva till detta.
            </seg>
          </u>
          <note type="speaker" xml:id="i-8988f83b21f613df-0">
            Anf. 219 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-11">
            <seg xml:id="i-d86984e9406d9640-0">
              Fru talman! Jag tror inte att jag kommer att ta upp den sista
              frågan. Inte ens miljö- och jordbruksutskottet kan behandla alla
              frågor. Jag tror att vi hade dessa frågor i hållbarhetsskrivelsen.
            </seg>
            <seg xml:id="i-b9a7ecf4fe2fcd75-0">
              Men jag kan tänka mig att kommentera turismen som egentligen
              ligger i näringsutskottet. Jag var nere i Småland i lördags och
              träffade eventuellt blivande naturguider.
            </seg>
            <seg xml:id="i-529a350d651278a4-0">
              Jag tror att vi i Sverige måste lära oss att se möjligheterna,
              kanske inte på riksplan utan regionalt. Hur kan vi på ett bättre
              sätt sälja oss till turisterna? Det kan handla om att sälja det
              på Internet och på engelska. Jag tror att det ligger väldigt mycket
              hos företagen och i den regionala utvecklingen på olika håll.
              Vissa regioner har lyckats, och vissa kommer lite efter. Det behövs
              kanske något centralt, men jag tror ändå att vi är ganska dåliga
              på att sälja de mervärden som finns på landsbygden. Jag kan jämföra
              med Finland där man till och med säljer safarier uppe i norra
              Finland där man kan titta på vargar. Vi har väl också någon varg
              kvar i det här landet.
            </seg>
          </u>
          <note type="speaker" xml:id="i-6c35df8cf170ac52-0">
            Anf. 220 BENGT-ANDERS JOHANSSON (m) replik:
          </note>
          <u who="bengt-anders_johansson_06e1b4" xml:id="i-1621166f15b69645-4">
            <seg xml:id="i-aefe0d142f835858-0">
              Fru talman! Jag har några kommentarer till Sinikka Bohlins anförande.
            </seg>
            <seg xml:id="i-e4511167f51732d3-0">
              Sinikka Bohlin säger att det är viktigt att konsumenterna ska
              kunna välja. Ja, jag stöder det till hundra procent. Det är oerhört
              viktigt, men jag tror att jag lägger en annan innebörd i det.
              Min fråga till Sinikka Bohlin är: Hur mycket valfrihet blir det
              om politiken ska styra vad det är som man ska kunna välja på?
              Det blir ganska smalt till slut om det är ett parti som ska avgöra
              vad det är som ska finnas på marknaden. Ett majoritetsparti kan
              mycket väl hamna i den positionen och bestämma exakt vad det är
              som ska levereras på marknaden.
            </seg>
            <seg xml:id="i-c95e889de6ec2090-0">
              Sedan säger Sinikka Bohlin att det är en stor satsning på dieseln
              med 350 miljoner kronor. Jag betraktar inte det som en satsning.
              Det är ju de facto så att dieselköparna betalar in detta. Det
              kan inte vara någon satsning att inte ta in skatt. Eller är det
              så att 100 % av skatteuttaget är normalfallet och allt under 100
              % är en satsning från regeringens sida? Det måste ju vara konsekvensen.
            </seg>
            <seg xml:id="i-8183d8c48467ed3f-0">
              Sinikka Bohlin säger, vilket jag tyckte var intressant och ärligt,
              att det tar lång tid när Socialdemokraterna arbetar. Ja, vi förstår
              det. Jag funderar bara på hur mycket arbete det egentligen ligger
              bakom detta. Jag får alltid en känsla av att det är först när
              Socialdemokraterna är uppträngda mot väggen och yxorna sätter
              sig i träet bakom som man börjar göra någonting, men inte dessförinnan.
              Man leder inte definitivt ingen utveckling.
            </seg>
            <seg xml:id="i-bedd3e94f13fad25-0">
              Sedan har vi detta med att politikerna ska finnas på ängarna.
              Gud bevare oss från att ha dem på ängarna. Tänk om vi hade levt
              efter politikens spelregler när det gäller skogen och skogsskötseln
              på 60-, 70- och 80-talen. Då hade vi inte haft någon biologisk
              mångfald i dag. Tro mig, jag vet.
            </seg>
          </u>
          <note type="speaker" xml:id="i-b1bd0f21d52b0330-0">
            Anf. 221 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-12">
            <seg xml:id="i-1ee08fbcd013581e-0">
              Fru talman! Låt mig börja med skogspolitiken på 70-talet. Det
              var nog inte politiker som avverkade i norra Sverige så att det
              blev dessa stora kalhyggen som förstörde väldigt mycket av biologisk
              mångfald. I dessa områden tar det väldigt lång tid att över huvud
              taget få någon mångfald och absolut inte produktionsskog. Jag
              tror att den balans som finns i Sverige med den demokratiska processen
              där politikern är med och diskuterar med näringen är ett väldigt
              bra sätt. Det är väldigt nordiskt att arbeta på det sättet att
              politiken, näringslivet och NGO:er nära tillsammans kan försöka
              föra utvecklingen vidare.
            </seg>
            <seg xml:id="i-5e59c0e7fa0103f7-0">
              Jag har funderat lite. Jag tror att det var Bengt-Anders Johansson
              som använde ordet förvalta, men också företrädare för andra partier
              har använt det. För mig är ordet förvalta lite negativt. Jag ser
              hela tiden samhället i en utveckling. Jag ser naturligtvis också
              naturen i utveckling. En biologisk mångfald är inte heller densamma
              nu som om 100 år, och det som är i dag var inte så för 100 år
              sedan. Människan påverkar ju också. Ordet förvalta innebär liksom
              att stanna någonstans för mig. Jag vill gärna vara med i en förändring
              på något sätt.
            </seg>
          </u>
          <note type="speaker" xml:id="i-fe279a7d2e500706-0">
            Anf. 222 BENGT-ANDERS JOHANSSON (m) replik:
          </note>
          <u who="bengt-anders_johansson_06e1b4" xml:id="i-1621166f15b69645-5">
            <seg xml:id="i-49d7e0e2254d321c-0">
              Fru talman! Det är spännande när Sinikka Bohlin säger att ordet
              förvalta är negativt. Jag måste ärligt säga att det bekymrar mig.
              I min begreppsvärld är förvalta att förmera och se till att det
              går vidare. För mig är äganderätten central här. Det du äger,
              det vårdar du. Det du äger ska så småningom gå vidare till efterkommande.
              Man ser också till att det bevarar sitt värde. Jag påstår att
              det är därför som man har så oändligt mycket att ta vara på i
              det här landet, och det ska ske utan politisk klåfingrighet. Med
              den politiska klåfingrigheten och med den långsamt arbetande regeringen
              som uppenbarligen finns, enligt utsago här tidigare, kan det inte
              gå annat än fel. Detta bekymrar mig.
            </seg>
          </u>
          <note type="speaker" xml:id="i-f0a164e0c73d48cd-0">
            Anf. 223 SINIKKA BOHLIN (s) replik:
          </note>
          <u who="sinikka_bohlin_edac98" xml:id="i-afd3e46f307bca76-13">
            <seg xml:id="i-67a22153f4abee13-0">
              Fru talman! Det kan naturligtvis finnas olika värdering av olika
              ord. Det finns säkert olika värderingar ideologiskt i den här
              kammaren också. Det finns kanske olika värderingar eftersom jag
              har en annan bakgrund också språkligt. För mig är en förvaltning
              fortfarande att stanna lite. Jag vill hellre utveckla. Bengt-Anders
              Johansson och jag har olika ideologier. Moderaterna vill gärna
              förvalta det egna ägandet. Jag vill gärna utveckla det gemensamma
              ägandet tillsammans med många andra. Jag ser till exempel skogen
              som en nationell tillgång som det står i skogsvårdslagens portalparagraf.
            </seg>
          </u>
          <note xml:id="i-bd3a5bdf56ac478a-4">
            Överläggningen var härmed avslutad.
          </note>
          <note xml:id="i-d936f7dfecc02eee-0">
            10 § Bordläggning
          </note>
          <note xml:id="i-f6654f6d76e143a8-0">
            Anmäldes och bordlades
          </note>
          <note xml:id="i-59fe528ba73b1b09-0">
            11 § Anmälan om interpellationer
          </note>
          <note xml:id="i-b2a4034514fcc241-0">
            Anmäldes att följande interpellationer framställts
          </note>
          <note xml:id="i-9a1dee66a71e35e3-0">
            den 13 december
          </note>
          <note xml:id="i-7ed5db8cf2a9dc3a-0">
            Björn Hamilton
          </note>
          <note xml:id="i-05d22a856501be54-0">
            Tobias Billström
          </note>
          <note xml:id="i-466f5d3435740ee5-0">
            Maria Larsson
          </note>
          <note xml:id="i-0fac9d6dcd4c6e7d-0">
            Interpellationerna redovisas i bilaga som fogats till riksdagens
            snabbprotokoll tisdagen den 18 januari 2005.
          </note>
          <note xml:id="i-560fb44d3393fdc1-0">
            12 § Anmälan om frågor för skriftliga svar
          </note>
          <note xml:id="i-06252564ace3755e-0">
            Anmäldes att följande frågor för skriftliga svar framställts
          </note>
          <note xml:id="i-9a1dee66a71e35e3-1">
            den 13 december
          </note>
          <note xml:id="i-bae0f3b0689a4238-0">
            Lars Ångström
          </note>
          <note xml:id="i-796589fe1d20379c-0">
            Michael Hagberg
          </note>
          <note xml:id="i-58c7b23ec224d0b7-0">
            Hans Backman
          </note>
          <note xml:id="i-1cb2b9f39e5bc1b9-0">
            Frågorna redovisas i bilaga som fogats till riksdagens snabbprotokoll
            tisdagen den 18 januari 2005.
          </note>
          <note xml:id="i-85890befaff926ef-0">
            13 § Kammaren åtskildes kl. 20.19.
          </note>
          <note xml:id="i-1e554fc165290999-0">
            Förhandlingarna leddes
          </note>
          <note xml:id="i-1dee73778b2e5fe8-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
