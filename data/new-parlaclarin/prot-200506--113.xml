<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--113</head>
          <docDate when="2005-04-28">2005-04-28</docDate>
        </div>
      </front>
      <body>
        <div>
          <note xml:id="i-80e31b826217a88b-0">
            ﻿
          </note>
          <note xml:id="i-058e807e7212fcb8-0">
            Riksdagens protokoll
          </note>
          <note xml:id="i-aa52e884b9e24c88-0">
            2005/06:113
          </note>
          <note xml:id="i-fda9f6019284031d-0" type="date">
            Fredagen den 28 april
          </note>
          <note xml:id="i-37704360846f9a19-0">
            Kl. 09:00 - 12:27
          </note>
          <note xml:id="i-45aae5450f61bee0-0">
            1 § Meddelande om svar på skriftliga frågor
          </note>
          <note xml:id="i-1640569f86bfbb56-0">
            Förste vice talmannen meddelade att skriftliga frågor som lämnats
            in till och med fredagen den 28 april kl. 10.00 skulle besvaras
            senast kl. 12.00 torsdagen den 4 maj.
          </note>
          <note xml:id="i-1705de4868fd40b6-0">
            Meddelandet hade delats ut till kammarens ledamöter.
          </note>
          <note xml:id="i-e5512ca472d29f8a-0">
            2 § Meddelande om inlämning av interpellationer
          </note>
          <note xml:id="i-1d1017964b17d715-0">
            Talmannen hade i enlighet med 6.1.1 riksdagsordningen fastställt
            att sista dag för inlämnande av interpellationer under innevarande
            riksmöte skulle vara fredagen den 19 maj kl. 16.30 .
          </note>
          <note xml:id="i-1705de4868fd40b6-1">
            Meddelandet hade delats ut till kammarens ledamöter.
          </note>
          <note xml:id="i-54a3b8606e992e73-0">
            3 § Meddelande om ändring i kammarens sammanträdesplan
          </note>
          <note xml:id="i-5e2e5a85de4fb65d-0">
            Förste vice talmannen meddelade att voteringen onsdagen den 14
            juni skulle äga rum kl. 16.00 .
          </note>
          <note xml:id="i-1705de4868fd40b6-2">
            Meddelandet hade delats ut till kammarens ledamöter.
          </note>
          <note xml:id="i-42e8bfefacd22f29-0">
            4 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-df7dc7801d33fe0d-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-82f7140759dbc950-0">
            KOM(2006)105
          </note>
          <note xml:id="i-98ac39a3b633acd4-0">
            KOM(2006)76
          </note>
          <note xml:id="i-80a5384c41fc08fb-0">
            5 § Hänvisning av ärenden till utskott
          </note>
          <note xml:id="i-f3286a17a9efdd98-0">
            Föredrogs och hänvisades
          </note>
          <note xml:id="i-3bbadd79d3196564-0">
            6 § Förlängning av försöksverksamheten med snabbare handläggning
            av brottmål
          </note>
          <note xml:id="i-0d558f1f3299ec7c-0">
            Föredrogs
          </note>
          <note xml:id="i-0e234bdad3139a63-0">
            Förste vice talmannen konstaterade att ingen talare var anmäld.
          </note>
          <note xml:id="i-1d440cdda008553c-0">
            7 § Ökad kontroll av vapen
          </note>
          <note xml:id="i-0d558f1f3299ec7c-1">
            Föredrogs
          </note>
          <note type="speaker" xml:id="i-f113499646037ce9-0">
            Anf. 1 JEPPE JOHNSSON (m):
          </note>
          <u who="jeppe_johnsson_2a00a4" next="cont" xml:id="i-8f7938c7f3d1b033-0">
            <seg xml:id="i-a7b6290d1af2bce0-0">
              Herr talman! Vapen kan brukas och missbrukas. Vi moderater har
              vid ett antal tillfällen föreslagit det som nyss presenterats
              som ett av propositionens huvudförslag att polisen ska få rätt
              att i brottsförebyggande syfte söka efter vapen och andra farliga
              föremål i fordon. Vi stöder naturligtvis utskottets förslag i
              den delen.
            </seg>
            <seg xml:id="i-bb0a7be94a150922-0">
              Herr talman! En del andra förslag i betänkandet anser vi däremot
              vara mindre väl genomtänkta. Vi saknar också ett antal förslag
              och satsningar som skulle göra det möjligt att ta både ett och
              flera steg framåt i kampen mot de illegala vapnen i samhället.
            </seg>
            <seg xml:id="i-80c393fb3a52be83-0">
              Vi vill markera vikten av att åtgärder riktas rätt så att inte
              legal vapenhantering inom idrottsrörelsen och bland jägare utsätts
              för onödig byråkrati medan smuggling och kriminell vapenhantering
              kan fortgå. Vi vill inte sila myggen och svälja kamelerna. Det
              centrala är att mängden vapen som används i brottsliga sammanhang
              radikalt minskas.
            </seg>
            <seg xml:id="i-7f3102809abd6ca3-0">
              Herr talman! I betänkandet finns tolv reservationer, varav tio
              som vi moderater står bakom. För tids vinnande yrkar jag bifall
              endast till reservation nr 8 om att regeringen ska införa en tillfällig
              vapenamnesti.
            </seg>
            <seg xml:id="i-2c05e910a1c176fb-0">
              Vi borde inte behöva upprepa detta. Det finns redan en beställning
              från riksdagen om att genomföra en tillfällig vapenamnesti, det
              vill säga att man utan risk för straff ska kunna lämna in vapnen
              till polisen. Men vi är något luttrade. Regeringen har i detta
              fall som i så många andra fall lång leveranstid på riksdagens
              beställningar.
            </seg>
            <seg xml:id="i-8c5a2986b8fb3e83-0">
              Den förhoppningsvis blivande utskottsminoriteten jag tänker på
              just denna fråga när det gäller utskottsminoritet skriver: Utskottet
              utgår från att regeringen snarast återkommer med ett förslag om
              en tidsbegränsad vapenamnesti. Något ytterligare initiativ från
              riksdagens sida i denna fråga behövs enligt utskottet inte.
            </seg>
            <seg xml:id="i-4e60c31d5ff25b01-0">
              Herr talman! Vi som har varit med ett litet tag i detta utskott
              vet att det brukar ta tid och att det många gånger behövs både
              en och två påminnelser för att få riksdagens beställningar utförda.
            </seg>
            <seg xml:id="i-5404dbcdcc4a7011-0">
              Det borde inte vara svårt att komma till skott för regeringen,
              för att travestera dagens ämne lite grann. Det finns ett färdigt
              koncept från 1993, då man under tre månader fick in drygt 17 000
              vapen och 15 ton ammunition.
            </seg>
            <seg xml:id="i-a991acb064757d27-0">
              Fråga nr 1: Tycker Göran Norlander och Socialdemokraterna att
              det var bra att dessa vapen och denna ammunition togs om hand?
            </seg>
            <seg xml:id="i-78ff7e61bc005207-0">
              Vid jakande svar, gå till fråga nr 2, som det brukar låta i enkäter.
            </seg>
            <seg xml:id="i-2be61dc0cc83cee6-0">
              Fråga nr 2, Göran Norlander, är: Varför är det då så omöjligt
              att i alla fall försöka upprepa succén från 1993?
            </seg>
            <seg xml:id="i-bef47326b103b708-0">
              Herr talman! Det är illegala vapen som vi ska förhindra. Det
              måste ske utan att vi för den skull gör tillvaron onödigt besvärlig
              för de legala vapenägarna och användarna, det vill säga jägare
              och tävlingsskyttar.
            </seg>
            <seg xml:id="i-57a3b10bf14c3d76-0">
              Jag hade en lärare i realskolan som sade mycket förnuftigt. Bland
              annat sade han: Man ska inte ta till storsläggan när det räcker
              med flugsmällan.
            </seg>
            <seg xml:id="i-4e905698f0fd7608-0">
              Uttrycket är tillämpligt på detta betänkande på många punkter.
              Vi anser att förslagen i en del avseenden skjuter över målet.
              I vissa delar av betänkandet gäller också att ni undviker storsläggan
              och i stället viftar lite lätt med flugsmällan.
            </seg>
            <seg xml:id="i-0f55fa4cde8c4827-0">
              Herr talman! För att komma åt illegala vapen krävs satsningar
              på både polis och tull. Det krävs att straffen är väl avvägda
              och att hela straffskalan används. Vapenbrott på allmän plats
              ska bedömas som grovt. Våra satsningar på polis och tull är nödvändiga
              för att kunna hålla den grova kriminaliteten i schack och förhindra
              och beivra smuggling.
            </seg>
            <seg xml:id="i-d45eeebe64b1b54e-0">
              Vår nuvarande justitieminister säger ibland ett och gör något
              annat. Han var för ett tag sedan ute i medierna och sade att polisen
              inte ska ha några ekonomiska begränsningar i sitt arbete mot den
              organiserade brottsligheten. Men han talar ett annat språk i vårpropositionen.
              Där görs det inga satsningar på rättsväsendet. För 2007 och 2008
              aviserades i stället en liten sänkning av utgiftsramen till följd
              av reviderade pris- och löneomräkningar.
            </seg>
          </u>
          <note xml:id="i-1a05f4507367344d-0">
            Under 2005 pensionerades 363 medarbetare inom polisen, varav
            100 civilanställda, för att bereda plats åt nyanställningar. Under
            innevarande år planerar RPS att finansiera avgångar med pensionsersättning
            för 350 poliser.
          </note>
          <u who="jeppe_johnsson_2a00a4" prev="cont" xml:id="i-af90e69af737f8f4-0">
            <seg xml:id="i-7efb8a5bb864aaa4-0">
              Bodström har gång på gång lovat en polis om dagen. I år är det
              inte skottår, och då är det 365 poliser som vi är lovade det vill
              säga ett netto på 15. Och då har jag inte, herr talman, spekulerat
              i eventuella minskningar av antalet civilanställda.
            </seg>
            <seg xml:id="i-1c2066605c1aa929-0">
              Samtidigt lägger man på polisen fler uppgifter och andra kostnader
              än personalkostnader.
            </seg>
            <seg xml:id="i-8a2e628eacb24774-0">
              I det här betänkandet lägger utskottsmajoriteten dessutom ytterligare
              arbetsuppgifter på polisen om vissa förslag i betänkandet går
              igenom och genomförs.
            </seg>
            <seg xml:id="i-a03a3f7fd8f4d567-0">
              Herr talman! Vi finner ingen anledning att belasta polisen med
              ytterligare administrativa uppgifter.
            </seg>
            <seg xml:id="i-a26ae09307b84492-0">
              Vi anser att nuvarande ordning för skrotning av vapen ska bibehållas.
              Vi anser att vapenhandlares rätt att ta emot vapen för skrotning
              ska vara kvar. Finns behov av ökad kontroll kan man lösa detta
              på andra sätt. Ett förslag om formell licensiering för vapenhandlare
              för att ta hand om vapen kan man till exempel ta till. Ett annat
              förslag är att Rikspolisstyrelsen faktiskt skärper sin kontroll.
              Den har väl inte alltid varit på topp.
            </seg>
            <seg xml:id="i-8a5429d3c1db42e9-0">
              I propositionen skriver regeringen följande för att motivera
              sitt beslut att bara tillåta skrotning av vapen hos polisen.
            </seg>
            <seg xml:id="i-b7687a9a8fee564a-0">
              En sådan ordning innebär att det alltid kommer att finnas ett
              stort antal välbelägna inlämningsställen.
            </seg>
            <seg xml:id="i-d949f77e095da9a1-0">
              Herr talman! Lever vi i samma verklighet? Det är numera ett välkänt
              faktum, i alla fall för stora delar av svenska folket, att polisstationer
              på många orter har lagts ned eller att öppettiderna är mycket
              begränsade. Att frånta vapenhandlare och vapenentreprenörer möjligheten
              att skrota vapen är definitivt inte att öka tillgängligheten för
              dem som vill göra sig av med vapen på ett säkert och lagligt sätt.
              Om vi har vapenhandlarna att lämna in till, vet vi att det i alla
              fall finns 500 olika ställen.
            </seg>
            <seg xml:id="i-5dc1fc10d77ec665-0">
              Borde inte de poliser som finns vara ute i verkligheten och beivra
              övrig brottslighet i stället för att administrera skrotning av
              vapen, i alla fall de stunder de inte agerar passfotografer efter
              ett tidigare beslut här i kammaren eller utför andra administrativa
              uppgifter som tidigare utfördes av civilanställda. Dessutom har
              polisen på vissa ställen inte varit helt lyckosam i hanteringen
              av sina egna vapen. Men det här granskas ju av Justitiekanslern,
              och jag är helt övertygad om att eventuella brister kommer att
              rättas till.
            </seg>
            <seg xml:id="i-48b68b626bc0a40b-0">
              Herr talman! Vi moderater har inte låtit oss övertygas om att
              det är en bra åtgärd att slopa sekretessen för uppgifter i vapenregistret
              om namn och adress på vapenhandlare och andra näringsidkare som
              har rätt att ta emot vapen. Vi får stöd i Ds 2004:32 som heter
              Förstärkt vapenkontroll m.m. där man tycker likadant. Sekretessen
              försvårar i dag för kriminella att på olika sätt identifiera och
              i värsta fall med vapenhot komma över vapen som finns, inte minst
              hos de vapenhandlare som verkar i grossistledet och på så sätt
              kanske har lite fler vapen hemma.
            </seg>
            <seg xml:id="i-f2ca877cc43105e9-0">
              Herr talman! Det är i och för sig bra att utskottet öppnar för
              mindre byråkrati och krångel när det gäller möjligheten att få
              använda ljuddämpare på jakt- och tävlingsvapen, men varför inte
              godta de förslag som förts fram i olika motioner? Verkligheten
              är inte, som i amerikanska gangsterfilmer, att ljuddämpare gör
              att det inte hörs ett dugg då man skjuter. Det handlar om att
              reducera den farliga knallen lite grann och att minska rekylen.
            </seg>
            <seg xml:id="i-3ff9c814e31d051f-0">
              Herr talman! Vi tycker att ljuddämpare ska anses som ett tillbehör
              till vapnet i likhet med vad som gäller för ett kikarsikte i dag.
              Har en jägare erhållit licens för ett gevär innebär det att samhället
              anser personen tillförlitlig att hantera vapen. När personen är
              godkänd att hantera vapen anser jag det vara befängt om man dessutom
              skulle behöva licens för en ljuddämpare. Det är själva vapnet
              som är farligt, inte ljuddämparen. Ljuddämparen gör vapnet mindre
              farlig för den som använder det och för dem som står i närheten.
            </seg>
          </u>
          <note type="speaker" xml:id="i-b56f398725bf8b04-0">
            Anf. 2 KARIN GRANBOM (fp):
          </note>
          <u who="karin_granbom_4b656d" xml:id="i-bdf110497be526f8-0">
            <seg xml:id="i-d262da7f93c44ec3-0">
              Herr talman! Vapen tillåts i vårt samhälle för jakt, och i vissa
              fall också för att öka säkerheten. Men vapen för dessa positiva
              användningsområden kan hamna i fel händer. Dessutom smugglas det
              in vapen till vårt land. Människor skjuts, huggs och slås till
              döds och skadas av illegala vapen. Bara förekomsten av vapen kan
              skada genom att den som hotas med ett vapen drabbas av ett psykiskt
              lidande.
            </seg>
            <seg xml:id="i-be9f50e11a09dcd2-0">
              Det är svårt att säga hur många vapen som finns i omlopp i Sverige
              i dag. Mörkertalet är så stort att det inte går att förlita sig
              på statistik. Men en sak kan man konstatera, och det är att varje
              vapen som är utom kontroll innebär livsfara. Vi vet att den grövre
              organiserade brottsligheten ökar, och i dessa grupper är vapen
              ett vanligt inslag. Då och då läser vi om uppgörelser i den undre
              världen med mycket grovt våld och skjutvapen. Dessutom får vi
              ta del av rån, butiksrån och värdetransportrån som genomförs under
              vapenhot. Nog finns det tydliga indikationer på problem med vapen
              i det svenska samhället.
            </seg>
            <seg xml:id="i-e6e4648718245225-0">
              Nästa vecka ska vi ta ställning till det här betänkandet. Då
              ska vi också ta ställning till en vapenamnesti. Vi i Folkpartiet
              står bakom det. Vapenamnesti har visat sig effektivt i andra länder,
              bland annat i våra grannländer Norge och Danmark som relativt
              nyligen genomförde amnestier.
            </seg>
            <seg xml:id="i-3c6f67d5ec0dd2f5-0">
              Visst kan man tro att de vapen som finns ute i samhället och
              gör skada inte kommer in genom en vapenamnesti, men i Norge fick
              man faktiskt inte bara in gamla jaktvapen. Man fick också in automatpistoler
              och maskingevär. När vi i Sverige genomförde en amnesti 1993 lämnades
              det in tusentals vapen. Jag har hört en siffra på 17 000. Vid
              stickprovstagning fungerade en hel del av dessa.
            </seg>
            <seg xml:id="i-8c5bce9178f83f79-0">
              Så varför inte göra en kraftansträngning för att få in dessa
              vapen som kan hamna i orätta händer och innebära livsfara? Jag
              ser inget bra argument emot, och därför yrkar jag bifall till
              reservation 8 om en tillfällig vapenamnesti.
            </seg>
            <seg xml:id="i-a8e9f9d942fd2be3-0">
              Jag vill också kort tala om tullens och polisens viktiga ansvar
              för att hindra vapen från att komma in i vårt land. När det gäller
              vapenförekomsten i Sverige är det oerhört viktigt att minska tillgången
              för de kriminella ligorna. Visst kan det hända att de gör inbrott
              och får tag på vapen den vägen, men det realistiska sättet att
              minska tillgången för de kriminella ligorna är att se till att
              tullen och polisen har ett gott internationellt samarbete, att
              de jobbar underrättelsestyrt och att vapen beslagtas vid Sveriges
              gräns. Polisen och tullen måste få de resurser som krävs för att
              kunna genomföra ett bra jobb. Om detta har vi en reservation i
              betänkandet, nr 10.
            </seg>
            <seg xml:id="i-ac02ff8689951bac-0">
              Vi har flera reservationer i det här betänkandet, man jag tänker
              inte tala så mycket längre i dag. Jag vill säga att de förslag
              som regeringen nu lägger fram är välkomna. De handlar om att minska
              risken för att legala skjutvapen hamnar på den illegala marknaden,
              bland annat genom större krav på skrotning och bättre kontroll
              över vem det är som innehar legala vapen. Det är bra att regeringen
              tar tag i dessa frågor.
            </seg>
            <seg xml:id="i-5a0d78ba72f5e27f-0">
              Jag vill också säga att vi inte kan stanna där. Bara detta att
              regeringens förslag enbart handlar om skjutvapen är en brist.
              Vi måste se till att vi får en betydligt bättre kontroll över
              alla de stickvapen som finns på allmän plats. Vi bör också tänka
              till hur vi ska se på luftpistoler och luftgevär som tidigare
              ansågs ha begränsad effekt. De här vapnen, som är identiska med
              riktiga vapen, används inte bara som leksaker och prydnadsföremål.
              De används också för att hota med, och de kan också byggas om.
            </seg>
            <seg xml:id="i-91c2bc86d9789125-0">
              Herr talman! Det verkar som om det finns en tendens i samhället
              att våldet blir råare och att insikten om vilka enorma skador
              vapen kan åstadkomma minskar. Det ser vi folkpartister mycket
              allvarligt på. Vi vill fortsätta att intensivt diskutera de här
              frågorna, men jag nöjer mig med detta för i dag.
            </seg>
          </u>
          <note type="speaker" xml:id="i-475c460b820d964b-0">
            Anf. 3 ROLF OLSSON (v):
          </note>
          <u who="rolf_olsson_4e3cd0" xml:id="i-8ebb106fb28a9734-0">
            <seg xml:id="i-7b9b2d440d04b219-0">
              Herr talman! Jag ska fatta mig mycket kort i detta anförande.
              Vänsterpartiet står i alla väsentliga delar bakom betänkandet
              och den proposition som ligger till grund för betänkandet. Förslagen
              syftar till att förhindra att skjutvapen hamnar på den illegala
              marknaden och till att motverka missbruk av och olyckhändelser
              med vapen samt brottslig verksamhet med hjälp av vapen i omlopp.
            </seg>
            <seg xml:id="i-c0cf7752a54519a0-0">
              Förslaget att ge polisen rätt att i brottsförebyggande syfte
              söka efter vapen och andra farliga föremål i fordon anser Vänsterpartiet
              vara välmotiverat. Det finns likaså tydliga motiv att stödja förslaget
              att ta bort möjligheten för enskilda att skrota vapen och att
              vapen som ska skrotas alltid ska lämnas till polisen. I slutändan
              ska SKL få ensamrätt att skrota vapnen. Vi menar att det är nödvändigt
              då det visat sig att i en del fall har vapen som anmälts som inlämnade
              till vapenhandlare sålts vidare, och det är givetvis oacceptabelt.
            </seg>
            <seg xml:id="i-091cc793e18aab2d-0">
              Det är mycket rimligt, som föreslås i betänkandet, att läkare
              får skyldighet att anmäla till polisen om en patient av medicinska
              skäl bedöms vara olämplig att inneha vapen. Också i övriga delar
              ställer sig Vänsterpartiet bakom de slutsatser och förslag som
              framförs i betänkandet.
            </seg>
            <seg xml:id="i-4bb9ce91b88fb887-0">
              Till betänkandet har dock fogats en motion från allmänna motionstiden
              som föranleder oss att lägga en reservation och ett särskilt yttrande
              till betänkandet.
            </seg>
            <seg xml:id="i-cf7f8aea10f0a51c-0">
              Herr talman! Vänsterpartiet vill i sin reservation se ytterligare
              möjligheter att skärpa vapenlagstiftningen genom att låta utreda
              möjligheter att använda rättsekonomiska instrument för att främja
              en mer ansvarsfull hantering av vapen i alla led. Exempel på sådana
              rättsekonomiska instrument kan vara skatter, avgifter, kvoter
              och skadeståndsskärpningar för oaktsam hantering. Reservationen
              pekar också på behovet av att det görs en samhällsekonomisk beräkning
              och analys av kostnaderna för den olagliga hanteringen av vapen,
              som det har gjorts i en del andra länder.
            </seg>
            <seg xml:id="i-12c42ae04754c0c4-0">
              I ett särskilt yttrande som vi fogar till betänkandet uttrycker
              Vänsterpartiet att det är otillfredsställande att Sverige ännu
              inte ratificerat FN:s vapenprotokoll. Av EU:s länder har redan
              nio ratificerat protokollet. Vänsterpartiet förutsätter att regeringen
              arbetar hårt för att också Sverige inom rimlig framtid ska kunna
              ratificera FN:s vapenprotokoll. Vi lär annars återkomma i den
              frågan.
            </seg>
          </u>
          <note xml:id="i-fa5f59129375bdea-0">
            Herr talman! Jag yrkar bifall till reservation 11.
          </note>
          <note type="speaker" xml:id="i-16ee90dd1321188e-0">
            Anf. 4 JEPPE JOHNSSON (m) replik:
          </note>
          <u who="jeppe_johnsson_2a00a4" xml:id="i-60346ecbcf3a3836-0">
            <seg xml:id="i-e3f76ebd68a21e84-0">
              Herr talman! Jag ska fatta mig kort. Jag har studerat den här
              reservationen lite grann. Det är intressant att ni vill lägga
              avgifter punktskatter och så vidare på vapenanvändning. Jag gör
              då två reflexioner. Handlar det om skottskatt, hagelskatt eller
              kanske någon kul skatt? Och hur menar ni, med bästa vilja gissar
              jag, att man med hjälp av punktskatter kan komma åt den illegala
              användningen av vapen? Tror ni att de som använder vapen kriminellt
              kommer att betala de här skatterna eller avgifterna? Det vore
              intressant att höra hur ni har resonerat. Det är också viktigt
              för alla jägare och tävlingsskyttar att veta vad det är för skatter
              ni vill lägga på deras hobby.
            </seg>
          </u>
          <note type="speaker" xml:id="i-591ba36127a0b131-0">
            Anf. 5 ROLF OLSSON (v) replik:
          </note>
          <u who="rolf_olsson_4e3cd0" xml:id="i-8ebb106fb28a9734-1">
            <seg xml:id="i-bbe2703d4e0bb6a2-0">
              Herr talman! Det är en rad olika så kallade rättsekonomiska instrument
              som vi vill låta utreda för att se om detta kan bidra till att
              också minska de illegala vapnens omlopp i samhället. Vi nämner
              som ett exempel kvoter. Vi vet ju att en del människor har en
              oerhörd massa vapen, hela arsenaler, hemma hos sig, och man kan
              väl tycka att det kan finnas anledning, med tanke på riskerna
              för att de här vapnen kommer i orätta händer, att man ser över
              det och kanske har en viss begränsning, eller åtminstone regler
              för hur det här kan se ut.
            </seg>
            <seg xml:id="i-4c5a25e66ec90d61-0">
              Vi vill alltså låta utreda detta och att man också kikar på olika
              möjligheter till rättsekonomiska instrument.
            </seg>
          </u>
          <note type="speaker" xml:id="i-c1ed4711c788b56c-0">
            Anf. 6 JEPPE JOHNSSON (m) replik:
          </note>
          <u who="jeppe_johnsson_2a00a4" xml:id="i-60346ecbcf3a3836-1">
            <seg xml:id="i-f24e5594b2a6721e-0">
              Herr talman! Om jag förstår det hela rätt är det begränsningar
              i antalet vapen som vanliga hederliga jägare och tävlingsskyttar
              ska ha, precis som om det inte fanns tillräckligt med sådant.
              Däremot fick jag ingen förklaring av om det blir någon skatt på
              hagelpatroner, kulvapen, kulor eller vad det nu kan vara.
            </seg>
            <seg xml:id="i-8308f8a08f2f06f7-0">
              Sedan kan man också undra över en annan sak. En begränsningsregel
              för vapen tror Rolf Olsson att det har någon betydelse för de
              illegala vapenägarna?
            </seg>
          </u>
          <note type="speaker" xml:id="i-4e906c0391603ee7-0">
            Anf. 7 ROLF OLSSON (v) replik:
          </note>
          <u who="rolf_olsson_4e3cd0" xml:id="i-8ebb106fb28a9734-2">
            <seg xml:id="i-8f94594db7afae62-0">
              Herr talman! Jeppe Johnsson vet ju precis lika väl som jag att
              det är ett problem med samtliga vapen som befinner sig i omlopp,
              därför att de kan, från att ha varit legala vapen, hamna i orätta
              händer och bli illegala vapen. Därför är det ju av intresse att
              se över det totala antalet vapen som finns i omlopp i ett samhälle.
              Vi har ju kunnat se exempel. Ett exempel är skrotningsförfarandet,
              där ni vill bevara det nuvarande systemet. Det innehåller så grava
              brister att man inte kan lita på att de inlämnade vapnen verkligen
              skrotas, utan de kan komma ut på den illegala marknaden. Det gör
              att vi sammantaget måste se över arsenalen, om det uttrycket tillåts,
              när det gäller att begränsa det totala antalet vapen som är i
              omlopp. Detta är ett bidrag till den begränsningen.
            </seg>
          </u>
          <note type="speaker" xml:id="i-1e33b032a4171232-0">
            Anf. 8 JOHAN LINANDER (c):
          </note>
          <u who="johan_linander_ed0b28" xml:id="i-43b96fb957d3473b-0">
            <seg xml:id="i-cf96a5813e0799fc-0">
              Herr talman! Jag vill inleda med en liten reflexion över det
              replikskifte vi nyss lyssnade på. Jag tror ju faktiskt inte att
              älgstudsare och tävlingsvapen används så där värst ofta i kriminella
              syften, Rolf Olsson, men du kanske har annan information än vad
              jag har.
            </seg>
            <seg xml:id="i-00f5bc539b15a0b6-0">
              Vi måste ha en lagstiftning mot vapen. Att komma åt den olagliga
              vapenhanteringen och vapen som används i kriminalitet är väldigt
              viktigt. Men samtidigt måste vi också klara av att ha en lagstiftning
              som är funktionell och tillämpbar för dem som använder ett vapen
              i sin idrott eller för jakt. Det är klart: Vill man ha bort all
              jakt så kanske man ska ha de regler som Rolf Olsson strävar efter,
              men det tror jag inte är något vidare. Vi ska ha hårda tag mot
              de illegala vapnen, men vi ska ha regler som gör det möjligt att
              tävlingsskjuta och att ha vapen för sin jakt. Det kan faktiskt
              behövas en ganska stor vapenarsenal om man sysslar med många olika
              sorters jakt.
            </seg>
            <seg xml:id="i-e23ba89a0390b443-0">
              Vi har tidigare hört om den tillfälliga vapenamnestin, och det
              är ju tråkigt att vi fattar beslut i riksdagen men att regeringen
              inte återkommer med de förslag som vi begär. Nu tar vi alltså
              återigen upp frågan. Vi är fem partier alliansen och Miljöpartiet
              som står bakom reservation 8. Vi får hoppas att regeringen lyssnar
              på det här, eller så får vi hoppas att vi får en ny regering som
              kan införa en sådan här tillfällig vapenamnesti. Det ska bli intressant
              att lyssna på Göran Norlanders svar på de frågor som Jeppe Johnsson
              tidigare ställde. Jag har också läst på DN Debatt att en av de
              socialdemokratiska riksdagskollegerna, Luciano Astudillo, uttalade
              sig tydligt för och föreslog en tillfällig vapenamnesti. Det ska
              bli intressant att se om han röstar för det nu när det kommer
              upp i kammaren. Det kanske också är några fler socialdemokrater
              som också har förstått att det här är en bra sak att genomföra.
            </seg>
            <seg xml:id="i-4f6c16dd421d3d45-0">
              Jag tänkte yrka bifall till reservation 6 under punkt 11 om vapenbrott
              på allmän plats. Det är ju så att människor som går omkring med
              vapen på stan knappast gör det för att det dyker upp en älg på
              Stureplan eller att man kanske ska ta och utöva lite lerduveskytte
              på Sergels torg. Det tror ju kanske ingen av oss. De har givetvis
              ett kriminellt syfte när de bär omkring på vapen. Därför är det
              viktigt att se de vapenbrott som begås på allmän plats som grovt
              vapenbrott. De som bär vapen ska inte behöva ha använt vapnet
              innan de kan få ett rejält straff för att de har vapnet med sig.
              Anledningen till att man har vapnet när man bär omkring det på
              allmän plats är givetvis att man tänker använda det i kriminellt
              syfte kanske inte för att använda vapnet men för att skrämmas
              och på det sättet begå brott. Denna reservation yrkar jag alltså
              bifall till.
            </seg>
            <seg xml:id="i-71e072601aacb554-0">
              Vi i Centerpartiet står bakom ytterligare två reservationer totalt
              sett fem. Den ena handlar om FN:s vapenprotokoll. Jag tycker det
              är lite pinsamt. Sverige har skrivit under FN:s vapenprotokoll,
              men på tre och ett halvt år har vi inte lyckats ratificera det.
              Sverige har ett ansvar som enskilt land att ratificera de protokoll
              vi skriver under. Vi kan inte skylla på EU och säga att det tar
              för lång tid innan man kommer fram till något inom EU. Sverige
              som enskilt land har ett ansvar för att ratificera det här, och
              det förvånar mig att inte majoriteten håller med om detta.
            </seg>
            <seg xml:id="i-5e5f6179040c1136-0">
              Till slut vill jag beröra åtgärder mot illegala vapen. Vi fick
              höra lite här tidigare om det. Det handlar såklart en hel del
              om resurser, inte bara till polisen utan även till tullen. Vi
              får inte glömma bort att många av de vapen som används i kriminella
              kretsar här i Sverige kommer från andra länder. Antingen är de
              stulna här i Sverige, och då ofta från något militärt lager, för
              att sedan dyka upp på den kriminella marknaden, eller så är de
              smugglade in till Sverige. Det är alltså viktigt att tullen har
              tillräckliga resurser också, inte bara för att jaga dem som smugglar
              narkotika och människor som tar in alldeles för mycket sprit i
              vårt land, utan även för att hitta de illegala vapen som tas in.
              Själva smugglingen av vapnen är inte ett väldigt grovt brott,
              men vapnen ska ju användas till brottslighet som vi absolut måste
              komma åt, så det är självklart också ett grovt brott att smuggla
              in vapen.
            </seg>
            <seg xml:id="i-27f227f41f5a1ebf-0">
              Centerpartiet står bakom de fem reservationerna, och jag yrkar
              bifall till reservation 6 som handlar om att vapenbrott på allmän
              plats ska betecknas som ett grovt brott.
            </seg>
          </u>
          <note type="speaker" xml:id="i-7ec5b316ef5f7f68-0">
            Anf. 9 GÖRAN NORLANDER (s):
          </note>
          <u who="goran_norlander_3e86cd" next="cont" xml:id="i-4624bad39c5b4327-0">
            <seg xml:id="i-b132d002dd714d50-0">
              Herr talman! Innan jag går in på betänkandet måste jag göra en
              liten reflexion. Det gäller Jeppe Johnssons inlägg. Jag tycker
              att Jeppe Johnsson är en färgklick i kammaren, som med viss humor
              använder storsläggan inte flugsmällan, som han sade. I dag kanske
              det var en mellanslägga. Jag tycker att det är kul att det finns
              utrymme för den typen av inlägg och påståenden från denna talarstol.
            </seg>
            <seg xml:id="i-e12e0e412d7645e8-0">
              Herr talman! Innan jag bemöter Jeppe Johnsson och besvarar hans
              frågor med olika alternativ ska jag kort gå igenom vad betänkandet
              handlar om. Det är alltså justitieutskottets betänkande 2005/06:JuU29
              Ökad kontroll av vapen som vi debatterar. Jag yrkar bifall till
              utskottets förslag i betänkandet och avslag på reservationerna.
            </seg>
            <seg xml:id="i-a7469f0b3b72caab-0">
              Förslagen innebär lagändringar som syftar till att förhindra
              att skjutvapen hamnar på den illegala marknaden men också till
              att motverka missbruk, olyckshändelser och brottslig verksamhet
              med legala vapen. Bland annat ska polisen ha viss rätt att i brottsförebyggande
              syfte söka efter vapen i fordon. Bakgrunden till förslaget är
              att kriminella i allt större utsträckning beväpnar sig och förvarar
              vapnen i fordon. Därför måste polisen ges möjlighet att ingripa
              och förhindra att vapnen kommer till användning.
            </seg>
            <seg xml:id="i-78df825c35b2c0d5-0">
              Möjligheten för enskilda att skrota vapen tas bort. Vapnen ska
              lämnas till närmaste polismyndighet. Syftet med detta är att skapa
              ett säkrare system för skrotning av vapen. Det har med nuvarande
              system visat sig att det finns tillfällen när vapen som lämnats
              in till skrotning till och med försålts vidare.
            </seg>
            <seg xml:id="i-e85e29d307f39e2a-0">
              Läkare kommer att få skyldighet att anmäla till polisen om en
              patient av medicinska skäl bedöms vara olämplig att inneha vapen.
            </seg>
            <seg xml:id="i-ddc7109b6b918fed-0">
              Sekretess för vapenhandlare ska inte längre gälla. Syftet är
              att den som ska inhandla vapen måste kunna försäkra sig om att
              den man handlar av verkligen har rätt att bedriva handel. Det
              finns trots allt en del figurer som handlar med vapen utan att
              ha tillstånd till det. Därför är det bra att jag som enskild ska
              kunna kontrollera om den jag gör affär med har rätt att försälja
              vapen.
            </seg>
            <seg xml:id="i-3285081db8e48931-0">
              Så går jag över till Jeppe Johnssons frågor. När det gäller vapenamnesti
              frågade han om jag tyckte att det var bra. På det svarar jag ja
              utan reservation. Han frågar också om vi är beredda att upprepa
              1993 års succé. Det gavs ett tillkännagivande för tio månader
              sedan som vi ställde oss bakom, och därför skärpte vi också texten
              i betänkandet. Vi förutsätter alltså att regeringen snarast återkommer
              till riksdagen med ett förslag i detta ärende.
            </seg>
            <seg xml:id="i-341ee4f9a5d13112-0">
              Jag tror emellertid inte att en mängd brottslingar kommer att
              rusa till polisstationen och lämna in sina vapen. Däremot tror
              jag att dödsbon och andra som har vapen hemma kommer att göra
              det. Jag har talat med departementet i samband med att betänkandet
              behandlades i utskottet och de kommer med ett förslag snarast.
            </seg>
            <seg xml:id="i-ea61d3b84e5ed888-0">
              Jag håller med om att det måste vara så att om riksdagen ger
              ett tillkännagivande ska man så fort som möjligt leverera detta.
              I det här fallet kan jag dock ha visst överseende eftersom det
              bara gått tio månader.
            </seg>
            <seg xml:id="i-ad7ad669381d3f63-0">
              Sedan måste jag fråga Jeppe Johnsson om han var med när rikspolischefen
              besökte utskottet. Nej, Jeppe Johnsson skakar på huvudet. Jag
              förstod det av hans inlägg. Rikspolischefen sade nämligen för
              bara en dryg vecka sedan att de hade de pengar som behövdes till
              och med 2008. Däremot skulle de behöva ytterligare medel 2009.
            </seg>
            <seg xml:id="i-290b81c8774e7ba6-0">
              Jeppe Johnsson och jag har tidigare i denna kammare haft lite
              skilda uppfattningar. Det beror på att vi bor i olika delar av
              landet. Jag har tidigare sagt att han bor i ett landskap som till
              ytan är som en församling i mitt hemlän. Jag garanterar att vi
              som bor i glesbygd i de allra flesta fall har närmare till en
              polismyndighet än till en vapenhandlare. Vapenhandlare finns inte
              på små orter, utan de finns i regel på större orter där det också
              finns ett underlag. Ni säger att polisstationerna är borta, men
              några finns trots allt ännu kvar även i glesbygden.
            </seg>
            <seg xml:id="i-a2bc39ba81a4d0b4-0">
              När det gäller ljuddämpare har vi även tidigare diskuterat den
              frågan. Den vapenlagstiftningen har varit uppe till diskussion
              vid ett flertal tillfällen i kammaren. Det har från jägarna framförts
              önskemål om att de ska få möjlighet att införskaffa ljuddämpare
              till sina jaktvapen. Nu införs den möjligheten. Att man sedan
              måste ha licens för att få använda ljuddämpare tycker jag inte
              är fel. Syftet med det är framför allt att man ska veta vilka
              som har ljuddämpare samt att förhindra tjuvjakt.
            </seg>
          </u>
          <note xml:id="i-737c66fafbe828b0-0">
            Med detta, herr talman, yrkar jag återigen bifall till utskottets
            förslag och avslag på reservationerna.
          </note>
          <note xml:id="i-89dcf2369b5abf51-0">
            Överläggningen var härmed avslutad.
          </note>
          <note xml:id="i-91f54bafb2e00cd0-0">
            8 § Hälso- och sjukvård
          </note>
          <note xml:id="i-0d558f1f3299ec7c-2">
            Föredrogs
          </note>
          <u who="goran_norlander_3e86cd" prev="cont" xml:id="i-374da7cccdfaf0bb-0">
            <seg xml:id="i-9c2d4ae6a0cfd2ca-0">
              Anf. 10 ANNE MARIE BRODÉN (m):
            </seg>
            <seg xml:id="i-c579b12d203c855c-0">
              Herr talman! Vi ska nu debattera betänkandet som handlar om hälso-
              och sjukvård. Där behandlas hela 322 motioner. Som vanligt förekommer
              en motionsslakt. Det mesta avstyrks av majoriteten. Jag tänkte
              ändå inleda med att tala lite allmänt om sjukvården för att sedan
              återkomma till våra förslag.
            </seg>
            <seg xml:id="i-f6f3c1b45de89a36-0">
              Tänk om svenskarna skulle komma till sin familjeläkare lika fort
              som danskarna gör, det vill säga nästan samma dag, eller komma
              till operation lika fort som fransmännen gör, det vill säga nästan
              omgående.
            </seg>
            <seg xml:id="i-c615f0f4f265f4f0-0">
              Tänk om all den kraft som finns inneboende i svensk sjukvårdspersonal
              skulle kunna tas till vara fullt ut. Sjukvård är den sektor i
              samhället som har flest välutbildade medarbetare.
            </seg>
            <seg xml:id="i-f878c8d7880c985d-0">
              Tänk om Sverige hade haft en mångfald av olika vårdgivare, vårdgivare
              som den svenska patienten hade kunnat välja mellan, och där sjukvårdspersonalen
              hade haft fler arbetsgivare att söka sig till.
            </seg>
            <seg xml:id="i-0c984b8fa0a4fdf7-0">
              Tänk om svensk sjukvård hade använt de pengar som totalt finns
              i samhället för ohälsa på ett mycket bättre sätt.
            </seg>
            <seg xml:id="i-8e4e38024ddb1c6a-0">
              Tänk om svensk sjukvård hade dragit full nytta av den kunskap
              som finns i sjukvården. Då skulle vår sjukvårdspersonal, förutom
              att ge oss sjukvård, även kunnat arbeta med patientgrupper utanför
              Sverige, och sjukvården hade kunnat bli en växande sektor.
            </seg>
            <seg xml:id="i-3c4139689e2a06f9-0">
              Tänk om politiken hade koncentrerat sig på att vara sjukvårdens
              finansiär och uppdragsgivare, i stället för att styra i sådan
              verksamhet som sjukvårdens personal och ledare mycket bättre klarar
              av själva.
            </seg>
            <seg xml:id="i-232a5a267dcb6b8e-0">
              Ja, herr talman, det är några tankar som jag är övertygad om
              att fler och fler människor i Sverige har.
            </seg>
            <seg xml:id="i-a80f233777c1bf6a-0">
              Vad är det för sjukvårdspolitik som vänsterkartellen driver?
              Är det en politik som stärker patientens makt, ger vård i tid
              och ger dig rätt att välja den allra bästa vården utan onödiga
              väntetider? Är det en politik som ger möjligheter för personalen
              och för olika entreprenörer att bedriva vård effektivt och med
              hög kvalitet?
            </seg>
            <seg xml:id="i-9d6c40c2234fe839-0">
              Nej, herr talman, kostnaderna för hälso- och sjukvården har ökat
              från 9,2 % år 2000 till 9,6 % enligt Socialstyrelsens hälso- och
              sjukvårdsrapport 2005. Mätt i fasta priser har hälso- och sjukvårdens
              kostnader ökat med omkring 10 % under den senaste tioårsperioden.
            </seg>
            <seg xml:id="i-01dbb4297a7720fe-0">
              Tillskottet av pengar har gjort det möjligt att anställa fler
              i sjukvården. Socialstyrelsens statistik visar att under denna
              period har antalet läkare ökat med 20 % och antalet sjuksköterskor
              med 10 %. Mer pengar och fler anställda tänk om det vore så enkelt!
              Den avgörande frågan är emellertid vad vi får för pengarna. Hur
              man än mäter är resultatet dystert.
            </seg>
            <seg xml:id="i-7e2b934fa298a1c9-0">
              Antalet läkarbesök i primärvården har minskat med 23 % på tre
              år. Antalet vårdplatser i den somatiska vården har på tio år minskat
              med 30 %. Antalet vårdtillfällen har under samma period minskat
              med 10 %. Antalet vårddagar har samtidigt minskat med 20 %.
            </seg>
            <seg xml:id="i-9cb1366f77f6d2df-0">
              Man kan bara konstatera att fler gör mindre i vården. Sjukvårdens
              problem är inte en fråga om resurser utan om organisation. Anställda
              i vården är definitivt inte lata, men de är fel organiserade.
              Vad gör då den sjukvårdsansvariga ministern Ylva Johansson och
              regeringen åt detta, förutom att förbjuda vinstdrivande sjukvård,
              invaggade i vanföreställningen att samhället gör en vinst i stället?
              Vem är det som förlorar, herr talman? Jo, det är vi alla i Sverige,
              och det är patienterna.
            </seg>
            <seg xml:id="i-76b3035a77d9fe89-0">
              Herr talman! Det är dags för en politik som erbjuder sjukvård
              när vi behöver det och ger valuta för våra gemensamma skattepengar.
              Det är dags för en ny politik som ger förutsättningar för sjukvården
              att bli just den framtidsbransch som det finns alla möjligheter
              för.
            </seg>
            <seg xml:id="i-be2aa05368b5e983-0">
              Det är dags för en politik som skapar förutsättningar för många
              olika vårdgivare att verka på lika villkor, med ersättningssystem
              som gör det möjligt att arbeta mer, inte mindre.
            </seg>
            <seg xml:id="i-946928dc048aee46-0">
              Herr talman! I det moderata förslaget till sjukvårdspolitik utgår
              vi från den enskilda människan och hennes rätt till en god vård
              med tillgänglighet och valfrihet.
            </seg>
            <seg xml:id="i-5a4233bcdb8b540a-0">
              Trots att de flesta av oss lever länge med hälsan i behåll kommer
              också tider i livet då vi har behov av en fungerande sjukvård.
              För vissa av oss är kontakten närmast vardaglig, men några få
              procent av patienterna, främst de äldre, använder nära hälften
              av vårdresurserna. Därför är det särskilt viktigt att just dessa
              patienter känner sig trygga och leds rätt i vårdkedjan. Vi vill
              därför ge varje enskild individ i denna grupp en vårdvisare för
              att omhänderta just denna persons intressen. Det säger utskottet
              nej till i detta betänkande.
            </seg>
            <seg xml:id="i-0b01376ce151242f-0">
              Vi moderater menar också att rätten till sjukvård bör lagstadgas
              i en fullgod patienträttighetslag, som stärker patientens rättigheter
              i fråga om bemötande och tillgänglighet. Det finns i våra grannländer,
              och det borde finnas i Sverige.
            </seg>
            <seg xml:id="i-395ff0bd43d4b305-0">
              Det är ändå glädjande att vi i utskottet har lyckats enas om
              ett tillkännagivande om en samlad patienträttighetslag, och naturligtvis
              vill vi i den borgerliga alliansen gå ännu längre. I patienträttighetslagen
              behöver även skrivas in rätt till valfrihet och vård i tid. Det
              kommer vi att fortsätta arbeta för.
            </seg>
            <seg xml:id="i-b2f17e6a72ac0ee7-0">
              Herr talman! Också makten över och styrningen av vården måste
              ligga hos patienten och vårdgivaren, inte hos politikerna. Vi
              vill därför långsiktigt ersätta landstingen med en statlig sjukvårdsskatt
              som utgår från patienternas behov.
            </seg>
            <seg xml:id="i-82a32ed498bd3af9-0">
              En politik med den enskilda människan i fokus innefattar också
              rätten att fritt välja vårdgivare. Vi gör detta fria val möjligt
              genom att vi öppnar för en mångfald av vårdgivare inom sjukvårdens
              alla områden. De förbud och stopplagar som förhindrar de fristående
              alternativen måste därför avskaffas, så att man i stället öppnar
              för personal och andra utförare offentliga, privata eller kooperativa
              att driva verksamheten. Denna fria etableringsrätt ställer förstås
              också höga krav på granskning av vårdens kvalitet och vårdgivarnas
              ansvar.
            </seg>
            <seg xml:id="i-cc74400b2d26133b-0">
              Herr talman! Vi vill driva på ett arbete för att på ett mer systematiskt
              sätt ta vara på det goda som finns i hälso- och sjukvården genom
              att göra det lätt att jämföra olika sjukhus och vårdcentralers
              kvalitet. Offentliga kvalitetsjämförelser och rankning av vårdgivare
              har stor betydelse för att utveckla såväl kvalitet som effektivitet.
              I dag finns ingen för patienten lättillgänglig information om
              väntetider, om nöjdhet vid bemötande och så vidare.
            </seg>
            <seg xml:id="i-5c689f897f99bb50-0">
              Ett register med sådana uppgifter bör enligt vår mening upprättas
              på nationell basis, och vårdgivare ska vara skyldiga att rapportera
              resultat enligt kriterier som fastställs i överenskommelse mellan
              beslutsfattare, profession och patienter. Då kan alla jämföra
              den vård som ges.
            </seg>
            <seg xml:id="i-24044bc52ae35039-0">
              Herr talman! Även ersättningssystemet behöver utvecklas och tillämpas
              på ett sätt som innebär att vårdgivare i större utsträckning får
              ersättning för faktiskt utförda åtgärder liksom för uppnådda resultat.
              På så sätt kan bättre kvalitet, högre effektivitet och mer sammanhållna
              vårdkedjor åstadkommas.
            </seg>
            <seg xml:id="i-47438101193b6a31-0">
              Jag ska ta ett exempel från Halland, som jag kommer från. Där
              har vi infört en ersättningsmodell med en vårdpeng för hela primärvården.
              Det betyder att när man väljer sin vårdcentral eller vårdenhet
              följer pengarna med valet, oavsett om man väljer privat eller
              offentlig vård. Det intressanta med denna modell är att vi tar
              bort taken för alla privata vårdgivare. Man blir ackrediterad
              och godkänd för att bedriva vården. På det sättet får vi en modell
              där det fria vårdvalet med hög kvalitet fungerar väl för den enskilda
              medborgaren.
            </seg>
            <seg xml:id="i-5ee3d777ec25fe30-0">
              En annan intressant sak från Halland som jag gärna skulle vilja
              lyfta fram är det pris som delas ut till årets företagare, årets
              entreprenör. Detta år går det till ett privat företag i Halmstad,
              Movement, som bedriver ortopedi. Jag pratade med ordföranden i
              kommunstyrelsen i Halmstad, som är socialdemokrat, och frågade
              efter motivet till att ge priset till just en privat entreprenör
              inom vården. Svaret var att de i det företaget var oerhört framåt,
              framgångsrika och hade en mycket god vård. Även han som socialdemokrat
              kunde se att detta var värdefullt för hallänningarna. Jag hoppas
              att vi längre fram kan få en diskussion om att privat vård kan
              vara värdefull för alla i Sverige.
            </seg>
            <seg xml:id="i-e03635ffef00c8a9-0">
              Herr talman! Vi utgår från det som fungerar bra i dagens sjukvård.
              Vi vidareutvecklar det som fungerar sämre genom en garanti för
              tillgänglighet och lagstiftning om rätten att välja. Många av
              våra förslag kan genomföras direkt efter ett regeringsskifte;
              andra tar lite längre tid. Men detta är ändå grunden för den sjukvårdspolitik
              som vi vill söka förtroende för i valet 2006. Det är en politik
              för den enskilda människan och hennes rätt till en god vård med
              tillgänglighet och valfrihet.
            </seg>
            <seg xml:id="i-ad10db38bec8f6b3-0">
              Herr talman! Jag avslutar med att ställa mig bakom samtliga moderata
              reservationer i detta sjukvårdsbetänkande, men för tids vinnande
              yrkar jag bifall endast till reservation 1.
            </seg>
          </u>
          <note type="speaker" xml:id="i-b250fca6452ac06e-0">
            Anf. 11 ERIK ULLENHAG (fp):
          </note>
          <u who="erik_ullenhag_f3fec1" xml:id="i-865aacbc0590dd82-0">
            <seg xml:id="i-582dd1026480d6a6-0">
              Herr talman! Jag står naturligtvis bakom alla Folkpartiets reservationer,
              men för tids vinnande nöjer vi oss med att yrka bifall till reservation
              9.
            </seg>
            <seg xml:id="i-6767ffe490bd470e-0">
              För någon vecka sedan fick vi av finansminister Pär Nuder lära
              oss att Sverige är snart sagt den bästa av världar. Allt pekar
              åt rätt håll. När det gäller det vi debatterar i dag, det vill
              säga hälso- och sjukvårdens utveckling, visar det sig att majoriteten
              har ungefär samma uppfattning: Vi lever i den bästa av världar,
              och man avvisar i princip alla idéer om hur man skulle kunna förbättra
              och förnya svensk sjukvård.
            </seg>
            <seg xml:id="i-3b1c6335df3eb90f-0">
              Lever vi i den bästa av världar? Jag talade med en svensk kirurg
              som hade jobbat mycket i USA. I den delstat där han arbetade hade
              han två krav på sig när han hade opererat en patient. Det första
              var att han skulle ringa de anhöriga om de inte var på plats.
              Det andra var att han skulle ringa till remitterande läkare och
              berätta hur operationen hade gått. När han började operera i Sverige
              igen gjorde han på samma sätt. Han ringde till den remitterande
              läkaren. Varje gång han gjorde det blev reaktionen: Varför ringer
              du mig?
            </seg>
            <seg xml:id="i-95d27aa8c3c8fd46-0">
              För mig är det en väldigt tydlig bild av svensk sjukvårds grundproblematik.
              Vi har väldigt mycket stuprör, väldigt mycket revirtänkande och
              väldigt mycket vattentäta skott. Läkaren som föreslår operation
              släpper ansvaret efter att han eller hon har föreslagit det. Landstinget
              släpper alldeles för ofta ansvaret för den äldre multisjuka efter
              att man skickar tillbaka den äldre multisjuka från landstinget
              till kommunen. Visst finns det idéer och tankar om att man ska
              upprätta vård- och omsorgsplaner. Men i praktiken fungerar de
              inte.
            </seg>
            <seg xml:id="i-8ffcffdeaf02ccc5-0">
              I Gunnar Akners bok Multisjuklighet hos äldre beskrivs just den
              mycket svaga patientgruppen äldre multisjuka. 5 % av dem som är
              över 75 år är multisjuka i Sverige i dag. En av dem kan vi kalla
              Elsa. Hon beskrivs i Akners bok. Elsa har 23 aktuella symtom.
              Hon går på elva olika behandlingsmetoder. Hon har nio läkemedel
              dagligen plus två stående vid behov. Hon har det senaste året
              i vården mött sju olika yrkesgrupper och träffat 55 olika vårdgivare.
              Doktor Gunnar Akners gör följande påstående i sin bok: Ingen av
              dessa vårdgivare har ställt frågan: Mår Elsa bra?
            </seg>
            <seg xml:id="i-c421a77e9d0190f1-0">
              Vad som händer Elsa är vad som händer många av de andra multisjuka.
              Hon kommer till en doktor med diffusa buksmärtor, och får ett
              läkemedel för det. Nästa gång kommer hon in med yrsel, och får
              ett läkemedel för det. Nästa gång kommer hon in för en annan åkomma,
              och får ett läkemedel för det. Till slut står hon likt många andra
              multisjuka i detta land på tio, tolv stående läkemedel som samreagerar
              på varandra på ett sätt som gör att Elsa faktiskt mår sämre.
            </seg>
            <seg xml:id="i-e4a73c477207bd54-0">
              Både dessa exempel den äldre multisjuka, och den svenska kirurgen
              som har opererat i USA och van att se hela kedjan i vården på
              ett annat sätt när han har jobbat där visar att vi har en sjukvård
              som inte har den enskilde patienten i centrum. Från Folkpartiets
              sida vill vi ha ett antal strukturreformer. Det första är att
              hitta vägar för att stärka primärvården. Det är vi alla överens
              om i Sveriges riksdag. Vi fattar beslut om det gång på gång. Ändå
              rapporterar OECD om att det stora problemet i svensk sjukvård
              är en illa fungerande primärvård och en dålig tillgänglighet.
            </seg>
            <seg xml:id="i-6025fd0c16d42870-0">
              Vi har vid ett tillfälle haft ett system som skulle ha kunnat
              fungera och som fungerade under ett par år där vi fick fler allmänläkare.
              Det var ett husläkarsystem som genomfördes när Folkpartiet styrde
              Socialdepartementet i den förra borgerliga regeringen. Det är
              det system vi också ser fungerar i en rad andra länder. Det fungerar
              i Storbritannien med family doctors , i Nederländerna och nu senast
              i Norge där 98 % av norrmännen har en egen doktor mot 40 % av
              svenskarna.
            </seg>
            <seg xml:id="i-077abad11ecc1b11-0">
              Man har kommit åt en allmänläkarbrist på bara ett par år genom
              att införa ett system där var och en är listad hos sin egen doktor
              och där man har en fri etableringsrätt. Motståndet i Sverige mot
              att införa ett familjeläkarsystem är för mig helt obegripligt.
              Vi vet vad som hände förra gången. Antalet allmänläkare ökade,
              och tillgängligheten ökade. Vi vet vad som har hänt sedan dess.
              Man har trots alla planer och alla åtgärder inte lyckats öka antalet
              allmänläkare. Men här finns ändå ett starkt motstånd.
            </seg>
            <seg xml:id="i-3537592295c5f68b-0">
              Det är klart att det finns yrkesgrupper som är tveksamma till
              ett husläkarsystem. Även bland läkare träffar jag andra specialister
              som är tveksamma. Min bror är verksam som cancerläkare i England.
              Han var tveksam till husläkarsystemet. Sedan berättade han för
              mig hur vardagen ser ut för honom när han jobbar i England. Han
              får in sina patienter. Väldigt ofta är det familjeläkare som ringer
              honom och säger: Det är din patient nu. Men jag känner mrs Smith
              sedan 20 eller 30 år. Hon kom in till mig och sade att hon inte
              riktigt förstod vad du sade när ni träffades förra gången. Så
              kan han förklara, därför att husläkaren eller familjeläkaren fungerar
              som en lots genom vårdkedjan.
            </seg>
            <seg xml:id="i-fe78425b75fd3908-0">
              Husläkaren eller familjeläkaren kan också ringa och säga så här:
              Är det okej att jag sätter in extra smärtstillande nu, därför
              att jag tror att det behövs? Du har inte en träff med din patient
              förrän om någon vecka. Det finns en person som tar helhetsansvaret.
              Det spelar en väldigt liten roll för den friska patienten. Det
              spelar en liten roll för mig som då och då kan skada mig. Men
              det spelar en väldigt stor roll för de äldre multisjuka att få
              ett system där man har sin egen doktor.
            </seg>
            <seg xml:id="i-11e8f4699c73863d-0">
              Det är också märkligt med den här regeringen, för ibland gör
              man rätt bra grejer. Man fattade beslut om att inrätta det familjemedicinska
              institutet för att just vidareutveckla primärvården. Det har gjorts
              en massa spännande i Familjemedicinska Institutet, Fammi. Man
              kommer framåt i hur man ska utveckla primärvården. Men efter ett
              par år lägger man ned det hela. Risken är stor att kunskapen försvinner,
              och risken är stor att vi inte kommer vidare i utvecklingsarbetet.
              Det är ett väldigt tydligt budskap från Folkpartiet att vi vill
              rädda Fammi.
            </seg>
            <seg xml:id="i-bd59c8fbd1490a74-0">
              Den andra frågan är: Hur ser vi till att använda resurser bättre?
              Vi vet att vi betalar ut miljard, efter miljard, efter miljard
              i sjukförsäkringskostnad samtidigt som människor väntar på vård.
              Vi har inte råd med vården, men vi har råd med sjukskrivningskostnaden.
              Det är ett felslut i hur vi organiserar svensk sjukvård i dag.
              Vi måste hitta system så att de passiva sjukskrivningspengarna
              kan användas till aktiv vård och rehabilitering.
            </seg>
            <seg xml:id="i-38c10e9914551d80-0">
              Folkpartiet vill se en utveckling där vi får sextio sjukvårdsregioner
              eller vårdregioner i Sverige. Man slår samman landstingets med
              sjukförsäkringens resurser så att vi ser till att vi tjänar resurser
              i hela kedjan så att man kan se till att sätta in rehabilitering
              i tid eller vård i tid. Där har vi inte nått ända fram inom ramen
              för den borgerliga alliansen, men vi har nått bra långt. Vi har
              kommit med ett förslag om en tydlig finansiell samordning där
              man kan se till att i varje fall använda sjukförsäkringens resurser
              till vård och rehabilitering i stället för passiva sjukskrivningspengar.
            </seg>
            <seg xml:id="i-48f10b0b5c2de3f3-0">
              Det är också märkligt att det mest kraftfulla som regeringen
              har gjort de senaste åren på sjukvårdens område är att förbjuda
              viss typ av vård. Man är rädd för privat driven akutsjukvård.
              Man vill gärna varna för det i valrörelsen. Det kanske låter kraftfullt.
              Men man sviker sitt ledarskap.
            </seg>
            <seg xml:id="i-092f2b6ef8aafa69-0">
              Vad är det för problem med Simrishamns sjukhus? Vad är det för
              problem med Lundby lasarett? Vad är det för problem med Sankt
              Göran i Helsingfors? Från Folkpartiets sida ser vi inga problem
              där. Vi ser nöjda patienter, och vi ser nöjd personal. Ändå har
              man ägnat stor del av sin tid på andra sidan bron från Riksdagshuset
              på Socialdepartementet till att hitta system som ska se till att
              förbjuda att det sker igen, det vill säga att man har privat driven
              vård.
            </seg>
            <seg xml:id="i-abe732f233e8bcf6-0">
              Det är viktigt att slå fast att vården är offentligt finansierad.
              Vi betalar gemensamt, men utförarna kan vara olika. Det kan vara
              privata, kooperativ och andra. Den frågan är helt central för
              att lyfta vårdpersonalen i Sverige. Kvinnor i Sverige ifall man
              ska vara lite raljant har gått från en situation där de hade en
              monopolarbetsgivare, och det var familjen och att passa upp på
              en frisk man som arbetade, till att ha en annan monopolarbetsgivare
              som är den offentliga sektorn.
            </seg>
            <seg xml:id="i-2816ef5ea236b9cf-0">
              Situationen för många människor där man inte kan välja arbetsgivare,
              där man inte kan byta och jobba för någon annan, gör att vi får
              en dålig löneutveckling, dåliga karriärmöjligheter och att människor
              känner att de inte kan påverka sin vardag. För att se till att
              lyfta vårdpersonalen är det helt avgörande att öppna vårdsektorn
              för en mångfald.
            </seg>
            <seg xml:id="i-c0ee6c14b1cc39b4-0">
              Vi måste också se till att bli bättre arbetsgivare för att lyfta
              vårdpersonalen. En del av det som nu görs i Ylva Johanssons kompetensstege
              kan vara bra. Men många som går igenom den kommer att vara lurade
              om ett år. Många av dem kommer att få höra: Ni har visserligen
              vidareutbildat er, men ni får inte en krona mer i plånboken. Ni
              låg redan i toppen av en sammanpressad lönestruktur.
            </seg>
            <seg xml:id="i-4d459d117c11d222-0">
              Det måste vi bryta. Vi kan inte vara i en situation där vi säger
              att det är viktigt att utbilda sig för alla. Det är särskilt viktigt
              för vårdens personal. Men just vårdens kvinnor ska utbilda sig
              utan att se ett resultat i lönekuvertet. Det är feltänkt. Det
              är feltänkt att en sjuksköterska som väljer att läsa geriatrik,
              kunskap om åldrandets sjukdomar, ett år inte får något extra när
              hon går tillbaka till sin arbetsgivare.
            </seg>
            <seg xml:id="i-5b4797c6040836a1-0">
              Med Pär Nuders ord: Vi lever i den bästa av världar. Jag tror
              inte att det är så. På sjukvårdens område är det inte så. Det
              är inte så på sjukvårdens område för den cancerpatient som i dag
              sitter fast i en vårdkö. Det är inte så på sjukvårdens område
              för de kvinnor i Skåneområdet som drabbades av bröstcancer som
              inte fick det bästa bröstcancerläkemedlet därför att man sade
              att man inte hade råd. Det är inte så för de multisjuka äldre
              som slussas mellan olika läkare och som äter de tiotolv läkemedlen
              varje dag.
            </seg>
            <seg xml:id="i-f93813f51ef2ec60-0">
              Det är inte den bästa av världar för dem sitter fast och väntar
              på en hörapparat och hör för dåligt eller dem som till och med
              har drabbats av att man säger: Det räcker med en hörapparat till
              dig, det räcker med att du hör på ena örat, och så får du vänta
              på den andra. Det är inte den bästa av världar. Det är därför
              lite märkligt med det betänkande vi behandlar i dag att en majoritet
              säger just detta, för det är vad ni säger. Det är den bästa av
              världar, och vi avstyrker därför allt. Det ska inte vara någon
              förnyelse, ingen mångfald och inga nya idéer. Sjukvården fungerar
              bra som den gör.
            </seg>
            <seg xml:id="i-5e399867da6d36e5-0">
              Från Folkpartiets sida har vi en tydlig agenda. Det handlar om
              att skapa ett hus- och familjeläkarsystem så att alla får egen
              doktor. Det handlar om att lyfta vårdpersonalen. Det handlar om
              att öka mångfalden av olika vårdgivare, kooperativ och privata.
              Det ska vara gemensamt finansierat, men det ska finnas en mångfald
              där den enskilde patienten ska välja. Det handlar om att bygga
              upp ett system där sjukvården organiseras med patienten i centrum
              snarare än att bygga upp system där patienten måste stånga sig
              rätt för att få den hjälp och den vård hon behöver.
            </seg>
            <seg xml:id="i-1789f7405f7b4905-0">
              Ibland brukar man säga att man behöver vara rätt frisk för att
              kunna vara sjuk i dagens sjukvårdssystem, och det är tyvärr sant.
            </seg>
            <seg xml:id="i-5cddabb69793d70d-0">
              Allra sist, herr talman, handlar det om att klara att prioritera
              dem som har allra störst behov av vård och hjälp, att se till
              att lyfta den psykiatriska vården i Sverige som under lång tid
              har varit eftersatt. Det handlar om att se till att de människor
              som har allra störst behov av samhällets insatser, som hemlösa,
              kan ha särskilda sjukvårdsmottagningar, därför att de har särskilda
              problem. Det handlar om att kunna ställa krav på det offentliga
              så att vi har insatser för dem som har dubbeldiagnos i form av
              psykisk sjukdom och missbruk. De kan i dag få höra av en offentlig
              inrättning att de inte kan komma dit därför att de är missbrukare.
              De åker vidare till en missbruksenhet och får beskedet: Men du
              är psykiskt sjuk så vi ska inte ta hand om dig.
            </seg>
            <seg xml:id="i-88de9de9b4a3ed7c-0">
              Nej, herr talman, Pär Nuder må leva i den bästa av världar men
              för en stor andel av Sveriges patienter och en stor andel av dem
              som behöver sjukvård är Sverige inte den bästa av världar. Men
              det kan bli, med en ny regering den tredje söndagen i september.
            </seg>
          </u>
          <note type="speaker" xml:id="i-c92231dd3f22968e-0">
            Anf. 12 CHATRINE PÅLSSON (kd):
          </note>
          <u who="chatrine_palsson_c4018c" next="cont" xml:id="i-055b24db8f7fab18-0"/>
          <note xml:id="i-6bf2635100ecf425-0">
            Herr talman! Jag vill börja med att yrka bifall till reservation
            nr 3.
          </note>
          <u who="chatrine_palsson_c4018c" prev="cont" xml:id="i-3dc24db132d469a4-0">
            <seg xml:id="i-241849975ea9845f-0">
              Hälso- och sjukvården är oerhört viktig för oss alla. Vilken
              ålder vi än är i och hur situationen än ser ut vet vi att vi förr
              eller senare behöver vården och omsorgen. Vi behöver den för egen
              del, men vi behöver den också för våra nära och kära. Det är därför
              vård och omsorg handlar om trygghet för alla, även om vi just
              nu inte behöver den.
            </seg>
            <seg xml:id="i-cfc8de799dbafda9-0">
              Den akuta vården och omhändertagandet är viktigt för att man
              ska kunna leva ett tryggt liv. Det är viktigt att det finns ambulanser.
              Det är viktigt att ambulanspersonalen är välutbildad. Det är också
              viktigt att vi har akutmottagningar där det finns kompetens och
              professionellt omhändertagande av vilka sjukdomar det än handlar
              om, kroppsliga eller själsliga eller bådeoch.
            </seg>
            <seg xml:id="i-eba813c119c59f4a-0">
              Herr talman! Vi människor hamnar väl när vi drabbas av sjukdom
              och ohälsa i ett kaos i livet. Vi är utlämnade åt sjukvårdssystemet
              och det omhändertagande som finns där. Det handlar om bemötande,
              som jag tror är en fråga som vi inte nog kan poängtera, att vi
              har ett värdigt, fint och respektfullt bemötande av alla som möter
              sjukvården.
            </seg>
            <seg xml:id="i-2ee721bc819699ea-0">
              Det handlar också om att vi ska kunna känna trygghet inför att
              de pengar som behövs ska finnas för att systemet ska få en stabil
              finansiering. Jag vill påminna om att alla partier i den här riksdagen
              vill ha en solidariskt finansierad vård och omsorg i framtiden.
              Det känns viktigt att säga det, för ibland i olika debatter kan
              det låta som om vi inte är överens om det. Men det är vi, och
              det är jag oerhört glad för.
            </seg>
            <seg xml:id="i-0578b4be74cdb70d-0">
              Herr talman! En grupp människor, och den kanske jag också hamnar
              i innan jag har en aning om det, kan inte tala för sig själv.
              Vi människor kommer i olika situationer där det är omöjligt att
              föra vår egen talan. Då måste vi känna att vi ändå får ett bra
              och ett gott bemötande med professionalitet, värdighet och respekt.
            </seg>
            <seg xml:id="i-e069f6c0c71d91a6-0">
              I den prioriteringsutredning som föregick prioriteringsbeslutet
              här i kammaren 1997 sade man också att människor med så kallad
              nedsatt autonomi, de som inte själva kan tala för sig, kommer
              i prioriteringsgrupp 1. Det handlar om människor med demenssjukdomar,
              i medvetslöshet och många personer som befinner sig i livets slutskede.
              Det är oerhört viktigt att vi inte glömmer bort dessa. Det är
              inga människor som kommer och uppvaktar oss som politiska partier,
              inte heller sådana som demonstrerar på Mynttorget eller utanför
              Rosenbad. Det handlar om människor som vi på grund av vår etiska
              ståndpunkt ska ge den allra bästa vården och omsorgen.
            </seg>
            <seg xml:id="i-116814ecb8cf8bb3-0">
              Men, herr talman, för oss 40-talister är det en självklarhet
              att vi också ska kunna ha en valfrihet i sjukvården, att vi ska
              ha frihet att välja, som jag kallar det. Vi människor har olika
              önskemål jag kanske tycker att en doktor är speciellt bra och
              passar mig väl. Ibland tycker vi kanske att vi behöver ha en egen
              doktor. Det kan vara en gynekolog. Om man har en cancersjukdom
              tycker man kanske att onkologen är den bästa doktorn. Då tycker
              jag att vi ska ge möjligheten att också få välja en egen doktor
              som är specialist på ett annat område än allmänläkarspecialisten.
            </seg>
            <seg xml:id="i-60981eb2ddcf3c2b-0">
              Men det är också viktigt att vi har en fungerande närsjukvård,
              den första linjens sjukvård, som människor lätt kan få kontakt
              med, vare sig man bor i Fliseryd, som jag gör, eller i Uppsala,
              några mil norröver härifrån. Det kan vara en fråga man vill ställa.
              Man kanske vill visa några utslag eller man kanske vill berätta
              om sin ångest. Där har ju sedan urminnes tider distriktssköterskan
              varit fantastisk som den första linjens vårdare, med en kompetens
              som är oerhört bred.
            </seg>
            <seg xml:id="i-633e5af5423b5dc0-0">
              Nu vet vi att situationen och utvecklingen i Sverige har gått
              mot att alltfler distriktssköterskor är de som sköter mycket svårt
              sjuka hemma i deras hem. Det är naturligtvis bra. Men jag skulle
              vilja, vilket också finns med i Ulrik Lindgrens och Kristdemokraternas
              reservation 3, att vi ser till att närsjukvården får ett lyft.
              Det är bättre ur alla perspektiv att vi har första linjens närsjukvård
              som en möjlighet. Ju bättre första linjens sjukvård är, desto
              fler går naturligtvis dit. Då behöver inte folk i onödan åka till
              akutmottagningar.
            </seg>
            <seg xml:id="i-998491af89e654f3-0">
              I Kalmar län, som är borgerligt styrt med en kristdemokratisk
              ordförande, Anders Andersson, har vi under den här mandatperioden
              försökt att genom olika projekt just se vad det är som händer
              när alltfler åker till akutmottagningarna alltför ofta. Vi genomförde
              ett så kallat mångbesökarprojekt. Det innebar att om man hade
              varit på akutmottagningen fyra eller sex gånger på ett år blev
              man när man kom nästa gång automatiskt erbjuden inläggning. Då
              fick man möjlighet att tala med det mångprofessionella arbetslaget.
              Det var någon från socialtjänsten och någon som man kanske behövde
              från psykiatrin. Man fick det som erbjudande. Ingen tvingades
              förstås till detta.
            </seg>
            <seg xml:id="i-f4ea89a37724367e-0">
              Det utföll enormt väl. Vi fick mycket goda kontakter. Patienterna
              intervjuades om vad de tyckte om detta, och de var jätteglada.
              Äntligen hade de kommit till rätt vårdnivå och blev erbjudna den
              kompetens som de behövde. Det känner vi som ett oerhört viktigt
              projekt som vi hoppas ska sprida sig. Dessutom var det ekonomiskt
              väldigt gynnsamt. Men det är bara, som sagt, en bonuseffekt. Det
              viktigaste är att patienterna kommer till den profession i vården
              de behöver.
            </seg>
            <seg xml:id="i-fa3b1c2367478053-0">
              Vi har talat en del om antalet vårdplatser i den här kammaren.
              Det råder väl inget tvivel om att den drastiska nedskärningen
              av vårdplatser som har skett under de senaste tio åren har inneburit
              en helt annan situation för många sjuka människor. Förr var det
              så att när en människa sökte sig till en akutmottagning och behövde
              bli inlagd var det patientens tillstånd som avgjorde om patienten
              blev inlagd eller inte. Nu hör jag, tyvärr, många anhöriga säga:
              Doktorn sade att det inte fanns några platser.
            </seg>
            <seg xml:id="i-25117e057e3b4c2d-0">
              Vi har kommit lite för långt i vår strävan att lägga ned vårdplatser
              när till och med doktorn säger: Jag måste kolla om det finns någon
              vårdplats.
            </seg>
            <seg xml:id="i-dd50344f90af287e-0">
              Det måste fortfarande vara patientens tillstånd som avgör om
              patienten blir inlagd eller inte. Det ska inte vara frågan om
              det finns ännu fler patienter som är lite sjukare än just den
              människa det handlar om.
            </seg>
            <seg xml:id="i-dfe2d5a95f1dc3f1-0">
              Det är precis därför vi på nytt måste ta tag i frågan om vårdplatser.
              Det handlar om platser inom missbrukarvården. Det handlar om platser
              inom psykiatrin, inte minst barnpsykiatrin. Det handlar naturligtvis
              om platser för geriatriskt sjuka åldringar.
            </seg>
            <seg xml:id="i-07e165378c46acf4-0">
              Det får inte gå trender i detta. Det här är alldeles för viktiga
              områden för att det ska få gå trender i dem. Vi måste faktiskt
              se till att det är behovet som ska styra organisationen och inte
              tvärtom. Det blir aldrig bra om vi bygger upp en organisation
              som tror sig kunna styra behoven.
            </seg>
            <seg xml:id="i-8910dc28a5a4f4cb-0">
              Men då säger man att behoven är oändliga. Nej, behoven är inte
              oändliga, men behoven är individuella. Jag tror inte att det är
              särskilt många av oss i kammaren i dag som i onödan åker till
              Karolinska sjukhuset klockan ett en natt. Jag tror inte det. Så
              kul är det inte! På något sätt har vi som enskilda ett behov av
              vård, även om andra som står bredvid och känner sig friska kanske
              inte förstår det.
            </seg>
            <seg xml:id="i-7fd8c0e7f0bd973f-0">
              Vi måste ha ett tankeskifte. Varje person är en individ. Det
              är svårt för en annan att bedöma om en människas behov är onödiga
              eller inte. För dem som aldrig har haft tandvärk kan det tyckas
              konstigt att det borde finnas en jourhavande tandläkare hela dygnet.
              Men har man haft riktig tandvärk det har jag haft två gånger i
              mitt liv har det varit förfärligt att det inte ens i Helsingfors
              finns en jourhavande tandläkare på natten. Det är enklare när
              man själv har upplevt något sådant och förstår hur viktigt det
              är än när någon annan upplever detta.
            </seg>
            <seg xml:id="i-560c9b7b79c8af11-0">
              Jag har jobbat som sjuksköterska hela mitt liv. Det har varit
              roligt att se hur det fungerar när det kommer in patienter med
              njursten. Om doktorn som tar emot dem har haft njursten, då ska
              ni se vad det går undan! Jag vet hur det är, säger man.
            </seg>
            <seg xml:id="i-32db6b4c9383bc7e-0">
              Även om vi själva inte har haft njursten eller tandvärk är det
              lika viktigt för andra människor, som vi inte känner, att få sina
              behov tillgodosedda. Därför tror jag att framtidens vård och omsorg
              på ett helt annat sätt måste handla om de individuella behoven
              människor har, just för att de ska känna trygghet. Man ska inte
              behöva känna oro för att det inte finns någon som kan hjälpa om
              man drabbas av sjukdom. Vi ska så långt det är möjligt bygga upp
              ett finmaskigt nät av trygghetskomponenter så att ingen behöver
              ramla mellan några glesa maskor.
            </seg>
            <seg xml:id="i-5a10b298f7466359-0">
              Här tror jag att ambulansverksamheten är jätteviktig. Det går
              inte att ha ett sjukhus eller en tandpoliklinik i varje kvarter.
              Det är helt omöjligt. Men det måste finnas ett uppbyggt nätverk
              som gör att alla får den vård och omsorg de behöver.
            </seg>
            <seg xml:id="i-66d3c32d0e357bc8-0">
              I det här betänkandet finns det många reservationer. Kristdemokraterna
              står naturligtvis bakom alla de reservationer vi deltar i. Men
              för tids vinnande yrkar jag bifall bara till reservation nr 3.
            </seg>
          </u>
          <note type="speaker" xml:id="i-060a8edc42d4403a-0">
            Anf. 13 ELINA LINNA (v):
          </note>
          <u who="elina_linna_f9793a" next="cont" xml:id="i-06b6be5e4654b8b4-0">
            <seg xml:id="i-f6670e5a85444011-0">
              Herr talman! Det är en väldig massa motionsyrkanden vi har fått
              ta ställning till i socialutskottet inför den här debatten. De
              är ca 320, och det är självklart en mängd olika områden inom hälso-
              och sjukvården som berörs i betänkandet. Vänsterpartiet har 13
              reservationer och tre särskilda yttranden. I mitt anförande kommer
              jag att utgå från Vänsterpartiets motioner.
            </seg>
            <seg xml:id="i-34151756037a5e8f-0">
              Många av yrkandena har patientperspektivet i främsta rummet.
              Därför känns det speciellt glädjande att vi nu har enats om ett
              tillkännagivande som handlar om behovet av att samla samtliga
              föreskrifter som gäller patientens ställning och rättigheter på
              ett och samma ställe. Vänsterpartiet menar att patientens möjligheter
              och rätt till inflytande över sin vård och behandling behöver
              förbättras. I takt med en alltmer specialiserad och komplex vård
              ökar behovet av information och tid för ställningstagande. Sverige
              är i dag det enda nordiska landet som saknar en särskild lag som
              reglerar patientens rättigheter. Enligt Socialstyrelsens rapport
              om patientens ställning är kunskapen hos vårdgivare och patienter
              om lagstiftningen som rör patientens ställning dålig. Det gäller
              kännedom om, och tolkning och tillämpning av lagstiftningen. En
              orsak till detta hänförs till att patienträttigheterna är spridda
              på flera lagar, och det gör det svårt att få ett helhetsgrepp.
              Nu ser vi fram emot att här i kammaren inom en rimlig tid framöver
              få fatta beslut om en samlad lagstiftning rörande patienträttigheter.
            </seg>
            <seg xml:id="i-fc9b1df2068e42ff-0">
              Därmed inte sagt, herr talman, att alla problem kan lösas med
              hjälp av ändringar i lagstiftningen. I slutet av 90-talet infördes
              rätten för patienter att få en förnyad medicinsk bedömning. Rätten
              omfattar patienter med livshotande eller särskilt allvarlig sjukdom.
              Det är en mycket bra lag. Men enligt patientföreträdare erbjuds
              den emellertid inte patienterna i så många fall som det vore befogat.
              Kunskapen om rätten till en förnyad medicinsk bedömning är låg.
              Sedan lagen infördes har den sällan praktiserats. Information
              saknas, bland annat på andra språk än svenska.
            </seg>
            <seg xml:id="i-c9569240d4e5936b-0">
              Vänsterpartiet anser att det är dags att se över lagstiftningen
              och tillämpningen av rätten till förnyad medicinsk bedömning.
              Vi menar också att man bör överväga att införa informationsplikt
              för ansvarig läkare att upplysa om denna rätt. Därutöver anser
              vi att en sjukdomsgrupp som borde få möjligheten till förnyad
              medicinsk bedömning lyser med sin frånvaro, nämligen de med schizofreni.
              Det är en allvarlig sjukdom. Schizofreni är ofta förenad med livslångt
              lidande. Den kan vara dödlig och är föremål för stora variationer
              i behandlingar. Tyvärr fick vi inte majoritet för vårt förslag
              att se över lagstiftningen om förnyad medicinsk bedömning i socialutskottet.
              En översyn borde göras.
            </seg>
            <seg xml:id="i-b89433850c977d57-0">
              Herr talman! Vänsterpartiet har återigen väckt en motion om lobotomi.
              Vi kan finna många grymma så kallade behandlingsmetoder inom psykiatrin
              bara genom att se tillbaka i tiden till 40-talet. Det var långbad,
              elchocker i vaket tillstånd och kanske den grymmaste av alla lobotomi.
              De första lobotomierna i Sverige gjordes 1944. Antalet operationer
              ökade i snabb takt, och under åren fram till 1958 lobotomerades
              i vårt land 4 500 personer. 61 % var kvinnor och 39 % var män.
              1963 utfördes den sista regelrätta lobotomin i vårt land. Enligt
              studier som har gjorts vid Umeå universitet lobotomerades även
              barn.
            </seg>
            <seg xml:id="i-18115a7c6280d39d-0">
              När jag läser resultatsbeskrivningar av de operationer som gjordes
              kan jag inte låta bli att förvånas över att man fortsatte med
              ingreppen, trots hög dödlighet, förändrade personligheter och
              avsaknaden av förbättringar i patienternas tillstånd. Jag kan
              inte heller förstå att Svenska Akademien tilldelade uppfinnaren
              av lobotomi Nobelpriset hösten 1949. Handlade det verkligen om
              vetenskap och beprövad erfarenhet enligt dåtidens mått, eller
              kan det ha varit så att människor med psykiska sjukdomar ansågs
              vara mindre värda och därför kunde utsättas för detta ingrepp?
            </seg>
            <seg xml:id="i-54508c2202a6cf30-0">
              Vänsterpartiet anser att behovet av kartläggning och utredning
              är än mer aktuellt på grund av studier i Umeå som visar att även
              barn lobotomerades. Det får ses som anmärkningsvärt även med den
              tidens mått mätt. Det finns behov av kunskap om hur många som
              faktiskt drabbades, vilka konsekvenserna blev och hur dessa människors
              liv ter sig i dag. Förutsättningarna för ekonomisk ersättning
              borde också utredas. Vi måste lära oss av historien.
            </seg>
            <seg xml:id="i-b044201035c87b7e-0">
              I dag förekommer psykokirurgi i begränsad omfattning vid Karolinska
              sjukhuset, och då handlar det om patienter med svår kronisk ångest
              där all annan medicinsk behandling har misslyckats. Det finns
              säkert goda skäl till att psykokirurgi föreslås vid svåra ångesttillstånd,
              men mot bakgrund av att ingreppet ändå starkt kan ifrågasättas
              anser vi att också dagens ingrepp bör utredas.
            </seg>
            <seg xml:id="i-d9d4501d5d804e08-0">
              Herr talman! Över partigränserna är vi överens om att hälso-
              och sjukvården ska vara solidariskt finansierad med skattemedel,
              ges efter behov och vara tillgänglig för alla. Vänsterpartiet
              anser att vården i huvudsak ska drivas i offentlig regi. Alternativa
              driftsformer som kan vara ett komplement kan vara brukarägda verksamheter,
              ideella stiftelser och kooperativ. De borgerliga partierna sjunger
              sin lovsång om konkurrens och mångfald. Men vad har ni för garantier
              för att tesen om privatisering av hälso- och sjukvården skulle
              ge mer pengar och kvalitet?
            </seg>
            <seg xml:id="i-6059516abdbe0007-0">
              Konkurrensutsättning innebär att upphandling ska genomföras vart
              tredje eller vart fjärde år, vilket betyder att byte av utförare
              kan ske lika ofta. Konkurrensutsättningen bygger mest på ekonomiska
              incitament, och inom sjukvården bygger resultatet i hög grad på
              att det upprättas ett förtroendefullt förhållande mellan patient
              och personal. Det måste vara helt klart för den enskilde att behandlingar
              bygger på ett oegennyttigt förhållande från vårdgivarens sida.
              En ökad ekonomism i vården bidrar till att detta förtroende undergrävs.
              Vi kan se detta uttryckas i flera undersökningar.
            </seg>
            <seg xml:id="i-422c7fe58a7009d3-0">
              Vänsterpartiet anser att vårdinrättningar inte kan konkurrera
              med varandra på samma sätt som till exempel klädesmärken eller
              någon typ av varuproduktion. Våra partikamrater i Helsingforss
              stadshus har låtit en utomstående expert utvärdera konsekvenserna
              av privatiseringar i Helsingfors och resten av landet, som de
              ödmjukt talar om i sin rapport.
            </seg>
            <seg xml:id="i-9e4bfdc6a88f0556-0">
              Enligt äldre utvärderingar visar konkurrensutsättning ekonomiska
              vinster, men från mitten av 90-talet har det förändrats. Priserna
              har stigit snabbare i kommuner med en hög grad av privatiserad
              drift av offentlig verksamhet. Konkurrensutsättningen har sällan
              lett till konkurrens i verkligheten utan till att privata oligopol
              har tagit över driften. Det kan också konstateras att i tidigare
              beräkningar av vinsterna uteslöts medvetet många kostnader. När
              dessa kostnader nu räknats in finns det inget som tyder på att
              konkurrensutsättningen överlag medför några kostnadssänkningar
              för offentlig sektor.
            </seg>
            <seg xml:id="i-caf6c2415a03a396-0">
              Samtidigt, herr talman, finns det mycket allvarlig kritik mot
              kvaliteten, liksom mot arbetssituationen för de anställda. Till
              exempel har privata äldreboenden i genomsnitt 15 % lägre personaltäthet
              än offentliga. I den största jämförande kvalitetsundersökning
              som genomförts hitintills får de privata äldreboendena sammantaget
              sämre omdöme i 59 av 59 ställda frågor.
            </seg>
            <seg xml:id="i-b37a91dc1a8aa381-0">
              Vi menar att konsekvenserna av de redan genomförda konkurrensutsättningarna
              bör utvärderas ur ett ekonomiskt och kvalitativt perspektiv utifrån
              brukare, patienter och personal. Egentligen är det så självklart
              att den här utvärderingen behövs att någon ytterligare argumentation
              inte borde behövas.
            </seg>
          </u>
          <note xml:id="i-02a7d281f3242c80-0">
            Herr talman! Jag yrkar bifall till reservation nr 30.
          </note>
          <u who="elina_linna_f9793a" prev="cont" xml:id="i-3c9317fcd14a3574-0">
            <seg xml:id="i-ef297499a6fa7f78-0">
              Utöver de motioner jag hitintills berört har Vänsterpartiet bland
              annat uppmärksammat problem med att kvinnor inte får samma vård
              och behandling som män trots likartade medicinska faktorer. Detta
              missgynnar självklart kvinnor. Vi anser att det finns all anledning
              att tro att motsvarande struktur återfinns när det gäller tillämpningen
              och utformningen av patienträttigheterna. Vi menar att patienträttighetslagstiftningen
              borde analyseras ur ett genusperspektiv.
            </seg>
            <seg xml:id="i-bcaf1c88e239f838-0">
              Ett annat område vi är bekymrade över är tillgången på psykoterapeuter
              på annat språk än svenska. Om man inte har svenska som modersmål
              är det i regel svårt att fullt ut tillgodogöra sig psykoterapi.
              Vi menar att Socialstyrelsen bör få i uppdrag att se över tillgången
              på psykoterapeuter som kan verka på andra språk än svenska samt
              se över i vilken utsträckning de finns att tillgå i den offentliga
              verksamheten.
            </seg>
            <seg xml:id="i-7b45aa289004c376-0">
              Herr talman! Jag har nu argumenterat för och presenterat ett
              antal av Vänsterpartiets motioner från allmänna motionstiden.
              Självklart står jag bakom samtliga våra reservationer, men för
              tids vinnande yrkar jag alltså bifall till reservation nr 30.
            </seg>
            <seg xml:id="i-87a5ae2606e3db17-0">
              Herr talman! Det är så att man studsar till lite i bänken när
              man förstår den syn som Vänsterpartiet har när det gäller privata
              vårdgivare. Det är givet, när man är med och samarbetar med regeringen,
              att det också påverkar den sjukvårdspolitik vi har i landet.
            </seg>
            <seg xml:id="i-8d319e43e3b38e35-0">
              Jag känner inte igen mycket av beskrivningarna. Den bild som
              Elina Linna ger av att det skulle vara så katastrofalt delas inte
              av personalen och delas inte heller av oss som har erfarenhet.
            </seg>
            <seg xml:id="i-4003f8a92401aa55-0">
              Jag har varit styrelseordförande i ett landsting, i Halland,
              som har mycket privat vård och mycket goda erfarenheter. Att Västmanland
              misslyckades så med sin upphandling beror på att man inte har
              varit beredd att ta till sig andra lösningar.
            </seg>
            <seg xml:id="i-4fd19f622d3a730e-0">
              Jag pratade här om en sjukvårdspeng som följer med patienten
              när man väljer sin vårdgivare, där man oavsett privat eller offentligt
              får samma ersättning. Denna sjukvårdspeng, som i Halland går till
              närsjukvården i första hand, innebär just makt till patienterna.
            </seg>
            <seg xml:id="i-39e4456e4c85f669-0">
              Elina Linna visar här att hon absolut är emot varje typ av privat
              vård. Jag är egentligen inte förvånad. Möjligtvis är jag förvånad
              över att det är så kategoriskt att allt är mycket sämre. Samtidigt
              är det, om man läser reservationen från Vänsterpartiet, mycket
              beskrivningar av hur sjukvården fungerar i Sverige. Den är i huvudsak
              offentligt driven.
            </seg>
            <seg xml:id="i-9b13042a21865a7c-0">
              Vad har Elina Linna för svar på frågan hur sjukvården kan förbättras
              när man inte vill ta till sig någonting av de privata alternativen?
              Vad har Elina Linna egentligen för belägg för att göra ett så
              allvarligt påhopp på den privata vården?
            </seg>
          </u>
          <note xml:id="i-0bef67f51d8c1da1-0">
            Anf. 14 ANNE MARIE BRODÉN (m) replik:
          </note>
          <note type="speaker" xml:id="i-222ddc8e14d903b5-0">
            Anf. 15 ELINA LINNA (v) replik:
          </note>
          <u who="elina_linna_f9793a" next="cont" xml:id="i-06b6be5e4654b8b4-1">
            <seg xml:id="i-bc276e5d435ebfdd-0">
              Herr talman! Först vill jag bemöta Anne Marie Brodéns påstående
              om min eller Vänsterpartiets syn på privata vårdgivare med att
              undra: Vad har Moderaterna för syn på den offentliga sjukvården?
            </seg>
            <seg xml:id="i-1a9b6ad0cd1bbac2-0">
              När man lyssnar på Moderaternas sjukvårdspolitiska beskrivningar
              låter det som att den enda lösningen på problemen inom hälso-
              och sjukvården är att privatisera hälso- och sjukvården i Sverige.
            </seg>
            <seg xml:id="i-dc7579281a2ad700-0">
              Det anser inte Vänsterpartiet, utan vi anser att det måste finnas
              en möjlighet att förbättra inom den offentliga sektorn. När Vänsterpartiet
              föreslår en utvärdering av konsekvenserna av de privatiseringar
              som har genomförts, varför ställer sig inte Moderaterna bakom
              vår motion? Det handlar inte om att träffa några enskilda representanter
              för privata vårdverksamheter och få den bilden. Jag har också
              träffat privata vårdgivare som beskriver att verksamheten är otroligt
              bra, och det är den också. Jag ifrågasätter inte verksamheten,
              utan det handlar om systemskifte. Ska vi ha offentlig verksamhet
              där vi kan ha insyn och där vi inte heller riskerar att skattemedel
              används för vinstsyfte för privata bolag? Varför ställde ni er
              inte bakom vår motion?
            </seg>
          </u>
          <note xml:id="i-03936bc4f0184a0e-0">
            Anf. 16 ANNE MARIE BRODÉN (m) replik:
          </note>
          <u who="elina_linna_f9793a" prev="cont" xml:id="i-3c9317fcd14a3574-1">
            <seg xml:id="i-2bdea68e8b49ff9c-0">
              Herr talman! Först och främst är väl motionen, gissar jag, lagd
              i landstinget i Helsingfors. Jag tycker mycket väl att man kan
              utvärdera, och det har gjorts flera utvärderingar av privat vård.
              Min fråga blir väldigt tydlig tillbaks till Elina Linna. Varför
              vill man inte hitta olika lösningar på att förbättra för patienter
              och för personalen? Elina Linna har inte lyssnat mycket när hon
              beskriver vår sjukvårdspolitik på det sättet. Vi har många bra
              förslag för den offentliga sjukvården, bland annat bra ersättningssystem,
              en nationell sjukvårdsskatt som vi tror är oerhört bra för hela
              sjukvården i Sverige.
            </seg>
            <seg xml:id="i-835d6a348c6a8902-0">
              Man kan ta Halland som exempel och jämföra med ett landsting
              som drivs av Elina Linnas vänsterkartell och konstatera att personalen
              har dubbelt så höga sjukskrivningstal i landsting som drivs av
              Vänstern än vad det är i Halland. Halland har en stor andel privat
              vård. Vi har verkligen utvärderat den och är mycket nöjda. Patienterna
              och medborgarna i Halland är bland de mest nöjda i landet. Vi
              har en oerhört god ekonomi. Jag undrar varför inte Elina Linna
              kan tänka att den typen av sjukvårdspolitik fungerar mycket bättre
              än dagens där vi vet att människor inte får vård i tid, där vi
              vet att det finns mycket bekymmer.
            </seg>
            <seg xml:id="i-7b3e68f3f96da498-0">
              Elina Linna säger i Vänsterns reservation, trots att man är med
              och är ansvarig för den sjukvårdspolitik som drivs, att det finns
              mycket bekymmer. Elina Linna säger att man vill ha vård på lika
              villkor i hela landet. Elina Linna vet att det inte är så. Vad
              har Vänstern för förslag utom att förbjuda privata vårdgivare?
              För det kan ju inte vara lösningen.
            </seg>
          </u>
          <note type="speaker" xml:id="i-cb548365eb77e909-0">
            Anf. 17 ELINA LINNA (v) replik:
          </note>
          <u who="elina_linna_f9793a" xml:id="i-72bb2ef1152372aa-0">
            <seg xml:id="i-70372f079218bd41-0">
              Herr talman! Den utvärdering som jag hänvisade till som visar
              på att konsekvenserna av privatisering har inneburit ökade kostnader
              för kommunerna heter Privatiseringens pris . Det är utomstående
              utvärderare från Göteborg som har gjort den. När jag talar om
              vår motion är det vår motion här i riksdagen som går ut på att
              vi skulle göra en större omfattande utvärdering av konsekvenserna
              av privatiseringar. Det har inte gjorts, och det förvånar mig
              att inte de borgerliga partierna står bakom vår motion också.
              På så sätt skulle vi få en helhetsbild av konsekvenserna för hela
              samhället. Vi kan inte blunda för den vetskap som vi har att de
              samhällen som har större andel av privata vårdgivare också har
              större vårdkostnader.
            </seg>
          </u>
          <note type="speaker" xml:id="i-c79bba81e3b2c776-0">
            Anf. 18 CHATRINE PÅLSSON (kd) replik:
          </note>
          <u who="chatrine_palsson_c4018c" xml:id="i-a2b83c58a33c10d9-0">
            <seg xml:id="i-3d4779027401477e-0">
              Herr talman! Det är spännande varje gång man hör Vänsterpartiet
              från talarstolen argumentera för en god sjukvård. Det är mycket
              i det Elina Linna säger som jag håller med om utifrån ett patient-
              och trygghetsperspektiv. Men sedan finns det frågor jag inte förstår.
              Min första kommentar är, nu när Vänsterpartiet har ett tiotal
              reservationer i betänkandet: Hur känns det när man har samarbetat
              med regeringen kraftfullt under tolv år att ändå känna att man
              behöver lägga så många reservationer till ett betänkande som majoriteten
              skriver under?
            </seg>
            <seg xml:id="i-d3c8f51dea42ac6b-0">
              Lobotomifrågan är en fråga som har varit en följetong. Elina
              Linna vet väl att en av mina kolleger som nu inte är i riksdagen,
              Dan Ericsson, och jag också, har haft uppe den frågan många gånger.
              Hur är det då när man inte förmår regeringen att satsa på detta
              när man har satsat på andra liknande patientgrupper och gett dem
              pengar? Är det så att Vänstern inte har prioriterat den här frågan?
              Är man kallsinnig från regeringen? Varför är det inte redan genomfört?
            </seg>
            <seg xml:id="i-ab08bfd3b2b08bbe-0">
              Sedan handlar det om den ideliga diskussionen om privat, som
              Elina Linna gärna säger. Jag säger alternativ, entreprenörer,
              mångfald. Alla personalorganisationer som jobbar i vården har
              ju uttalat sig för en ökad mångfald. Varför håller alltid Vänsterpartiet
              emot och värnar organisationen mer än patienterna och personalen?
              Varför i hela världen? Hur kan man hålla på med det här 2006?
            </seg>
            <seg xml:id="i-f923a4ef8dce341f-0">
              Folktandvården är väl ett bra exempel, där ett ordentligt alternativ
              finns, där det finns en mångfald. Vad jag vet har det inte skadat
              våra tänder att det har varit en mångfald. Det är snarare regeringens
              flathet när det gäller högkostnadsskydd.
            </seg>
          </u>
          <note type="speaker" xml:id="i-de6e096bee2fdaf9-0">
            Anf. 19 ELINA LINNA (v) replik:
          </note>
          <u who="elina_linna_f9793a" xml:id="i-72bb2ef1152372aa-1">
            <seg xml:id="i-c8dea3ab362fd538-0">
              Herr talman! Visst är vi överens i mångt och mycket när det gäller
              hälso- och sjukvården. Vi är överens om att vi ska finansiera
              hälso- och sjukvården med skattemedel till exempel. Sedan blir
              det problem när de borgerliga partierna menar att det är helt
              okej att en del av de pengar som tas från skattemedel ska kunna
              gå till de privata bolagens vinstutdelningar. Det tycker inte
              Vänsterpartiet. Det är den systemskillnad som vi har. Vi har olika
              ideologier. Det är det som det handlar om.
            </seg>
            <seg xml:id="i-078f91f363fd9454-0">
              När det gäller den fråga som Chatrine Pålsson ställer till mig
              om hur det känns att behöva ha 13 reservationer i det här betänkandet
              som har över 320 motioner vet vi ju allihop att det finns massor
              med socialdemokratiska motioner också som blir avslagna i betänkandet.
              Så det är inte konstigt. Jag lärt mig under de år som jag har
              suttit i riksdagen att när man enträget tar upp frågan om och
              om igen, som när det gäller lobotomi till exempel och där finns
              det nya aspekter som vi känner till i dag, som med barnen så finns
              det stora möjligheter att så småningom komma till rätta med det.
              De borgerliga är inte heller överens om alltihop. Jag har inte
              hört att Kristdemokraterna tycker att det är helt okej med husläkarreformen
              som Folkpartiet vill återuppliva.
            </seg>
          </u>
          <note type="speaker" xml:id="i-3337091dbc5e9f3a-0">
            Anf. 20 CHATRINE PÅLSSON (kd) replik:
          </note>
          <u who="chatrine_palsson_c4018c" xml:id="i-a2b83c58a33c10d9-1">
            <seg xml:id="i-e98c9f6fc522611f-0">
              Herr talman! Det ständiga argumentet för Vänsterpartiet mot mångfald
              är att vinsten är ett sådant jätteproblem. Men vad jag vet är
              inte vinsten det stora problemet ute i de svenska kommunerna och
              landstingen, utan det är underskott. Pengarna räcker inte. Jag
              förstår inte att man gör detta till en fråga och på så vis bromsar
              utveckling, kvalitetsuppföljning och att rekrytera nya krafter
              som vill ha alternativa driftsformer. Framtidens sjukvård kommer
              inte att fungera om man värnar monopolet och inte förmår att ta
              bort skygglapparna och se att unga studenter ska välja vårdyrket
              för att de vill göra något mera och vara entreprenörer.
            </seg>
            <seg xml:id="i-e690d902acef288c-0">
              När det gäller de borgerliga partierna och Vänsterpartiet är
              det klart att det är roligt nu när man har sett hur Leif Pagrotsky
              och Göran Persson har mejslat ut skillnaden mellan de borgerliga
              partierna att också se skillnaderna mellan Vänsterpartiet, Miljöpartiet
              och Socialdemokraterna som dock har regerat i tolv år. Visst har
              vi lite olika vinklingar, men de är ju inte så stora menar jag,
              utan vi är säkra på att vi i en ny regering kommer överens om
              detta. Det har vi visat förut att vi har gjort. Den syn som Allians
              för Sverige har för Sverige är ett framtidsland med trygg sjukvård
              för alla, med mångfald och patienten i centrum.
            </seg>
            <seg xml:id="i-79f40eafe70053e6-0">
              Vi vill inte fortsätta att värna en gammal organisation framför
              patienterna, utan vi vill skapa möjligheter för vården som en
              framtidsbransch. Det känns oerhört fräscht, och det känner jag
              mig taggad att få vara med och göra.
            </seg>
          </u>
          <note type="speaker" xml:id="i-39f426dd8154751f-0">
            Anf. 21 ELINA LINNA (v) replik:
          </note>
          <u who="elina_linna_f9793a" xml:id="i-72bb2ef1152372aa-2">
            <seg xml:id="i-67be087e79406b84-0">
              Herr talman! Det är där som våra ideologier skiljer sig åt, Chatrine
              Pålsson. Vi ser inte hälso- och sjukvården som vilken bransch
              som helst, utan hälso- och sjukvården ska drivas med gemensamma
              skattemedel. Människor ska känna att det här är vår gemensamma
              hälso- och sjukvård, inte företaget det-och-det som sedan av våra
              skattemedel ska kunna dela ut vinst till aktieägare. Det är där
              våra synpunkter skiljer sig åt.
            </seg>
            <seg xml:id="i-e0959f7e813fdda1-0">
              Sedan ifrågasätts vår möjlighet att ta ansvar gemensamt mellan
              Miljöpartiet, Vänsterpartiet och Socialdemokraterna. Vi har lämnat
              16 budgetar. Vi har lyckats med det. Vi är tre olika partier,
              och det är det som ger mångfalden i detta samarbete. Vi har lyckats,
              Chatrine Pålsson, att höja det ekonomiska läget också för Sveriges
              kommuner och landsting. Det är inte så att det är väldigt stora
              underskott i kommuner och landsting. Vänsterpartiet har bidragit
              mycket till att statens bidrag till kommuner och landsting har
              ökat så att kommuner och landsting i dag till och med har överskott.
            </seg>
          </u>
          <note type="speaker" xml:id="i-f5d688eec1d643cb-0">
            Anf. 22 KENNETH JOHANSSON (c):
          </note>
          <u who="kenneth_johansson_7d251e" xml:id="i-f9a30fce68afbb65-0">
            <seg xml:id="i-509eed84a440d0a9-0">
              Herr talman! Jag vill börja med att yrka bifall till reservation
              nr 5 men står självfallet bakom samtliga reservationer där Centerpartiet
              förekommer i dagens betänkande.
            </seg>
            <seg xml:id="i-f0339882ca87a186-0">
              Herr talman! För Centerpartiet är hälso- och sjukvården en prioriterad
              fråga inte bara nu därför att det snart är val, utan det är ett
              långsiktigt arbete som Centerpartiet har och kommer att visa att
              vi menar allvar med. Att förebygga ohälsa och erbjuda en tillgänglig
              vård av hög kvalitet när, inte om, vi behöver den är mycket angeläget
              och någonting som medborgarna med rätta kräver av oss.
            </seg>
            <seg xml:id="i-1dfa24e91b09a4eb-0">
              Det finns verkligen utmaningar. För det första brister tillgängligheten.
              Det är ett stort problem. Vi har en bra vård, men om man inte
              kommer till den är det ändå inte tillfredsställande. För det andra
              har vi stuprör mellan myndigheter och organisationer som leder
              till brister i vårdkedjan. För det tredje sliter personalen, och
              fortfarande tillhör väldigt många inom vården lågstatusyrken.
              För det fjärde har vi en åldrande befolkning och medicinska framsteg
              som är positiva men samtidigt leder till en ökad efterfrågan.
              Detta måste vi långsiktigt klara.
            </seg>
            <seg xml:id="i-99e05eb2f407d6b9-0">
              Det finns också andra områden, till exempel att ha en fungerande
              läkemedelsförsörjning, som det är oerhört angeläget att vi klarar
              av att lösa långsiktigt.
            </seg>
            <seg xml:id="i-8e2515e5d369476c-0">
              Jag och Centerpartiet står för en solidariskt finansierad hälso-
              och sjukvård som ges efter behov. Vi inser att det för att klara
              framtida vårdbehov krävs resurser som vi får genom företagsamhet,
              en uthållig tillväxt, att folk är i jobb och att vi fortsätter
              effektiviseringsarbetet, tillåter nytänkande och har ett tillåtande
              klimat för personalen.
            </seg>
            <seg xml:id="i-a5bdab650f179763-0">
              Vi behöver någonting av en nystart för vårdpolitiken. Från Centerpartiet
              och Allians för Sverige har vi viktiga förslag som skulle kunna
              göra oss friskare. Även vården behöver en ny regering.
            </seg>
            <seg xml:id="i-9ba446a3b77320c6-0">
              Centerpartiet har några budord för vården. Jag ska ta upp fyra
              av dem.
            </seg>
            <seg xml:id="i-cd921bd8910b7958-0">
              Första budet är att vården ska vara nära till och utan köer.
              Vi vill se en decentraliserad hälso- och sjukvård och anser att
              den fortsatt behöver stärkas i basen. Primärvården, hela teamet,
              behöver ytterligare satsningar och utveckling. Vi behöver tydliggöra
              uppdraget. Hembesöken behöver öka. Låt oss stimulera framväxt
              av mobila team! Hemsjukvården behöver utvecklas. De förslag som
              nyligen lagts fram om att utveckla samverkan mellan landsting
              och kommuner och säkra läkarmedverkan inom äldresjukvården, för
              att ta ett par exempel, är viktiga.
            </seg>
            <seg xml:id="i-0ae0748814435479-0">
              Från Centerpartiet varnar vi för toppstyrda lösningar. Inte minst
              efter kontakter nyligen med kloka distriktssköterskor i Blekinge
              är jag än mer övertygad om hur viktigt det är att vi ser till
              de lokala förutsättningarna. De skiljer sig åt i vårt avlånga
              land.
            </seg>
            <seg xml:id="i-3b1d51eff310b66b-0">
              Ett problem som ofta dyker upp i stora delar av landet är bristen
              på allmänläkare. Stafettläkare är fortfarande vanliga och börjar
              i vissa landsting till och med öka igen. En attraktiv primärvård
              som ges förutsättningar att fullgöra sitt uppdrag är viktig. Bredda
              teamet med fler specialister och fler utbildade läkare! Uppmuntra
              avknoppning! Utveckla ledarskap, medarbetarskap och arbetsmiljö!
              Underlätta att rekrytera personal med utländsk vårdutbildning,
              med mera! Vi behöver höja vårdyrkenas status. Personalen är en
              nyckel till framgång, vilket jag har utvecklat i reservation nr
              23.
            </seg>
            <seg xml:id="i-5558a31ad346021e-0">
              Vi förordar, med hänvisning till reservation nr 29, en fri etableringsrätt
              och att man söker former för att ta ett första steg med etableringsfrihet
              i särskilt svårrekryterade områden.
            </seg>
            <seg xml:id="i-2b025d3754543051-0">
              Det finns också andra områden som är i behov av prioritering
              och som Centerpartiet och Allians för Sverige prioriterar. Jag
              tänker på primärvården. Den är eftersatt. Vi vill sätta extra
              fokus på barn och ungdomars ohälsa. Vi vill se till att stärka
              den psykiatriska kompetensen i primärvården. Vi accepterar inte
              att psykiskt funktionshindrade står utan erbjudande om daglig
              sysselsättning. Vi vill satsa 5 miljarder kronor utöver vad regeringen
              satsar till psykiatrin under en tioårsperiod.
            </seg>
            <seg xml:id="i-1b3a9f968391838b-0">
              Vi har också i betänkandet pekat på att vi vill se en nationell
              cancerplan. Socialstyrelsen redovisade förslag till riktlinjer
              i går, men Centerpartiet vill gå vidare, lyssna på internationella
              kritiska röster och ta fram en nationell cancerplan för vårt land.
            </seg>
            <seg xml:id="i-e4d591be49d00cbc-0">
              Det andra budet är att det är bättre att förebygga och rehabilitera
              än att sjukskriva och pensionera. Vården bör ha en tydligare hälsoorientering
              som mobiliserar individens eget engagemang och egna hälsoresurser.
              Vi ser att förebyggande och hälsofrämjande insatser är helt nödvändiga
              att sätta i centrum för att på det viset undvika ohälsa och framtida
              sjukvårdskonsumtion.
            </seg>
            <seg xml:id="i-2583ef72ab784128-0">
              Den viktigaste vinsten med investeringar i hälsa är naturligtvis
              att man förebygger och minskar lidande. Jag och Centerpartiet
              anser att det behövs en strategi för det förebyggande arbetet.
              Särskilt angeläget är att främja ungas förmåga och möjligheter
              att forma ett hälsosamt liv.
            </seg>
            <seg xml:id="i-87f611ef88123252-0">
              Vi har presenterat idéer om ett nationellt hälsonät där vi i
              ökad utsträckning kan använda tekniken för att främja hälsa. Vi
              har lagt fram konkreta förslag om ett elektroniskt hälsopass som
              vi som individer kan ta hjälp av för att se vad det är för insatser,
              råd och stöd som vi kan ha glädje av att ta till oss.
            </seg>
            <seg xml:id="i-d25555f95ed390e5-0">
              Den finansiella samordningen tar även vi från Centerpartiets
              sida upp i detta betänkande. Att använda passiva försäkringspengar
              till aktiva åtgärder, att rehabilitera, att korta vårdköer, att
              arbeta hälsofrämjande är enligt vår uppfattning en mycket god
              idé, som vänsterkartellen har schabblat bort. En alliansregering
              skulle utforma en lokal finansiell samordning, som ger möjligheter
              att använda uppemot 10 % av sjukpenningkostnaden. Vid förra årsskiftet
              var den statliga samordningen 80 miljoner kronor, och vi pratar
              om 45 miljarder. Jag menar att det är en av de allra viktigaste
              reformerna för att få fram resurser, muskler, till att vi ska
              kunna få en bättre sjukvård.
            </seg>
            <seg xml:id="i-f0b0170fb4ca90ff-0">
              Det tredje budet är att det är bättre med patienten i centrum
              än i väntrum. Vi vill se en skärpt vårdgaranti. Vi har pressat
              fram ett första steg, även om det var ett oändligt motstånd. Men
              vi har kommit till ett första steg från Centerpartiets sida, och
              vi måste gå vidare. Vi vill skärpa vårdgarantin och föreslår 0-3-30-30.
              Det är vår ambition. Det är det som vi skissar på, och det är
              ett sätt att inte acceptera att människor månader efter månader
              ska ha ont. Det är icke en bra vårdpolitik.
            </seg>
            <seg xml:id="i-9bd0a3ff4a8306b8-0">
              Vi har länge jobbat för en samlad patienträttighetslagstiftning,
              och även här är det bra att det kommer ett första steg. Det är
              vi glada för att ha fått gehör för. Men vi vill gå vidare. Vi
              har högre ambitioner, som också redovisas i betänkandet.
            </seg>
            <seg xml:id="i-797b2993d6b6a360-0">
              Second opinion , eller förnyad medicinsk bedömning, är ett område
              som vi behöver utvärdera. Även här vill Centerpartiet gå vidare.
              Vi har högre ambitioner.
            </seg>
            <seg xml:id="i-594e4cec4185574e-0">
              En mer jämställd vård, som bland annat presenteras i reservation
              37, är ett område som vi vill ha ökad prioritet på. Vi kan inte
              acceptera att kvinnor och män inte erbjuds vård på lika villkor.
            </seg>
            <seg xml:id="i-9d4383a35fd0afaa-0">
              Vi vill ha öppna kvalitetsregister. Det nämns om det, men vi
              har högre ambitioner. Vi vill se jämförelsematerial, vi vill se
              rankning, vi vill ge möjligheter för vårdföreträdare att göra
              direkta val. Vi vill att vårdpersonal ska ha mer patientkontakt.
              Nu har vårdpersonalen i vårt land ökat något under de senare åren,
              men byråkratin sväller. Det är helt fel inriktning. Vi måste se
              till att de som har utbildat sig till läkare, sjuksköterskor,
              kuratorer och allt vad det är får jobba med det de är utbildade
              för. De måste jobba mer med patienter utan att på något sätt tumma
              på de krav som man med rätta ska ställa på säkerhet och patienträttighet.
              Här måste det till en skärpning mindre byråkrati, mer tid med
              patienter.
            </seg>
            <seg xml:id="i-07d2e12c36f0257d-0">
              Vi behöver vara mer lyhörda. I reservation 43 tar Centerpartiet
              upp frågan om komplementär medicin. Vi måste lyssna mera på vad
              patienter önskar och säger. Vi förordar ökat nordiskt samarbete
              och införande av ett informations- och kunskapscenter.
            </seg>
            <seg xml:id="i-835ca30b90567833-0">
              Det sista budet som jag har att redovisa i dag, herr talman,
              är fjärde budet: Mångfald är bättre än enfald. Vi vill ha en startlag
              i stället för en stopplag. Vi vill se entreprenörskap tillåtet
              även inom vården och omsorgen. Vi är trötta på stopp, nej, usch,
              fel. Vi vill ha ett tillåtande klimat. Vi vill inte ha det snäva
              enögda begränsade tänkandet att allt är bäst när det drivs av
              kommuner och landsting, som till exempel Vänsterpartiets Elina
              Linna uttryckte i ett tidigare anförande.
            </seg>
            <seg xml:id="i-9f928a55bbc94b36-0">
              Vi tror att en ökad valfrihet för patienten och för arbetstagaren
              är en fördel. Om det inte fungerar, oavsett om det är inom offentligt
              driven vård eller inom alternativt driven vård, ska vi rätta till
              det med de instrument som vi har.
            </seg>
            <seg xml:id="i-518b71c4334b8d2e-0">
              Ökad mångfald är bättre än enfald.
            </seg>
          </u>
          <note type="speaker" xml:id="i-e194437cda016868-0">
            Anf. 23 ELINA LINNA (v) replik:
          </note>
          <u who="elina_linna_f9793a" xml:id="i-72bb2ef1152372aa-3">
            <seg xml:id="i-0831676fe278687c-0">
              Herr talman! Jag misslyckades tydligen totalt i mitt anförande,
              om Kenneth Johansson fick den uppfattningen att Vänsterpartiet
              menar att allt är bättre om det drivs av kommuner och landsting.
              Så har jag inte sagt, utan det handlar om att ha ett transparent
              och stadigt system så att skattemedel används på så sätt att befolkningen
              också kan ha kontroll över hur skattemedel används.
            </seg>
            <seg xml:id="i-c6d679812f814bbf-0">
              Jag tycker att det var intressant att lyssna på Kenneth Johansson.
              Han kritiserar eller vill inte ha toppstyrda lösningar, de lokala
              lösningarna är det viktigaste att behålla. Det uppskattar Vänsterpartiet
              också.
            </seg>
            <seg xml:id="i-f605f68d0948dc6e-0">
              Då är min fråga: Hur kommer det att bli sedan när eller om alliansen
              får möjligheten att styra över hälso- och sjukvården och kommer
              att se till att hälso- och sjukvården förstatligas? Finns det
              inte en risk just för en sådan toppstyrning som Kenneth Johansson
              befarar?
            </seg>
          </u>
          <note type="speaker" xml:id="i-a771778aafaa8987-0">
            Anf. 24 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-f9a30fce68afbb65-1">
            <seg xml:id="i-953fe8e6be38a399-0">
              Herr talman! När man lyssnar på Elina Linna och tar del av uttalandena
              och så kan man inte få annan uppfattning än att vad ni egentligen
              vill är att allt ska drivas av kommuner och landsting och allt
              som andas privat entreprenad, kooperativ entreprenad, ideell verksamhet
              är någonting som katten har släpat in. Det är precis så man kan
              uppfatta Vänsterpartiets linje. Jag tycker att om man har synen
              att vi ska kunna träffa egna val utifrån att vi har hög kvalitet
              och ställa krav på det, måste man ha tillåtelsen att göra det.
            </seg>
            <seg xml:id="i-741cf1f6b0f1c301-0">
              Det handlar, tycker jag, om olika budskap från Elina Linna. Först
              är det okej nu i repliken till alternativ och privat entreprenad,
              men sedan är det systemet som gör att man inte ska ha det. Någonstans
              måste Elina Linna bestämma sig. Jag tolkar det fortfarande så
              att det är ett stort, stort nej till alternativen från Vänsterpartiets
              sida och ett stort, stort ja från Centerpartiets sida till att
              ha en ökad mångfald inom en solidariskt finansierad verksamhet.
              Vi tror på lokala lösningar. Vi tror att det är det som vi måste
              ha ökad beredskap inför. Därför är stopplagar, förbud mot verksamheter
              och inställningen att Elina Linna vet bättre än vad man vet i
              de olika landstingen hur de vill utforma vården ett flagrant övergrepp
              på den kommunala självstyrelsen.
            </seg>
            <seg xml:id="i-46c261098f195447-0">
              När det gäller statlig verksamhet vet jag inte vad Elina Linna
              pratar om. Vi vill inte ha något förstatligande av vår hälso-
              och sjukvård. Vi från Centerpartiet säger definitivt att det är
              lokal utformning efter lokala förutsättningar som måste vara gällande.
            </seg>
          </u>
          <note type="speaker" xml:id="i-bc78b95f4c20c9ae-0">
            Anf. 25 ELINA LINNA (v) replik:
          </note>
          <u who="elina_linna_f9793a" xml:id="i-72bb2ef1152372aa-4">
            <seg xml:id="i-fe722f12f1aee808-0">
              Herr talman! När man lyssnar på speciellt Moderaternas argumentation
              Kenneth Johansson är ju representant för Centerpartiet, men ni
              strävar efter att kunna driva hälso- och sjukvården med en gemensam
              politik förstår man att landstingen kommer att läggas ned och
              att hälso- och sjukvården ska förstatligas. Det som jag undrar
              är om det inte borde oroa Kenneth Johansson.
            </seg>
            <seg xml:id="i-8da5453f259516cd-0">
              Kenneth Johansson talar också vackert för en solidariskt finansierad
              hälso- och sjukvård, men det blir en konflikt med solidariteten
              om de gemensamma skattemedlen hamnar i de privata aktieägarnas
              fickor. Det tror jag att väldigt många inte bara i Vänsterpartiet
              utan i den övriga svenska befolkningen anser.
            </seg>
            <seg xml:id="i-a512cf88ad6ba90f-0">
              Jag lyssnade noga när Kenneth Johansson talade om Vänsterpartiet,
              Socialdemokraterna och Miljöpartiet och kritiserade oss. Jag ska
              passa på nu att fråga Kenneth Johansson egentligen borde jag ha
              ställt frågan också till de andra partirepresentanterna: Hur kommer
              det sig att ni kallar oss för vänsterkartellen? Vänster är vi,
              och det har i alla fall inte jag som vänsterpartist någonting
              emot, men ordet kartell är ett nedvärderande ord. Hur kommer det
              sig att ni konsekvent kallar oss för vänsterkartellen? Det gör
              aldrig vi. Vi tre partier samarbetar. Vi kallar er för alliansen
              som ni har döpt er till, och det respekterar vi.
            </seg>
          </u>
          <note type="speaker" xml:id="i-cf3ac6cb0d31e9ab-0">
            Anf. 26 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-f9a30fce68afbb65-2">
            <seg xml:id="i-753a3ee043072d5e-0">
              Herr talman! Först när det gäller var alliansen och Centerpartiet
              står har vi i Allians för Sverige under ganska lång tid arbetat
              med att ta fram ett dokument. Det är ett dokument som heter Från
              byråkrati och monopol till patientmakt och mångfald . I dokumentet
              har vi enats om ett antal riktlinjer för hur bland annat hälso-
              och sjukvården ska utvecklas i framtiden. Vi framhåller hur viktigt
              det är med en ökad mångfald och hur viktigt det är att sätta den
              enskilda patienten i centrum. Vi har tagit fram en rad olika förslag
              som finns att tillgå här och som redovisar hur vi ser en utveckling
              av hälso- och sjukvården. I det här materialet står det ingenting
              om något förstatligande av svensk hälso- och sjukvård. Det är
              ingenting som vi ens har diskuterat, och det är ingenting som
              Centerpartiet står för. Vi jobbar i en ansvarskommitté, där alla
              partier är representerade, för att bland annat se hur det här
              ska leda framöver.
            </seg>
            <seg xml:id="i-385d0459140e4019-0">
              Att föra besluten uppåt i samhället är ju precis motsatsen till
              vad vi vill. Vi vill föra besluten nedåt. Vi tror på den enskilda
              människan och på den lokala nivån och till och med på det privata
              kooperativa företaget.
            </seg>
            <seg xml:id="i-19b27734067c9e52-0">
              När det sedan gäller det här med vinst har jag större förtroende
              för en verksamhet som visar vinst i sina siffror, även om det
              är ett kooperativ eller en privat verksamhet eller ett stort landsting
              som åtminstone tidigare har visat hundratals miljoner i minus.
              Har man ordning på ekonomin så har man ordning också på verksamheten.
              Och det är den som handlar upp och patienten som avgör huruvida
              man får en bra verksamhet eller inte.
            </seg>
            <seg xml:id="i-686a6771fd3466c0-0">
              Kartellen får vi ha en enskild diskussion om, tror jag.
            </seg>
          </u>
          <note type="speaker" xml:id="i-266af73b619254b9-0">
            Anf. 27 JAN LINDHOLM (mp):
          </note>
          <u who="jan_lindholm_258194" xml:id="i-de941c20023c25a7-0">
            <seg xml:id="i-ac528e1a5e34abca-0">
              Herr talman! Hälso- och sjukvården är ett politikområde som bjuder
              på väldigt många olika bilder. Nästan dagligen kan man i medierna
              ta del av beskrivningar av hur någon patient har fått en undermålig
              behandling eller ibland ingen behandling alls, trots ett allvarligt
              tillstånd.
            </seg>
            <seg xml:id="i-28d6dde8d140cf2e-0">
              Lika ofta kan man läsa insändare från människor som vittnar om
              hur oerhört tacksamma de är för det nya liv de har fått på grund
              av vårdens fantastiska förmåga att trolla även med till synes
              hopplösa sjukdomstillstånd.
            </seg>
            <seg xml:id="i-d866279182784ea0-0">
              Vårdkontakt kan vara väldigt olika.
            </seg>
            <seg xml:id="i-1f97469768aa99be-0">
              Ibland händer det att jag läser en artikel om en medicin som
              är ganska vanligt förekommande i vårt land, fast den är indragen
              i exempelvis USA eller England. Det kan handla om olika antidepressiva
              läkemedel där man enligt vissa källor påstår att biverkningar
              i stil med självdestruktiva beteenden och till och med självmord
              förekommer. Även det är en del av vårdsektorn. Läkemedelsindustrin
              tycks resonera så, att vissa offer får man ta för att andra ska
              få bot. Är det rimligt?
            </seg>
            <seg xml:id="i-142f79ed13629706-0">
              Köer till vård är också något som man ofta talar om. Hur länge
              är det rimligt att man ska få vänta på den första läkarkontakten?
              Hur länge är det sedan rimligt att man ska vänta till dess att
              en behandling sätts in eller någon annan åtgärd vidtas? Och vad
              kostar köerna? Ja, det är också en vårdfråga.
            </seg>
            <seg xml:id="i-e0c19e7efa287a45-0">
              När man pratar om kostnaden för köerna brukar man också räkna
              med den förlorade arbetstid som blir resultatet av att patienten
              får leva med en form av funktionsnedsättning under den tid patienten
              väntar på att problemet åtgärdas. Den kostnaden borde egentligen
              bokföras på vårdkontot.
            </seg>
            <seg xml:id="i-603623bcd8593189-0">
              Vårdkontakt kan vara så olika men ack så viktig för den som möter
              vården, den som söker vården.
            </seg>
            <seg xml:id="i-775075a1772dc00e-0">
              Att vårdbehoven inte kommer rullande in i en jämn ström, som
              på en fabrik med ett löpande band, är också en del av vården.
              Det ställer oerhörda krav på anpassning och flexibilitet, som
              jag faktiskt tror att många glömmer bort. Hur stor överkapacitet
              ska man ha inom vården för att vid varje enskilt tillfälle kunna
              lösa den minst vanliga situationen? Och hur många tiotals miljarder
              kostar den valfrihet som det så ofta pratas om. Om den ska vara
              värd något krävs det ju faktiskt att de olika alternativen att
              välja mellan står till buds just nu, i varje ögonblick.
            </seg>
            <seg xml:id="i-8d2601b5de1c956a-0">
              Det är sådana här frågor som man måste ställa sig när man exempelvis
              dimensionerar en röntgenavdelning för att kunna klara ett visst
              antal patientbesök per dag. Riktigt knepigt blir det sedan när
              patienterna inte behagar komma varje dag utan exempelvis bara
              på fredagar och lördagar eller som på Mora lasarett, dit de flesta
              kommer under jullovet och sportlovet med brutna armar och ben.
            </seg>
            <seg xml:id="i-55c82c83b0e4b073-0">
              Detta att utnyttja tilldelade resurser på ett rationellt sätt
              och samtidigt kunna klara av det minst vanliga problemet omedelbart
              och alltid är utan tvekan en utmaning.
            </seg>
            <seg xml:id="i-efbe49cbeb0e99a6-0">
              Man kan ju betrakta vården ur ett systemperspektiv och fascineras
              av hur samverkan mellan olika enheter och nuförtiden även mellan
              landsting i hela landet ofta löser till synes omöjliga problem.
              Men från individens perspektiv, alltså den individ som söker vården,
              är det ju en helt annan sak. För individen är jag det som gäller
              just då, och självklart är individens tålamod mindre ju allvarligare
              han eller hon upplever sin situation.
            </seg>
            <seg xml:id="i-df79964dae3f8c04-0">
              Vårdkontakt kan vara så olika.
            </seg>
            <seg xml:id="i-57f5d9701d8f99d3-0">
              Det kan gälla att förebygga att sjukdom uppstår, att förebygga
              att olyckan som ger ohälsa inte inträffar, att förebygga så att
              kroppen klarar påfrestningarna vid extrema belastningar bättre
              ja, det finns mycket man kan göra för att stärka hälsans krafter
              och motverka att sjukdomen tar överhanden när den på olika sätt
              tränger sig på. En frisk, stark och sund kropp och själ är därför
              även det något för vården att värna om.
            </seg>
            <seg xml:id="i-c5b1b72ebea6e3e6-0">
              Förebyggande arbete är nästan alltid lönsamt. Det är ingen som
              vill drabbas av en trafikolycka eller av en jobbig influensaepidemi.
            </seg>
            <seg xml:id="i-dedf831475593c87-0">
              Jag tror faktiskt att alla hoppas slippa drabbas av en smittsam
              sjukdom under semestern oavsett vilken sjukdom det gäller eller
              vart man reser. Ingen vill bli ett sjukvårdsfall. Därför är naturligtvis
              den vård som inte behöver utföras den allra bästa vården. Tyvärr
              kan det vara väldigt svårt att se resultatet av ett framgångsrikt
              förebyggande arbete eftersom vi hela tiden får nya vårdbehov.
              Och så lär vi oss att behandla sådant som tidigare inte kunde
              behandlas tack vare nya metoder och ny teknik.
            </seg>
            <seg xml:id="i-a4f4f1804405c4e6-0">
              Det går i alla fall inte att avläsa något resultat av det förebyggande
              arbetet om man tittar på vårdens ekonomi. 1994 kostade vårdsektorn
              totalt ungefär 125 miljarder kronor. Tio år senare, 2004, hade
              det beloppet vuxit till över 215 miljarder. Omräknat per individ
              i vårt land ökade den årliga genomsnittliga kostnaden för vård
              från över 14 000 kr till 24 000 kr per person. Det var alltså
              under de här tio åren.
            </seg>
            <seg xml:id="i-4014af5bdd4ad745-0">
              Samtidigt har vårdkostnaderna även ökat som andel av bnp, från
              7,5 % till 9 %. Då ska vi komma ihåg att det är väldigt stora
              indirekta kostnader som inte alls finns med i de siffrorna. Visst
              vore det fantastiskt om vi kunde vara så framgångsrika med det
              förebyggande arbetet att vi kunde bryta den här trenden av ständigt
              växande vårdkostnader? Jag tror att en stor satsning på utbildning
              i egenvård skulle kunna minska antalet onödiga vårdinsatser. I
              Miljöpartiet är vi nämligen övertygade om att man genom att tänka
              efter före kan minska ohälsan.
            </seg>
            <seg xml:id="i-695ddd8d41f3bccd-0">
              I dag, herr talman, lägger socialutskottet fram ännu ett betänkande
              på kammarens bord. I det betänkandet behandlar vi, som vi har
              hört, långt över 300 motionsyrkanden på sjukvårdens område. Det
              har resulterat i 50 reservationer och 12 särskilda yttranden som
              komplement till de ställningstaganden som majoriteten i utskottet
              gör. För att jag inte ska glömma bort det vill jag nu yrka bifall
              till två reservationer. Det är reservationerna 6 och 41, som jag
              tycker är viktigast, men självklart står vi bakom alla reservationer
              där Miljöpartiet är med.
            </seg>
            <seg xml:id="i-8da2bbc436469a9f-0">
              Ohälsan har faktiskt ändrat karaktär genom åren, och vi tycker
              inte riktigt att vården har anpassat sig till de nya behoven.
              Ett mycket speciellt fall är frågan om människor som i vårt moderna
              samhälle har problem att vistas i miljöer med digitala elektriska
              signaler. Det kan röra sig om datorer, cd-spelare, trådlösa telefoner
              och en massa annan modern teknik. Att elektriciteten påverkar
              oss människor är i dag helt accepterat. De som till exempel arbetar
              i miljöer med väldigt kraftiga fält har särskilda skyddskläder
              med metalltrådar i, som avleder de här fälten, för att klara sig
              från att skadas. Vi har ju faktiskt utvecklat krav både på bildskärmar
              och lysrör efter att väldigt många människor har tagit skada.
              I dag kan man på Statens strålskyddsinstituts hemsida läsa utförliga
              råd för användare av mobiltelefoner så att man ska minska risken
              för skador. Det är faktiskt ett resultat av Miljöpartiets påtryckningar.
            </seg>
            <seg xml:id="i-cdf409fd945b55dd-0">
              Vårdinrättningar är ofta ganska eltunga byggnader. Många med
              elproblem vågar därför inte uppsöka vård trots att de har stora
              problem och en svår sjukdomsbild. När de sedan tas in akut på
              grund av en skada kan den skadan mycket väl förvärras eftersom
              patienten påverkas kraftigt av den elektriska miljön på vårdinrättningen.
              Det kan vara nästan omöjligt att göra meningsfulla observationer
              eller tester på sådana patienter när de vistas i en lokal som
              är full av elektriska fält och signaler. Av den anledningen tycker
              vi att det vore rimligt att riksdagen uttalade att det ska finnas
              tillgång till elektromagnetiskt sanerade vårdlokaler i alla landsting.
              Därför tycker jag att ni ska stödja reservation 6.
            </seg>
            <seg xml:id="i-9dbdb45e80016811-0">
              Vi har också konstaterat att behovet av kompetens för att möta
              människor med psykiska symtom ute i primärvården har ökat. Vi
              kan se att landstingen jobbar hårt för att möta det här växande
              behovet. Vi tycker därför att det är dags att ta fram en nationell
              handlingsplan för hur den psykiska hälsovården ska utvecklas inom
              primärvården. Även det finns i reservation 6.
            </seg>
            <seg xml:id="i-01f9ed8da5e7134e-0">
              Reservation 41 handlar om patienträttighetslagstiftningen ur
              ett genusperspektiv. Det finns fortfarande många områden inom
              vården där villkoren för män och kvinnor är alldeles olika. Kvinnor
              är fortfarande underrepresenterade inom forskningen, och för många
              läkemedel saknas tro det eller inte helt könsspecifik kunskap.
              Det här är bara två exempel, och vi anser att Socialstyrelsen
              borde få ett särskilt uppdrag att analysera ojämlikheterna så
              att de sedan på ett mer målmedvetet sätt kan brytas.
            </seg>
            <seg xml:id="i-da77136ce501cd41-0">
              Det finns mycket mer att säga om det här betänkandet. Miljöpartiet
              har exempelvis tre särskilda yttranden. Jag vill bara peka på
              nr 8, som lyfter fram det växande problemet med brister på rehabiliteringsresurser.
              Främst gäller det naturligtvis återigen för kvinnor, och då med
              kroniska sjukdomar. Där är det väldigt tydligt.
            </seg>
            <seg xml:id="i-8166cf6bdbb23255-0">
              Herr talman! Jag kan också fortfarande konstatera att Banverket
              ännu inte har börjat bygga på dubbelspåret mellan Falun och Borlänge.
              Jag fortsätter att oroa mig för hur vi i framtiden ska klara välfärden
              om vi inte ser till att näringslivet i landets norra halva, som
              ju faktiskt står för en väsentlig del av landets exportinkomster,
              får en fungerande järnvägsförbindelse till exporthamnen i Göteborg.
              Jag är nämligen övertygad om att vi kan göra mycket för att hålla
              tillbaka de växande vårdkostnaderna med ett väl genomfört förebyggande
              arbete, med en mindre förorenad miljö och faktiskt också med en
              hållbar livsstil. Det är de komponenterna som är viktiga. Trots
              det kommer vårdnotan ändå alltid att vara en stor andel av vårt
              gemensamma kollektiva ansvarstagande. Det klarar vi inte mot alla
              de angrepp som finns om vi inte både har ett solidariskt tänkande
              och ser till att vi klarar att tillföra resurser.
            </seg>
          </u>
          <note type="speaker" xml:id="i-1b3a49580c0309f8-0">
            Anf. 28 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-865aacbc0590dd82-1">
            <seg xml:id="i-ad03779e9d14b636-0">
              Herr talman! Miljöpartiets sjukvårdspolitik är alltid lite spännande.
              Den blir närmast filosofisk och väldigt icke-konkret. Det blev
              ett allmänt angrepp på modern teknik och en del annat i det här
              anförandet. Men på ett par punkter är Miljöpartiet konkreta, och
              de punkterna bekymrar mig en del. Det första är att vi hör Jan
              Lindholm göra ett angrepp på läkemedelsindustrin. Den kan man
              ju alltid kritisera. Alla ska kritiseras och granskas. Men vi
              vet samtidigt att Jan Lindholms parti vill förbjuda alla djurförsök
              i Sverige. Det kan ju låta bra. Men vad skulle effekten bli för
              de människor med svåra handikapp som hoppas att det ska komma
              fram en medicin som kan hjälpa dem i livet? Vad skulle effekten
              bli för dem med kroniska sjukdomar som hoppas att det ska forskas
              fram ett läkemedel som kan hjälpa just dem? Jag skulle konkret
              vilja ställa frågan till Jan Lindholm: Är ni beredda att lämna
              kravet på att förbjuda alla djurförsök?
            </seg>
            <seg xml:id="i-f60d32fed98b7eb3-0">
              För mot slutet talar ni ju vackert om tillväxt. Mot slutet talar
              ni ju vackert om företagande. Men vad blir effekterna, Jan Lindholm,
              för svensk läkemedelsindustri om ni förbjuder samtliga djurförsök?
              Min gissning är att den flyttar från landet, och det är inte speciellt
              bra för svensk ekonomi.
            </seg>
            <seg xml:id="i-8c4de8c0886e9189-0">
              Sedan kom ett andra märkligt inhopp från Jan Lindholm, närmast
              ett allmänt påhopp på valfrihet. Miljöpartiet brukar kallas för
              ett feministiskt parti. Om du nu inte gillar valfrihet inom sjukvården,
              varför ska just vårdens kvinnor stå utan möjlighet att välja arbetsgivare?
              Varför ska det vara så att just vårdens kvinnor ska stå med en
              monopolarbetsgivare och inte kunna driva upp lönen eller välja
              mellan olika arbetsgivare? För mig är det en av de viktigaste
              feministiska frågorna. Och varför skulle det vara så dyrt att
              låta en äldre patient att kunna påverka sin vård och välja mellan
              olika alternativ? Ni gillade ju, i alla fall förr, friskolorna.
              De har väl inte blivit dyrare? Varför skulle vården bli så mycket
              dyrare för att jag som patient fick makt och för att kvinnor fick
              olika arbetsgivare att välja mellan?
            </seg>
          </u>
          <note type="speaker" xml:id="i-75c1be2148e05ed0-0">
            Anf. 29 JAN LINDHOLM (mp) replik:
          </note>
          <u who="jan_lindholm_258194" xml:id="i-de941c20023c25a7-1">
            <seg xml:id="i-25bcc9dae9df85f7-0">
              Herr talman! Först tyckte jag att Erik Ullenhag började med att
              säga att det fanns ett angrepp mot modern teknik. Tvärtom! Det
              är just det som vi är bland de främsta förespråkarna för, utveckling
              av tekniska lösningar. Vi är inte så intresserade av att hålla
              fast vid till exempel den gamla fossila kärnkraften.
            </seg>
            <seg xml:id="i-86a1f6a9565ec5fd-0">
              Sedan tycker jag återigen att det är jobbigt när man från alliansens
              sida pådyvlar mitt parti saker som inte är sanna. Miljöpartiet
              har aldrig någonsin från vår tillkomst till i dag krävt ett totalt
              stopp för djurförsök. Tvärtom är faktiskt Miljöpartiets politik
              den att vi har reglerat djurförsök. Vi har lyckats genomdriva
              ökade resurser till den verksamheten för att djurförsök ska kunna
              användas på ett etiskt sätt.
            </seg>
            <seg xml:id="i-377ac04b29eb31b4-0">
              Vi har sett till att det finns pengar för ytterligare etiska
              processer. Jag kan inte konstruktionen men det finns ett nytt
              etiskt råd som reglerar hur djurförsök får gå till.
            </seg>
            <seg xml:id="i-92aeb2e0e34927a4-0">
              Det är bara ett exempel på hur man från alliansens sida gång
              på gång sprider en lögnaktig bild av den politik som vi driver.
              Valfrihetsfrågan är också ett sådant exempel.
            </seg>
            <seg xml:id="i-5703e36688492051-0">
              Vi har nu hört många representanter från alliansen kritisera
              vår syn på valfrihet på ett sätt som inte är sant.
            </seg>
            <seg xml:id="i-3c8d98e0ad6a2362-0">
              Om ni tycker att det är så viktigt som ni säger att man ska kunna
              ha entreprenörer och inte privat sjukvård, som Moderaterna talar
              om Moderaterna har använt ordet privat sjukvård gång på gång varför
              ställde ni er inte bakom lagen om driftsformer för offentligt
              finansierad sjukvård? Det behövs ju regler om man ska ha entreprenörer
              i sjukvården, eller hur?
            </seg>
          </u>
          <note type="speaker" xml:id="i-ae9740cf0c39f498-0">
            Anf. 30 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-865aacbc0590dd82-2">
            <seg xml:id="i-fcd7c0b66155fb10-0">
              Herr talman! Den lag du talar om handlar om att du vill stoppa
              S:t Görans Sjukhus, du vill stoppa Simrishamns lasarett och du
              vill stoppa Lundby lasarett. Det är tre vårdenheter som fungerar
              väldigt bra. Man har nöjd personal, bra vårdkvalitet och god ekonomi.
            </seg>
            <seg xml:id="i-dcec70a7e942806a-0">
              Ibland blir det lite märkligt i den politiska världen. Ni ägnar
              enormt mycket tid åt att försöka skapa en lagstiftning för att
              förbjuda det som fungerar i stället för att ägna er åt att se
              till att de psykiskt sjuka får en värdig vård och i stället för
              att se till att de människor som har störst behov får en vård
              att tala om.
            </seg>
            <seg xml:id="i-87a5bd3a10f8f10a-0">
              Jan Lindholm säger att vi hittar på. Jag lyssnade väldigt noga
              på Jan Lindholm. Det var därför jag begärde replik. Jan Lindholm
              sade att valfrihet är dyr. Jag delar inte den verklighetsbeskrivningen.
              Jag tror inte att det är dyrt med en mångfald av vårdgivare, med
              personalkooperativ och privat driven vård jag vågar säga privat
              driven vård där man ger personal möjlighet att starta verksamhet
              som gör att det kan komma fram nya idéer. Där skiljer sig vår
              verklighetsbeskrivning.
            </seg>
            <seg xml:id="i-fa2d4753b2e82315-0">
              Det är inte jag som har hittat på att Miljöpartiet har drivit
              kraven på att minska och förbjuda djurförsök. Jag har blivit kontaktad
              av en rad handikapporganisationer. Jag har blivit kontaktad av
              läkemedelsindustrin som har känt stor oro över vad detta skulle
              betyda för svensk läkemedelsforskning. Jag är glad för det besked
              jag fick i dag. Det besked jag brukar få från Jan Lindholm är:
              Jag vet inte vad vi tycker om detta.
            </seg>
            <seg xml:id="i-8e9752f5ed026f04-0">
              Det vore bra om du skrev till samtliga handikapporganisationer
              som har tagit kontakt med mig och informerade om att det inte
              finns någon fara för djurförsöken. Det är så de har uppfattat
              Miljöpartiets program.
            </seg>
            <seg xml:id="i-e4f140843a5c30c7-0">
              Jan Lindholm säger: Vi är för ny teknik och därför vill vi avveckla
              kärnkraften. Effekten blir att vi ersätter den med kol och olja.
            </seg>
            <seg xml:id="i-b025ec7fdab68d88-0">
              Det här är en sjukvårdsdebatt. Jag tror inte att det är speciellt
              bra vare sig för miljön eller för människors hälsa att vi kraftigt
              ökar vårt kolberoende och vårt oljeberoende. Där skiljer sig våra
              partier.
            </seg>
            <seg xml:id="i-8eeaf4c4cfb54f60-0">
              Du sade i ditt inlägg, Jan Lindholm, att valfrihet är dyrt och
              kostar mycket pengar. Var det fel?
            </seg>
          </u>
          <note type="speaker" xml:id="i-76e5a16c4262098d-0">
            Anf. 31 JAN LINDHOLM (mp) replik:
          </note>
          <u who="jan_lindholm_258194" xml:id="i-de941c20023c25a7-2">
            <seg xml:id="i-12aecdd6c6a69bf0-0">
              Herr talman! Vi ser återigen hur man bedriver politisk debatt
              på ett osakligt sätt här i kammaren. Jag har inte alls sagt att
              det blir dyrt. Jag undrade hur många tiotals miljarder extra man
              behöver för att klara den verklighet som ni beskriver.
            </seg>
            <seg xml:id="i-fdc0eb55c4b8aa57-0">
              Om det ska vara värt något att ha valfrihet måste det ju finnas
              en dörr där och en dörr där att välja på. Annars är ju inte valfriheten
              värd något.
            </seg>
            <seg xml:id="i-b7ae238cd6b1ba81-0">
              Eftersom ni kräver att vi ska kapa köerna och att det ska gå
              att få servicen direkt måste det ju finnas en ledig plats där
              och en ledig plats där. Om det ska gå att välja mellan åtminstone
              två alternativ. Men ni vill ju ha mångfald. Ni vill ha tre, fyra,
              fem alternativ.
            </seg>
            <seg xml:id="i-e08024f7ea1a3e62-0">
              Hur många gånger ska vi multiplicera sjukvårdsbudgeten för att
              ni ska vara nöjda?
            </seg>
            <seg xml:id="i-c037647393471d26-0">
              Ni säger samtidigt att ni ska skära ned samhällets intäkter.
              Jag har hört från Kristdemokraternas ekonomiska talesman att det
              handlar om att anpassa till EU-nivå på skattesidan, det vill säga
              att man ska sänka skatteintäkterna med 25 %. Det innebär att man
              ska kapa 350 miljarder. Man undrar hur det går ihop att ta bort
              finansieringen och samtidigt kunna erbjuda flera sjukvårdsalternativ
              parallellt.
            </seg>
            <seg xml:id="i-87496d611122ee84-0">
              Jag har svårt att få det att gå ihop. Det vore intressant om
              ni presenterade en kalkyl på det.
            </seg>
            <seg xml:id="i-2206eff56738b76e-0">
              När det gäller djurförsök har jag fått frågan en gång. Vid det
              tillfället var du med i lokalen. Jag kände då inte till det. Därför
              tog jag reda på det.
            </seg>
            <seg xml:id="i-b27437934d714165-0">
              Så var det frågan om driftsformer för offentligt finansierade
              sjukhus. Det är kort om tid, så jag hinner inte redogöra för det.
              Jag har en gång tidigare i en debatt försökt att jämföra med trafikregler.
              Ju fler aktörer man har på en marknad, desto viktigare blir det
              att man har ett regelverk att hålla sig till om man vill att aktörerna
              ska kunna genomföra något konkret.
            </seg>
          </u>
          <note type="speaker" xml:id="i-5766755ae0de16ad-0">
            Anf. 32 CONNY ÖHMAN (s):
          </note>
          <u who="conny_ohman_dab026" xml:id="i-e4e5618225baca89-0">
            <seg xml:id="i-f461da1b2704b29e-0">
              Herr talman! Jag börjar med att yrka bifall till förslaget i
              betänkandet och avslag på de reservationer som det har yrkats
              bifall till.
            </seg>
            <seg xml:id="i-e4b5595c054fc660-0">
              Det är alltså dags för det årliga motionsbetänkandet på hälso-
              och sjukvårdsområdet. Detta betänkande spänner från principiellt
              mycket viktiga frågor till detaljfrågor när det gäller hälso-
              och sjukvården.
            </seg>
            <seg xml:id="i-ace518cc09562870-0">
              På en punkt vill utskottet gå fram till regeringen och bestämt
              säga: Ta fram ett lagförslag som samlar de skrivningar som i dag
              finns i regelverket kring patientens ställning och rättigheter.
              Vi förutsätter att regeringen återkommer snabbt med detta. Att
              redigera textmassan på det sättet är något som skulle underlätta
              för både personal och patienter.
            </seg>
            <seg xml:id="i-c0967c2ff4f3fcdc-0">
              Jag har i många år varit med och diskuterat detta årliga betänkande
              i kammaren.
            </seg>
            <seg xml:id="i-58c69360bba1ca47-0">
              I en fråga har det skett en väsentlig positionsförändring hos
              ett parti. Det gäller Moderaterna. När Moderaterna företräddes
              av Leif Carlson och Chris Heister var det alltid försäkringslösning
              som var lösningen på sjukvårdens problematik. Nu har Moderaterna
              frångått det. Det tycker jag är utomordentligt välkommet.
            </seg>
            <seg xml:id="i-3499529f21664be6-0">
              Vi är nu vana vid att Moderaterna byter åsikt i snart sagt varje
              fråga. I en del fall är det kanske positivt. I den här frågan
              tycker jag att det är utomordentligt positivt.
            </seg>
            <seg xml:id="i-a6891e1c720ba6bc-0">
              Vad gör Moderaterna i stället? Jo, man har en skrivning om att
              man vill ha en statlig skatt när det gäller hälso- och sjukvården.
            </seg>
            <seg xml:id="i-f632f98871101251-0">
              I den moderata reservationen är det alldeles uppenbart att man
              vill frångå den syn på finansiering som vi har i dag, även om
              man har frångått försäkringslösningen. Jag läser ur Moderaternas
              reservation:
            </seg>
            <seg xml:id="i-040580e5dfa62ff5-0">
              För att lägga grund för en bättre sjukvård ter sig en övergång
              till en renodlad statlig finansiering som nödvändig, och vi föreslår
              att en statlig sjukvårdsskatt ersätter dagens landstingsskatt.
              Statlig finansiering är en grundförutsättning för att garantera
              jämlik vård i hela landet.
            </seg>
            <seg xml:id="i-fb9b876ea4735e9a-0">
              Detta innebär, skriver man vidare, att de regionala organisationerna,
              landstingen, ska läggas ned.
            </seg>
            <seg xml:id="i-7b50b27b07ab3fb6-0">
              För någon halvtimme sedan stod Kenneth Johansson här i talarstolen
              och viftade med något som kallades ett alliansdokument för hälso-
              och sjukvården. Kenneth Johansson sade: Vi vill definitivt inte
              ha någon statlig finansiering. Vi vill definitivt inte lägga ned
              landsting. Vi vill tvärtom decentralisera ytterligare.
            </seg>
            <seg xml:id="i-99f61394e2103b59-0">
              Ursäkta, mina allianskolleger! Vad ska man tro om det papper
              som Kenneth Johansson viftade med när man i den moderata reservationen
              har en uppfattning som går tvärsemot den som Kenneth Johansson
              säger att man är överens om?
            </seg>
            <seg xml:id="i-dfcfdde1075e68cf-0">
              Detta är en mycket grundläggande fråga som vi måste ha svar på
              i dag.
            </seg>
            <seg xml:id="i-d484cf7245cf67c8-0">
              Vad säger Folkpartiet, vad säger Kristdemokraterna, vad säger
              Kenneth Johansson och Centern om Moderaternas skrivningar på den
              här punkten? Det är något som jag tror att vi skulle ha glädje
              av att klara ut i debatten i dag.
            </seg>
            <seg xml:id="i-a3c6147f24e3e142-0">
              Vi är överens om att sjukvården är oerhört viktig. Men grunden
              för att sjukvården ska kunna utvecklas är självfallet att sjukvårdens
              ekonomi är i balans.
            </seg>
            <seg xml:id="i-195e6021d57cee9c-0">
              Vi minns hur det var för bara några få år sedan då flera borgerligt
              styrda landsting hade gigantiska underskott. Här i det borgerligt
              styrda Helsingforss läns landsting var det mångmiljardunderskott.
            </seg>
            <seg xml:id="i-8015dbab3f0be533-0">
              För några månader sedan när boksluten för 2005 redovisades fick
              vi reda på hur det ser ut i dag med sjukvårdsekonomin i Sverige.
              I dag är det hyggliga överskott i sjukvårdsekonomin i Sverige.
              Det är några miljarder i överskott. Detta är ett resultat av socialdemokratisk
              politik, av effektiviseringar i vården, av strukturarbete, av
              riksdagsbeslut på läkemedelsområdet, som gjort att vi har fått
              kontroll över kostnadsökningarna inom läkemedelsområdet, och det
              är ett resultat av skatteunderlagstillväxt för landstingen baserat
              på att den ekonomiska politiken ger skatteunderlag i dag, baserat
              på ökade statsbidrag till sjukvårdshuvudmännen och baserat på
              sjukvårdspolitiker ute i landet som inser att kostnadskontroll
              är något väsentligt för att kunna utveckla svensk sjukvård.
            </seg>
            <seg xml:id="i-432cd8058c0c944e-0">
              Förutsättningarna för att utveckla vården är alltså utomordentligt
              bra i dag när vi har en ekonomi som är stabil i sjukvården. Sjukvårdens
              andel av bruttonationalprodukten har ökat, och bruttonationalprodukten
              i Sverige ökar snabbare än i övriga Europa. Detta är en fundamental
              skillnad för svensk sjukvård jämfört med hur läget var för några
              år sedan.
            </seg>
            <seg xml:id="i-c437de023e56952e-0">
              Jag skulle vilja ställa en fråga till de borgerliga företrädarna
              här i debatten. Anser ni att förutsättningarna för kvalitetsarbete
              i dag är bättre än vad de var för några år sedan när ni lämnade
              ifrån er ansvaret i Helsingforss läns landsting, landstinget i
              Skåne med flera landsting med stora budgetunderskott?
            </seg>
            <seg xml:id="i-87b320bfcc938c61-0">
              Nu går vi in i en tid då det finns ekonomiska förutsättningar
              för att på djupet diskutera kvalitetsutveckling i vården. Psykiatrin
              har nämnts av flera talare tidigare. Där finns det alldeles uppenbart
              problem. Regeringen har tillsatt en psykiatrisamordnare som nu
              jobbar med att ta fram de goda exemplen inom psykiatrin. Jag talade
              med honom så sent som för några dagar sedan. Han reser i dag land
              och rike runt och sprider dessa goda exempel och säger att han
              hittar fler goda exempel än vad han trodde att han skulle hitta
              när han började sitt arbete. Men det är helt klart att mycket
              återstår att göra inom psykiatrin.
            </seg>
            <seg xml:id="i-dca3b6730beb4f2b-0">
              Väntetiderna är på väg ned i svensk sjukvård. Vårdgarantin infördes
              förra året. Och redan i dag kan vi se markant kortare vårdtider
              inom många landsting och inom många vårdområden, och ett intensivt
              arbete pågår för att ytterligare minska väntetiderna.
            </seg>
            <seg xml:id="i-9db9724b5175754b-0">
              I går redovisade Socialstyrelsen nationella riktlinjer inom delar
              av cancervården. Och nu förväntar jag mig att de som sysslar med
              denna vård självfallet tar till sig dessa riktlinjer.
            </seg>
            <seg xml:id="i-edbf7305dd02da72-0">
              När det gäller närsjukvården har regeringen presenterat en plan
              för utveckling av äldreomsorgen inklusive äldresjukvården, som
              vi ska behandla om några veckor här i kammaren, där regeringen
              och socialdemokratin säger att man är beredd att tillföra 10 ytterligare
              miljarder för att förbättra kvaliteten inom detta område. Det
              handlar om läkemedelsgenomgångar, ökad läkartäthet och större
              samordnade insatser för de multisjuka äldre. Det är ett klart
              förbättringsområde, där vi dessutom anvisar pengar till finansieringen.
            </seg>
            <seg xml:id="i-b10b104c5b13f54b-0">
              Utskottskollegerna vet att det på utskottets bord finns en proposition
              om IT-användningen i vården. Detta kommer som ett eget ärende
              här i kammaren om några veckor. Och där pågår det nu ett intensivt
              kvalitetshöjande arbete när det gäller att använda modern informationsteknik
              i vården.
            </seg>
            <seg xml:id="i-353ebb2d4b29d32a-0">
              Det kommer också en resultatskrivelse till riksdagen om folkhälsoarbetet
              om någon månad eller så, där vi faktiskt kan se att det arbete
              som har följt efter det att vi antog de folkhälsopolitiska målen
              resulterar i många aktiviteter ute i landet.
            </seg>
            <seg xml:id="i-7760c05feafb61c7-0">
              När det gäller den riktigt högspecialiserade vården, rikssjukvården,
              kommer det att bli debatt och beslut i kammaren om några veckor.
              Då kommer det att framgå hur vi från socialdemokratisk sida vill
              organisera detta.
            </seg>
            <seg xml:id="i-ab1b3114ba6e464e-0">
              Kommande förbättringar handlar om att patienterna ska ha tillgång
              till klar och tydlig information om väntetiderna till olika vårdgivare
              och att de ska ha tillgång till en klar och öppen redovisning
              om kvaliteten hos olika vårdgivare.
            </seg>
            <seg xml:id="i-a67aa623be31ef04-0">
              Detta är en tydlig socialdemokratisk politik. Det handlar om
              förbättringsåtgärder på ett antal områden med finansiering baserad
              på en sjukvårdsekonomi som i dag är i balans och har ett visst
              överskott.
            </seg>
            <seg xml:id="i-dd69e65f3611ed2a-0">
              Mot detta står då den borgerliga alliansen som när det gäller
              den grundläggande frågan om hur finansieringen ska se ut fortfarande
              är oense såvitt jag kan förstå, trots att Moderaterna har lämnat
              försäkringslösningarna. Folkpartiet drömmer fortfarande om sina
              husläkare. Såvitt jag förstår är man i dag ensam om detta. Moderaterna
              vill ha en helt annan statlig myndighetsstruktur på sjukvårdsområdet
              med ett nationellt institut för medicin, som man kallar det. Kristdemokraterna
              har en egen syn på högkostnadsskyddet. Man har delvis olika syn
              på den fria etableringsrätten. Och synen på alternativ och komplementär
              medicin är annorlunda. Detta framgår tydligt i reservationerna.
            </seg>
            <seg xml:id="i-1a96158e3d189d74-0">
              På många mycket viktiga vårdpolitiska områden redovisar alltså
              de borgerliga partierna klara skillnader i sina uppfattningar.
            </seg>
            <seg xml:id="i-dc5ea21ceeb808b8-0">
              Jag tror att det var Jan Lindholm eller Elina Linna som tidigare
              var inne på att man i den borgerliga alliansen i grunden samtidigt
              har drömmar på det ekonomiska området om att skattesatsen i Sverige
              ska ned till det europeiska snittet, vilket skulle innebära 250
              miljarder kronor mindre i skatteuttag i Sverige.
            </seg>
            <seg xml:id="i-5731d415851ac723-0">
              Om man har den ekonomiska politiken i botten är det helt omöjligt
              att realisera ett enda av de förslag som ni har från borgerligt
              håll. Om man inte har en tillförsel av medel till vården, och
              om man inte har kostnadskontroll i vården, är det självfallet
              helt omöjligt att diskutera utveckling och förbättringsförslag.
            </seg>
            <seg xml:id="i-c13e489f3ec947ae-0">
              Kenneth Johansson lanserade i debatten en förändring av den vårdgaranti
              som gäller i dag med skärpta krav. Hur är det på den punkten?
              Är det alliansens förslag eller är det Centerpartiets förslag?
            </seg>
            <seg xml:id="i-9ce8392a02a2c9e2-0">
              Sjukvården kommer alltid att vara en bransch som kommer att stå
              inför nya utmaningar. Det är min erfarenhet efter att ha jobbat
              i många år med denna sektor i politiken. Vi har den medicinska
              paradoxen som alltid följer oss, nämligen att när det blir mer
              och bättre vård och folk lever längre så kommer fler att nyinsjukna
              i ytterligare sjukdomar. När långt fler hjärtpatienter botas i
              dag och överlever hjärtinfarkter kommer fler att hinna få cancer.
              Många med cancer botas eller kan leva med sin cancer. Människor
              blir ännu äldre och kanske får en demenssjukdom. Detta gör att
              vården kommer att stå inför ständigt nya utmaningar.
            </seg>
            <seg xml:id="i-7ecba0fb4c64896a-0">
              Till detta kommer demografin med flera människor i hög ålder,
              vilket vi vet genererar ett ökat vårdbehov. Till detta kommer
              också de medicinska framstegen.
            </seg>
            <seg xml:id="i-148d23054ce42651-0">
              Att i detta läge stå och utlova förbättringar och utveckling
              av svensk sjukvård och samtidigt drömma om att skatteuttaget ska
              ligga på det europeiska genomsnittet minus 250 miljarder i Sverige
              är som jag ser det tulipanaros.
            </seg>
          </u>
          <note xml:id="i-539577208074fb59-0">
            Jag yrkar bifall till förslaget i socialutskottets betänkande.
          </note>
          <note type="speaker" xml:id="i-11741eafefc9d346-0">
            Anf. 33 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-f9a30fce68afbb65-3">
            <seg xml:id="i-fa2f0171f065539d-0">
              Herr talman! När man hör Socialdemokraternas företrädare Conny
              Öhman är det mesta bra i dag. Det finns inte så stora problem.
              Köerna är borta.
            </seg>
            <seg xml:id="i-2c93ed5a735d252a-0">
              Snacka om tulipanaros, Conny Öhman. Gå ut i verkligheten, lyssna
              på personal, lyssna på patienter som har ont men som inte får
              vård! Någon begränsning får det ändå vara i retoriken.
            </seg>
            <seg xml:id="i-73dcf0f68e419c6b-0">
              Vi har stora utmaningar, och dem har vi gemensamt. Vi måste ta
              tag i dem. Vi måste ha en grund i form av att vi har tillväxt
              och att folk är i jobb. Conny Öhmans parti har försatt över en
              miljon människor i ett utanförskap. Det är ett hårt samhälle.
              Dessa människor ska in i jobb om de på något sätt kan efter sina
              förutsättningar, så att vi får en tillväxt och en bättre livskvalitet.
              Och vi behöver personalen. Det är inte så bra som Conny Öhman
              vill ge ett sken av.
            </seg>
            <seg xml:id="i-ea06d046c88b1406-0">
              Men det finns möjligheter, och det finns en möjlighet att vi
              kan få förbättringar inte minst när det gäller företagsamhet och
              entreprenörskap såväl generellt som inom vården. Det är en av
              punkterna som ett maktskifte skulle leda till.
            </seg>
            <seg xml:id="i-2d2a3faa247da647-0">
              Det som jag vill ställa frågor om gäller primärvården. Jag tror
              att vi är överens om att vi måste ha den som bas i hälso- och
              sjukvården. Vi har båda ett gemensamt ansvar för att Familjemedicinska
              institutet kom till en gång i tiden. Det ska nu läggas ned. Jag
              har ingen uppfattning om det, men jag har en uppfattning om att
              det som var dess uppdrag på något sätt måste leva vidare.
            </seg>
            <seg xml:id="i-c89fd3fcc2b6ea06-0">
              Min direkta och konkreta fråga är: På vilket sätt avser Conny
              Öhman och hans parti att se till att primärvården får en fortsatt
              utveckling även efter kommande årsskifte, då Fammi är nedlagt?
            </seg>
          </u>
          <note type="speaker" xml:id="i-a46494e4de54009d-0">
            Anf. 34 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-1">
            <seg xml:id="i-145ded83bfb9391b-0">
              Herr talman! Det referat som Kenneth Johansson ger av vad jag
              sade stämmer inte. Jag sade inte att köerna är borta, Kenneth
              Johansson. Jag sade att köerna har väsentligt reducerats, men
              det är ju någonting helt annat. Visst finns det köer fortfarande
              i sjukvården; det är ingen tvekan om att det är på det sättet.
              Det referat du gav var alltså helt felaktigt.
            </seg>
            <seg xml:id="i-7b9ec75b18157c86-0">
              Jag instämmer självfallet i att primärvården och närsjukvården
              ska vara basen i svensk hälso- och sjukvård. Så ska det vara.
              Det var ett av de utvecklingsområden som jag pratade om i mitt
              anförande. Jag menar att de allmänmedicinska institutionerna som
              finns kopplade till de medicinska fakulteterna har en oerhört
              viktig uppgift och bör utvecklas ytterligare för att utveckla
              innehållet i den allmänmedicinska verksamheten i Sverige. Jag
              tycker att det bör samlas ytterligare utvecklingskraft kring de
              allmänmedicinska institutionerna.
            </seg>
            <seg xml:id="i-c70f3cf9f4138d4b-0">
              Jag menar också att varje svensk sjukvårdshuvudman som inte har
              en medicinsk institution inom sina gränser bör se till att någon
              eller några vårdcentraler har möjlighet till en forsknings- och
              utvecklingsverksamhet. Jag vet att så också är fallet i ganska
              många svenska landsting. Det är ett sätt som också kan utvecklas
              ytterligare av ambitiösa sjukvårdshuvudmän. Så visst finns det
              möjlighet att bedriva utvecklingsarbete i allmänmedicin! Exempelvis
              ökar antalet disputerade som har gjort sitt forskningsarbete inom
              det vi kan kalla för primärvården både när det gäller dem med
              läkarbakgrund och dem med annan bakgrund men som är arbetande
              i primärvården.
            </seg>
          </u>
          <note type="speaker" xml:id="i-df13019947bfae84-0">
            Anf. 35 KENNETH JOHANSSON (c) replik:
          </note>
          <u who="kenneth_johansson_7d251e" xml:id="i-f9a30fce68afbb65-4">
            <seg xml:id="i-79605dfdce98f29e-0">
              Herr talman! En förskönande bild var det onekligen som Conny
              Öhman gav; det vill jag påstå.
            </seg>
            <seg xml:id="i-f788ac5eb1586363-0">
              Men jag återgår till primärvården. Jag tycker att de punkter
              som Conny Öhman redovisar är värda att framhålla. Jag delar uppfattningen
              om att det finns en hel del som görs och som planeras. Men jag
              känner också en oro för att mycket av det arbete och de resurser
              som har lagts ned för den delen även av de miljoner som har lagts
              ned på Familjemedicinska institutet inte ger den framtida fortsättning
              på verksamheten som vi måste ha. Om vi ska klara primärvården
              framöver tycker jag att det är jätteviktigt att vi får en utveckling
              i den delen.
            </seg>
            <seg xml:id="i-0dac55e8d354cb1b-0">
              Jag ser också en del signaler i dag som tyder på att stafettläkeriet,
              om jag får uttrycka mig så, börjar tillta igen i alla fall på
              vissa områden i det här landet. Det oroar mig mycket. Jag kommer
              själv från ett län, Dalarna, där nästan en tredjedel av tjänsterna
              är vakanta. Jag har flera bilder från vårt land där situationen
              är allt annat än tillfredsställande.
            </seg>
            <seg xml:id="i-0de025cdc851c041-0">
              Om vi ska kunna ha en attraktiv primärvård basen i hälso- och
              sjukvården och vardagssjukvården är det viktigt att den ska finnas
              nära till hands och att den också är försörjd med personal. Jag
              ser för min del fler utbildade. Jag ser att vi ska uppmuntra en
              mångfald och se att det är ett sätt att öka attraktiviteten till
              att söka sig till primärvården. Jag har flera exempel på det.
              Det handlar om att utveckla ledarskapet, medarbetarskapet och
              kanske det allra, allra viktigaste: Om vi kan erbjuda en attraktiv
              verksamhet inom primärvården kommer det också att locka personal.
            </seg>
          </u>
          <note type="speaker" xml:id="i-88a8b8047b72fa46-0">
            Anf. 36 CONNY ÖHMAN (s) replik:
          </note>
          <u who="conny_ohman_dab026" next="cont" xml:id="i-a1edc83651df2fa3-0">
            <seg xml:id="i-cda7922a94163c34-0">
              Herr talman! Jag tycker att det var väl talat av Kenneth Johansson
              när det gäller vikten av kontinuitet på läkartjänsterna i primärvården.
              Det är självklart. Det är väl få områden där det är så viktigt
              med kontinuitet i bemanningen som just inom primärvården. Primärvårdens
              arbete bygger ju mycket på samverkan mellan olika yrkeskategorier.
              Ett sådant samarbete underlättas självfallet om man har kontinuitet
              i bemanningen.
            </seg>
            <seg xml:id="i-ed9acc9da3dd6c4d-0">
              Vi ska eftersträva ordinarie befattningshavare i primärvården.
              Stafettläkare är att se som en nödlösning och inte någonting mer
              när det gäller bemanningen i primärvården. Många insatser som
              stimulerar unga doktorer att välja att utbilda sig i allmänmedicin
              behövs helt klart i det här landet.
            </seg>
          </u>
          <note xml:id="i-490c6a2965ec4984-0">
            Anf. 37 ANNE MARIE BRODÉN (m) replik:
          </note>
          <u who="conny_ohman_dab026" prev="cont" xml:id="i-ab3c6016c058df40-0">
            <seg xml:id="i-079d4a72cd99f159-0">
              Herr talman! Jag får först tacka för berömmet, Conny Öhman! Vi
              har lagt ned en hel del tid på att fundera på det viktiga området
              hälso- och sjukvård. Vi har kommit fram till att vi bör ha en
              nationell sjukvårdsskatt, men framför allt en sjukvård som fungerar
              mycket bättre än den gör i dag.
            </seg>
            <seg xml:id="i-6e6db0edc7eb1f72-0">
              Conny berömmer och säger att det är bra i dag. Och det finns
              mycket som är bra; jag kan dela den synen. Men det finns också
              många saker som behöver förbättras. Vi har haft med oss företrädare
              för sjukvårdens olika delar. Vi har haft med oss många människor
              som har sett de bekymmer som finns bland annat i tillgängligheten
              och i hopblandningen av finansiering och drift. Där har man politiken
              med och styr långt in i verksamheten. Där har man inte något bra
              ersättningssystem som fungerar väl och så vidare.
            </seg>
            <seg xml:id="i-45a082528369da36-0">
              Det gäller kanske också vårdgarantin, som jag tänkte fråga Conny
              Öhman om. Johan Calltorp arbetar med den, som Conny så väl vet.
              Han beskriver i en artikel att det har hänt mycket sedan vårdgarantin
              äntligen infördes. Men han säger något speciellt på ett ställe,
              förutom att patienten får mer vård i dag tack vare vårdgarantin.
              Journalisten frågar: När det var så lätt att avskaffa vårdköerna
              varför har man då inte gjort det tidigare? Jo, i princip vande
              sig väl alla vid att det fanns köer, säger Johan Calltorp. Det
              bara är så!
            </seg>
            <seg xml:id="i-4f900b2debe67d07-0">
              Jag frågar Conny Öhman: Varför tog det så lång tid för Socialdemokraterna
              och Vänstern att säga ja till en vårdgaranti? Varför sade man
              nej tolv gånger här i kammaren? Och varför backar man lite grann
              in i framtiden när det gäller sjukvårdsfrågorna?
            </seg>
          </u>
          <note type="speaker" xml:id="i-ccdf8265e6f600ac-0">
            Anf. 38 CONNY ÖHMAN (s) replik:
          </note>
          <u who="conny_ohman_dab026" next="cont" xml:id="i-a1edc83651df2fa3-1">
            <seg xml:id="i-0b81bf378e342753-0">
              Herr talman! Moderaterna har övergivit sin försäkringslösning.
              Det är det jag välkomnar. Jag har nämligen stått i kanske tio
              års tid i den här kammaren och debatterat med moderata företrädare
              som har sagt att den enda chansen att lösa problemet med sjukvårdens
              ekonomi är en försäkringslösning.
            </seg>
            <seg xml:id="i-633bf9b06f258cff-0">
              Nu har vi en ny företrädare för Moderaterna här i debatten som
              säger: Det vi tyckte i tio års tid var helt fel. Vi har nämligen
              diskuterat detta och kommit överens om att vi hade fel. Det är
              alldeles utmärkt, tycker jag.
            </seg>
            <seg xml:id="i-260bd954a4450e09-0">
              Men sedan kommer ert nya förslag statlig skatt. Är det de fyra
              allianspartierna som står bakom detta? Eller är det bara Moderaterna
              som står bakom det? Tror Anne Marie Brodén att det är en gemensam
              uppfattning från Moderaterna, Centerpartiet, Folkpartiet och Kristdemokraterna
              att vi ska ha en statlig sjukvårdsskatt och att det inte ska finnas
              någon lokal organisation för sjukvården kalla det regioner eller
              landsting? Är det alliansens politik på det här området?
            </seg>
            <seg xml:id="i-38f4f0008d2d13c9-0">
              Sedan gäller det vårdgarantin. När det finns sjukvårdshuvudmän
              i det här landet som gick med 10 miljarder i underskott finns
              det inga förutsättningar att införa en vårdgaranti. Man måste
              först ha ekonomin i balans om man ska kunna göra utvecklingsinsatser
              av det här slaget.
            </seg>
            <seg xml:id="i-987fea6f4e2f4b74-0">
              Vi har sagt hela tiden att vi vill korta vårdköerna. Det är självklart.
              Ingen sjukvårdspolitiker vill någonting annat. Men vi måste ha
              de ekonomiska förutsättningarna innan vi kan gå ut och säga att
              vi har en sjukvårdsorganisation som klarar av detta. Vår bedömning
              har varit att efter det att vi har sanerat statens ekonomi och
              vissa landstings ekonomi så finns det nu en sjukvårdsekonomi som
              är i det skicket att vi ska ta steget att utveckla den delen av
              sjukvården och införa en vårdgaranti.
            </seg>
          </u>
          <note xml:id="i-ce9e518508ad9998-0">
            Anf. 39 ANNE MARIE BRODÉN (m) replik:
          </note>
          <u who="conny_ohman_dab026" prev="cont" xml:id="i-ab3c6016c058df40-1">
            <seg xml:id="i-72d55cd804a0cb01-0">
              Herr talman! Conny Öhman vet väldigt väl att Ansvarskommittén
              nu funderar över hur det ska organiseras i landet. Läkarförbundet
              och flera andra har landat på ungefär samma slutsats som vi moderater,
              nämligen att det vore bra att ha en gemensam sjukvårdsskatt där
              pengarna vore öronmärkta till sjukvården. 20 landsting är faktiskt
              många gånger ett bekymmer i stället för en möjlighet för både
              patienter och personal. Vi har olika tillgång till vård, vi har
              olika avgifter och en väldig massa bekymmer. Det är Ansvarskommittén
              väldigt medveten om i dag. Vi får väl se vad som händer i fortsättningen.
              Jag är övertygad om att det blir en förändring, för i dag fungerar
              det inte tillräckligt bra. Vi vill alla ha en lika vård i landet,
              säger vi, men det är absolut inte så. Det viktiga är att vi har
              en gemensam solidarisk finansiering och att den kommer in via
              skatt, och det är vi överens om.
            </seg>
            <seg xml:id="i-2e5748472d178e04-0">
              Jag vill fråga Conny Öhman om han är nöjd med sina samarbetspartier.
              Det ena samarbetspartiet, Vänstern, pratar om att privat vård
              är någonting som vi absolut inte ska ha. Det är inte bra, varken
              för patienter eller för personal. Och Miljöpartiets företrädare
              pratar ned valfriheten. Vårdgarantin är faktiskt en del i det
              här med valfrihet. Här har vi hört väldigt negativa inställningar
              från de två samarbetspartier som regeringen lutar sig mot. Är
              det verkligen Socialdemokraternas uppfattning att både privat
              vård och valfrihet är någonting fult?
            </seg>
            <seg xml:id="i-5fee6ecb4c42b6d4-0">
              Sedan kan jag konstatera att även om Conny Öhman inte just nu
              vill göra gällande att han har läst alliansens rapport för en
              bättre sjukvård är det ändå flera av de förslagen som Socialdemokraterna
              nu tar till sig. Det här med IT är någonting som vi har med. Vi
              har pratat om vårdgarantin länge. En samlad patienträttighetslag
              har vi fått ett tillkännagivande om. Det är väl stopplagen och
              några andra saker kvar som Socialdemokraterna inte har kommit
              till ännu, men vi väntar väldigt gärna på er.
            </seg>
          </u>
          <note type="speaker" xml:id="i-ff41df1492f275c1-0">
            Anf. 40 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-2">
            <seg xml:id="i-d1c31d74a900a77d-0">
              Herr talman! Jag konstaterar att jag inte får något svar på min
              fråga om huruvida detta med en statlig skatt är något gemensamt
              för de fyra partier som kallar sig alliansen. Den frågan är alltså
              utestående efter den här debattrundan.
            </seg>
            <seg xml:id="i-b698cfc6896c6e52-0">
              Jag konstaterar, liksom den moderata företrädaren här, att för
              min egen del tror jag att vi har för många sjukvårdshuvudmän i
              dag. Jag tror att en del sjukvårdshuvudmän på sikt är för små
              för att ha den utvecklingskraft som man behöver för att hänga
              med i den moderna utvecklingen. Däremot tror jag inte på det Moderaterna
              skriver i sin reservation, nämligen att vi inte ska ha någon regional
              nivå eller länsnivå över huvud taget i svensk sjukvård. Det är
              ju det som står i er reservation. Tidigare under debatten har
              vi hört bland annat Folkpartiet och Centerpartiet säga att visst
              ska vi ha en sådan nivå.
            </seg>
            <seg xml:id="i-8e914de7fa4da0e4-0">
              Då konstaterar jag att på två utomordentligt väsentliga områden,
              hur man ska finansiera detta och hur man ska organisera detta,
              är ni ingen allians mer än till namnet. Ni har olika uppfattningar
              i dessa fundamentala frågor för hur svensk sjukvård ska utvecklas
              i framtiden. Då blir ju alliansetiketten bara en etikett i de
              här grundläggande frågorna.
            </seg>
          </u>
          <note type="speaker" xml:id="i-4f1ee21435b2e0cb-0">
            Anf. 41 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-865aacbc0590dd82-3">
            <seg xml:id="i-9266b8f6ed37f83b-0">
              Herr talman! I sin iver att skrämma med alliansen blir ganska
              ofta socialdemokratin, Vänsterpartiet och Miljöpartiet något av
              bingoutropare i hur höga skattesänkningar vi föreslår. I dag hörde
              vi Conny Öhman säga: Ni vill sänka skatten med 250 miljarder kronor.
              Lite tidigare hörde vi Miljöpartiet säga: Nej, 350 miljarder kronor
              vill ni sänka skatten med.
            </seg>
            <seg xml:id="i-2146fab6d71e6da8-0">
              Sanningen, Conny Öhman, och det vet ju du, är att alliansen har
              föreslagit 32 miljarder kronor i skattesänkningar. Vi har föreslagit
              skattesänkningar för att göra det lönsamt att arbeta och för att
              se till att människor kan få ett arbete i stället för att leva
              på bidrag.
            </seg>
            <seg xml:id="i-206bb6a92a221f58-0">
              Det här är den grundläggande striden i svensk politik i dag.
              Det är tyvärr så att svensk arbetarrörelse har svikit sitt grundbudskap.
              Svensk arbetarrörelse har svikit de människor som saknar ett arbete
              och står inte på deras sida. Så var det i morse när en miljon
              människor inte hade ett arbete att gå till. En miljon människor
              som vill och kan arbeta får inget arbete i det Sverige som Conny
              Öhman står för. Sluta tjafsa om de här 250 eller 350 miljarder
              kronorna! Du vet att det inte är sant. Jag kan garantera dig att
              alliansen och Folkpartiet aldrig kommer att medverka till skattesänkningar
              som minskar vårdens eller äldrevårdens resurser.
            </seg>
            <seg xml:id="i-e4fcec5a7628ab27-0">
              Jag har tre konkreta frågor till Conny Öhman. Ni har nu styrt
              i tolv år. Är Conny Öhman nöjd med tillståndet i svensk primärvård?
              Är svensk primärvård bra efter tolv år av socialdemokratiskt styre?
            </seg>
            <seg xml:id="i-f1fdbb81222e5310-0">
              Den andra frågan är: Klarar vi efter tolv år av socialdemokratiskt
              styre en jämlik cancervård över landet?
            </seg>
            <seg xml:id="i-30e21860a43dfd9d-0">
              Den tredje frågan är: Fungerar svensk psykiatri i socialdemokratins
              Sverige?
            </seg>
          </u>
          <note type="speaker" xml:id="i-605c4391596638c8-0">
            Anf. 42 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-3">
            <seg xml:id="i-60ba13974194a253-0">
              Herr talman! När det gäller synen på den samhällsekonomiska utvecklingen
              på lång sikt vet Erik Ullenhag liksom jag att representanter för
              både Centerpartiet och Kristdemokraterna har sagt att deras målsättning
              på det ekonomiska området är att skattesatsen i Sverige ska ned
              till det europeiska genomsnittet. Detta blir omräknat till nationell
              nivå i Sverige ca 250 miljarder kronor. Men det är ju bra om Folkpartiet
              tar avstånd från de ekonomiska uttalandena från Centerpartiet
              och Kristdemokraterna.
            </seg>
            <seg xml:id="i-71c109c9295d7f00-0">
              Jag ska svara på Erik Ullenhags frågor, men först vill jag ställa
              en fråga till Erik Ullenhag. Vad tycker du om Moderaternas reservation
              om att vi ska ha en statlig skatt för hälso- och sjukvården och
              ingen regional organisation i svensk sjukvård? Kan du sätta någon
              sorts betyg och tala om hur Folkpartiet uppfattar det som står
              i Moderaternas reservation? Är detta alliansens politik? Eller
              är det en punkt där ni inte har någon politik?
            </seg>
            <seg xml:id="i-42f63652817debb5-0">
              När det gäller primärvården vill jag säga att när jag kom in
              i riksdagen 1994 var mitt första ärende här i kammaren avvecklingen
              av husläkarlagen, Erik Ullenhag. Jag är stolt över att vi gjorde
              detta. Det tog ett antal år att reda ut, röja upp kanske man skulle
              säga, efter husläkarexperimentet i Sverige. I dag kan vi konstatera
              att det bara är ett parti som står bakom en sådan här modell,
              nämligen Erik Ullenhags eget parti. I dag har de andra partierna,
              såvitt jag förstår, inget krav på att återgå till det system som
              ni införde mellan 1991 och 1994.
            </seg>
            <seg xml:id="i-27cf88c6bb6eede6-0">
              För några år sedan antog vi en nationell utvecklingsplan för
              hälso- och sjukvården som till mycket stor del handlade om målsättningar
              för att utveckla svensk primärvård. Vi är inte i mål med den utvecklingsplanen.
              Det återstår mycket jobb att göra innan vi är i mål med detta.
              Men vårt mål är alldeles uppenbart. Vi ska ha en svensk primärvård
              som bas i systemet.
            </seg>
          </u>
          <note type="speaker" xml:id="i-6f4aeed0602fdd57-0">
            Anf. 43 ERIK ULLENHAG (fp) replik:
          </note>
          <u who="erik_ullenhag_f3fec1" xml:id="i-865aacbc0590dd82-4">
            <seg xml:id="i-1db20604672d8e34-0">
              Herr talman! Det är en retorisk fråga Conny Öhman ställer. Han
              vet att Folkpartiet vill ha ett system där vi lägger ned landstingen
              och slår samman landstingen med sjukförsäkringsresurser i sextio
              vårdregioner för att använda pengarna bättre. Han vet att det
              finns skillnader mellan de fyra borgerliga partierna.
            </seg>
            <seg xml:id="i-dc552b0f21c6c66e-0">
              Vad vi kan säga, och det är viktigt, är att vi är enigare än
              någonsin tidigare, och vi är beredda att regera landet. Sedan
              finns det skillnader vi är fyra olika partier och det är också
              rätt naturligt.
            </seg>
            <seg xml:id="i-885f261cb2ddc81e-0">
              Jag ställde tre frågor till Conny Öhman. Är Conny Öhman nöjd
              med svensk primärvård? Det var ett ganska flummigt svar, men det
              slutade väl med ett nej. Det började med en stolthet över avvecklandet
              av husläkarlagen, vilket har lett till att vi inte har fått fler
              allmänläkare. Det har lett till att det bara är 40 % av svenskarna
              som har en egen läkare, medan 98 % av norrmännen har en fast läkarkontakt.
              Primärvården fungerar bättre i länder som har ett familjeläkarsystem,
              vilket vi och Läkarförbundet pekar på.
            </seg>
            <seg xml:id="i-3a5960982a88eb88-0">
              Jag ställde två frågor till. Klarar vi en jämlik cancervård över
              landet i socialdemokratins Sverige? Ni har styrt i tolv år. Det
              är det väljarna ska fundera på fram till valdagen.
            </seg>
            <seg xml:id="i-2a79894d4dd5a0e7-0">
              Sedan ställde jag frågan: Fungerar svensk psykiatri? Den fick
              jag inget svar på. Det är väl ganska symtomatiskt. Alla människor
              som har varit i kontakt med psykiatrin ser att den inte fungerar.
              Alla människor som har träffat personer som har drabbats av psykiatrins
              brister och alla barn som får vänta i månader eller kanske år
              trots ett självdestruktivt beteende, att man skär sig eller är
              utagerande, vet att psykiatrin inte fungerar. De hemlösa vi möter
              på gatan vet att psykiatrin inte fungerar, och det vet även Conny
              Öhman. Det är verkligheten i socialdemokratins Sverige.
            </seg>
            <seg xml:id="i-9f04dc37b0452c90-0">
              Men sedan kan vi göra som Conny Öhman och socialdemokratin nu
              gör, ta ett lösryckt citat av någon och räkna fram att det kommer
              att leda till 250 miljarder i skattesänkningar. Du har rätt många
              partikamrater som pratar mycket också. Göran Persson har sagt
              att han vill höja kommunalskatten med 6 eller 7 kr. Pär Nuder
              har sagt att han vill lägga ned landstingen. Att ägna sig åt den
              typen av debatt i stället för att diskutera de konkreta förslag
              vi lägger fram är inte speciellt produktivt.
            </seg>
            <seg xml:id="i-0b8334ecef4d27b4-0">
              Det finns en avgörande skillnad i svensk politik. Vi vill se
              till att den miljon människor som inte gick till jobbet i morse
              har ett jobb att gå till. Ni har släppt det och ni ska kalla er
              en arbetarrörelse. Svara gärna på mina konkreta frågor!
            </seg>
          </u>
          <note type="speaker" xml:id="i-8d78edd36f30d12d-0">
            Anf. 44 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-4">
            <seg xml:id="i-b9c562aa73530df4-0">
              Herr talman! Tack för beskedet, Erik Ullenhag. Det finns alltså
              ingen allianspolitik när det gäller hur skatterna ska tas ut till
              svensk sjukvård. Det finns alltså ingen allianspolitik när det
              gäller hur man ska organisera svensk sjukvård. Detta är de två
              fundamenta när det gäller svensk sjukvård. Hur skulle det bli
              på det här området om olyckan är framme i höst och det blir en
              borgerlig regering? Ingen vet. Det är alltså svaret på den frågan.
            </seg>
            <seg xml:id="i-70acfab0cf0a5e87-0">
              Cancervården i Sverige måste självfallet utvecklas ytterligare.
              Nu pågår ett jobb inom Socialstyrelsen för att ta fram nationella
              riktlinjer på område efter område. Starten skedde i går, om Erik
              Ullenhag har noterat detta, när det gäller de tre största cancerdiagnoserna:
              bröstcancer och på två områden till. Här pågår också ambitiösa
              och reella planer i många landsting på utbyggnad av cancersjukvården.
              Men självfallet är det så att ju fler äldre vi får, desto fler
              kommer vi att få med cancerdiagnoser, och därför måste man bygga
              ut cancersjukvården. Det är också på det sättet att fler överlever
              med en cancerdiagnos i dag än för 1215 år sedan, så visst görs
              det framsteg även inom den här sektorn av svensk sjukvård självfallet!
            </seg>
            <seg xml:id="i-396906001e5f48dc-0">
              När det gäller psykiatrin däremot måste jag som socialdemokrat
              hålla med. Där har vi inte gjort tillräckligt mycket. Vi kanske
              är världsbäst när det gäller folkhälsa och världsbäst när det
              gäller sjukvård, men vi är inte världsbäst när det gäller psykisk
              ohälsa det ska jag vara ärlig och säga. När det gäller psykisk
              ohälsa halkar vi efter. De vårdresurser som dessa människor har
              rätt att ställa krav på finns ibland inte i tillräcklig omfattning,
              och ibland är de bristfälligt organiserade. Det var just detta
              som gjorde att vi för några år sedan tillsatte den nationella
              samordnaren för psykiatri som skulle ta ett övergripande tag kring
              detta. Vi är inte i mål med detta vårdområde än. För mig är det
              en utomordentligt hög prioritet att jobba med de frågorna de kommande
              åren när vi nu har finansiella muskler i det svenska sjukvårdssystemet
              att satsa på utvecklingsarbetet.
            </seg>
          </u>
          <note type="speaker" xml:id="i-9663c9fb775455e4-0">
            Anf. 45 CHATRINE PÅLSSON (kd) replik:
          </note>
          <u who="chatrine_palsson_c4018c" xml:id="i-a2b83c58a33c10d9-2">
            <seg xml:id="i-3adb5b353554aec0-0">
              Herr talman! Jag måste börja med frågan om skatterna och de miljarder
              i skattesänkningar som återkommer i Socialdemokraternas retorik.
              Så här enkelt är det: Vi och alliansen vill att denna miljon människor
              som inte har gått till jobbet i dag också ska komma i jobb. Och
              om de kommer i jobb kommer skatteintäkterna i Sverige att öka
              trots att de kommer att minska per person. Det innebär väl ingen
              farlig och svår matematisk ekvation att förstå det. Alltså handlar
              det om att när fler kommer i jobb så behöver inte var och en betala
              lika mycket i skatt, och ändå får vi in skattemedel.
            </seg>
            <seg xml:id="i-87d3eec86cabd6ea-0">
              Vad Kristdemokraterna har sagt är att på sikt vore det bra om
              även Sverige hade ungefär liknande skattebördor att bära som övriga
              Europa. Självklart ska vi betala skatt! Och vi som står här, som
              har en hygglig lön, vi ska betala mer skatt än de som har låga
              inkomster. Hela vår skattepolitik har ju utgått ifrån det. Vi
              ska ha solidarisk finansiering. Det är viktigt att komma ihåg
              detta.
            </seg>
            <seg xml:id="i-c3aec449fbab77d7-0">
              Sedan vill jag ställa en fråga till Conny Öhman. Den gäller prioriteringsbeslutet
              som togs här i Sveriges riksdag 1997. Alla partier var överens
              om prioriteringsbeslutet. Varje gång vi har fått rapporter, tillsammans
              och var och en för sig, har vi sett att det egentligen inte har
              hänt så hemskt mycket med anledning av det. Vad har Conny Öhman
              att säga? Varför har det inte hänt så mycket när det gäller att
              följa upp riksdagens beslut?
            </seg>
          </u>
          <note type="speaker" xml:id="i-272f6b2aa0c61854-0">
            Anf. 46 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-5">
            <seg xml:id="i-723eee10767c3fcf-0">
              Herr talman! Efter att ha varit landstingspolitiker i många år,
              Chatrine Pålsson, är jag självklart helt på det klara med att
              skatteunderlagstillväxt är en av de kanske viktigaste drivkrafterna
              för att kunna utveckla sjukvård. Vi har ju bitter erfarenhet från
              hur det var mellan 1991 och 1994 när vi hade till och med negativ
              skatteunderlagstillväxt och hur hårt det drabbade inte minst hälso-
              och sjukvårdssektorn.
            </seg>
            <seg xml:id="i-742e5da5374bd4b3-0">
              När det gäller prioriteringsbeslutet kan jag säga så här: Det
              är klart att man alltid skulle kunna önska fler aktiviteter på
              området, men på många håll har man jobbat med frågan. Inte minst
              hemma hos mig själv jag kommer från Östergötland har man jobbat
              utomordentligt mycket med den här frågan. I Västra Götalandsregionen
              har man jobbat väldigt mycket med den här frågan. Det Socialstyrelsen
              presenterade i går om prioriteringar inom cancersjukvården är
              ju också ett exempel på att man jobbar med de här frågorna. Inom
              primärvården har man på många ställen jobbat väldigt mycket med
              den här frågan.
            </seg>
            <seg xml:id="i-1f0d1af8d9d39b0d-0">
              Sanningen kanske ligger någonstans mitt emellan Chatrine Pålsson
              och mig: På väldigt många håll har man jobbat med frågan på ett
              mycket ambitiöst sätt, men på en del håll har man inte kommit
              lika långt. Där tror jag sanningen ligger. Men det är en styrka
              och ett värde för svensk hälso- och sjukvård och för vår nation
              att vi har en sådan enhällighet omkring enligt vilken grundläggande
              syn man ska utföra detta arbete. Det är en värdefull tillgång
              för fortsatt arbete inom det här området.
            </seg>
          </u>
          <note type="speaker" xml:id="i-39ba603ace173269-0">
            Anf. 47 CHATRINE PÅLSSON (kd) replik:
          </note>
          <u who="chatrine_palsson_c4018c" xml:id="i-a2b83c58a33c10d9-3">
            <seg xml:id="i-3cea6b8c22f6ccef-0">
              Herr talman! Jag vet ju i själ och hjärta att Conny Öhman och
              jag tycker likadant i de här frågorna: De med nedsatt autonomi,
              som inte själva kan tala för sig, ska prioriteras. Jag vill gärna
              komma tillbaka till psykiatrin igen, eftersom det också är en
              grupp i sammanhanget. Där har jag hört att Conny Öhman också har
              erkänt att det inte fungerar. Här har vi inte nått lika långt.
            </seg>
            <seg xml:id="i-6dcdca0a6f3f5285-0">
              Min fråga gäller då våra barn och barnpsykiatrin, som är särskilt
              eftersatt. På sina håll i landstingen tar det minst tre månader,
              ofta sex månader, att få en vårdplats när man har blivit bedömd
              av en barnpsykiater och bedöms behöva vård. Hur kommer Conny Öhman
              att agera för att barnpsykiatrin ska prioriteras i Sverige framöver?
            </seg>
          </u>
          <note type="speaker" xml:id="i-c95a7509a48d0a7b-0">
            Anf. 48 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-6">
            <seg xml:id="i-cda5138d6b90bf49-0">
              Herr talman! Om Chatrine Pålsson läser den vårproposition som
              finns på bordet nu kan hon läsa i klartext hur vi ser på den frågan.
              Där tillförs ytterligare medel. Där satsas på en samordning av
              kompetensen på det här området nationellt. Det är en ganska kraftfull
              satsning på detta område som nu sker eller ska ske, när riksdagen
              väl har beslutat om vårpropositionen. På den punkten är det alltså
              alldeles uppenbart vad vi socialdemokrater tycker och att vi dessutom
              är beredda att ekonomiskt prioritera det här vårdområdet. Det
              är självklart ett oerhört viktigt vårdområde.
            </seg>
          </u>
          <note type="speaker" xml:id="i-efd6f59dbe891691-0">
            Anf. 49 JAN LINDHOLM (mp) replik:
          </note>
          <u who="jan_lindholm_258194" xml:id="i-de941c20023c25a7-3">
            <seg xml:id="i-a180efd85c889920-0">
              Herr talman! Jag tänkte ta chansen att ställa en fråga till Conny
              Öhman. Vi har ju nu haft tre debatter i onsdags och en debatt
              i dag, och jag kan konstatera att jag har hört en hel del rätt
              roliga sätt att beskriva de avslag som sker i de här betänkandena.
              En del talare räknar upp punkterna en efter en, och så säger man
              och det vill inte majoriteten efter varje punkt.
            </seg>
            <seg xml:id="i-ef1c94e8e14ddf5e-0">
              Jag har kunnat konstatera att avslagsmotiveringen i nästan de
              flesta fallen, tror jag, är att det pågår ett arbete. Det kan
              vara en hänvisning till att den här frågan behandlas i ett annat
              sammanhang och sådant. Men det finns ju en del frågor där det
              är fråga om rena avslag också. Jag tycker bara att det är en viktig
              distinktion. När man följer debatten kan man tro att det är svart
              eller vitt, men det handlar ju oftast om olika fart när det gäller
              att ta hand om ärenden.
            </seg>
            <seg xml:id="i-ae51b672b7c330b1-0">
              Jag skulle vilja fråga om det faktum att det är alltfler människor
              i vårt samhälle som har problem med någon form av reaktion på
              elektriska fenomen. Jag sade i mitt anförande jag tog lite tid
              till det att vi har en reservation där vi trycker på behovet av
              att det faktiskt finns elsanerade lokaler för de här människorna
              om de ska kunna få någon adekvat vård över huvud taget. Jag uppfattar
              att det inte finns något pågående arbete där. Jag är väldigt nyfiken
              på att höra om det finns ett intresse för den här frågan från
              regeringens eller Socialdemokraternas sida.
            </seg>
          </u>
          <note type="speaker" xml:id="i-b39a84cfb94e528f-0">
            Anf. 50 CONNY ÖHMAN (s) replik:
          </note>
          <u who="conny_ohman_dab026" xml:id="i-e4e5618225baca89-7">
            <seg xml:id="i-60559a76b1c95ab2-0">
              Herr talman! Till att börja med är det ett helt riktigt påpekande
              som Jan Lindholm gör: Många av avslagen baseras ju på att en fråga
              är föremål för en statlig utredning, handläggning i departement
              eller liknande. Sedan förekommer det självfallet också avslag
              därför att vi inte är intresserade av förslagen i sig.
            </seg>
            <seg xml:id="i-e9398bafbd77d1c7-0">
              Jan Lindholm tar också upp den konkreta frågan om elöverkänslighet.
              Problemet är att vissa typer av vårdlokaler helt enkelt inte går
              att elsanera. Jag har utomordentligt svårt att tänka mig en elsanerad
              röntgenavdelning exempelvis. Om en person som är elöverkänslig
              ändå måste röntgas står man därför inför en moment 22-situation.
              Det är omöjligt att elsanera en röntgenlokal.
            </seg>
            <seg xml:id="i-5a353ae64117e2e1-0">
              Sedan kan jag tycka att man i de olika landstingen kanske borde
              fundera på att just för undersökning av dessa patienter ha någon
              form av allmänt mottagningsrum där man tog bort instrumenten.
              Väldigt mycket av de tekniska hjälpmedel som i dag finns i sjukvården
              går inte att tänka bort eftersom de är basen för många av de medicinska
              framsteg vi har. Det blir alltså en moment 22-situation när det
              gäller hur man ska behandla dessa människor om de drabbas av vissa
              åkommor. Det är alldeles uppenbart.
            </seg>
            <seg xml:id="i-4ab7300fb80ce082-0">
              Jag har emellertid inte någon lösning på hur deras sjukvård skulle
              klaras av om de drabbades av åkommor som kräver tung maskinell
              utrustning, och jag tror inte att någon annan heller har en lösning.
            </seg>
          </u>
          <note type="speaker" xml:id="i-f94fd46c89d1e3a2-0">
            Anf. 51 JAN LINDHOLM (mp) replik:
          </note>
          <u who="jan_lindholm_258194" xml:id="i-de941c20023c25a7-4">
            <seg xml:id="i-83ac6f00f34b69b9-0">
              Herr talman! Jag förstår att det naturligtvis i många behandlingssituationer
              är svårt att avstå från elektrisk apparatur. Vid Bollnäs sjukhus
              finns ett rum som är förseglat med koppar och avskärmat från alla
              typer av fält och från strålning. Där kan man ta hand om patienter.
              Jag tycker att det är bra. Tyvärr används det mest för experiment,
              inte för regelrätt vård i någon större utsträckning.
            </seg>
            <seg xml:id="i-32132e3d5fbcf67a-0">
              Jag tänkte passa på att fråga om primärvården som vi lite grann
              tagit upp. När jag träffar personal vid vårdcentraler i samband
              med mina besök ute i verkligheten, som en del politiker så gärna
              säger, får jag ofta kommentaren att vården egentligen inte är
              felorganiserad. Däremot har patienternas förväntningar med organisationen
              att göra. De vill träffa en läkare, trots att de ofta inte behöver
              det utan kan få mycket bättre hjälp på annat sätt. Läkaren kan
              skriva en remiss, skriva ut medicin och sjukskriva patienten.
              Eftersom just sjukskrivningsrätten ligger hos läkaren det finns
              sköterskor som också har den möjligheten, men i huvudsak ligger
              den hos läkaren vill man som patient gärna möta läkaren.
            </seg>
            <seg xml:id="i-1073afc3047c15c0-0">
              Jag har alltså fått signaler om att det vore bra med en styrning
              så att till exempel en sjukgymnast också hade möjlighet att sjukskriva
              patienter. Man skulle också kunna locka patienter att söka andra
              kategorier inom vården och därigenom kanske få en annan resa i
              vården. Kanske skulle de då snabbare även kunna få tillgång till
              rätt råd när det gäller kost, rörelse och sådant, saker som mer
              direkt kan ge effekt på hälsan. Detta har jag inte tagit upp i
              någon motion, men det har kommit upp under våren när jag varit
              ute på olika besök.
            </seg>
            <seg xml:id="i-317b6a35591cfc43-0">
              Jag undrar hur ni från Socialdemokraternas sida ser på möjligheten
              att på prov ge andra yrkeskategorier i primärvården sjukskrivningsrätt.
            </seg>
          </u>
          <note type="speaker" xml:id="i-9254f8e5c0a7a544-0">
            Anf. 52 CONNY ÖHMAN (s) replik:
          </note>
          <u who="conny_ohman_dab026" next="cont" xml:id="i-a1edc83651df2fa3-2">
            <seg xml:id="i-21952532e9036d64-0">
              Herr talman! Visst är förväntningarna på vården högt ställda,
              och det ska de vara. Jag upplever dessutom att de är lite olika.
              I Helsingfors förväntar man sig att få träffa en doktor på direkten,
              men om man bor på en ö i östgötaskärgården lovar jag att förväntningen
              är att distriktssköterskan ska komma med postbåten. Förväntningarna
              på vården är verkligen olika.
            </seg>
            <seg xml:id="i-6905a3f6027a8e21-0">
              När patienterna går till doktorn är förväntningen dessutom ofta
              att de ska ha ett recept i handen när de går därifrån. På många
              håll i landet försöker man nu bryta detta genom att säga att det
              kanske i stället behövs ett recept på fysisk aktivitet eller något
              sådant. Jag studerade i förra veckan hur recept på fysisk aktivitet
              slagit ut i mitt hemlän, och det tillämpas i förvånansvärt stor
              utsträckning. Människor får alltså ordination om fysisk aktivitet
              och prövar detta. Med rätt åtgärder går det att påverka de förväntningar
              som finns på vården.
            </seg>
            <seg xml:id="i-02214828764e1e54-0">
              När det gäller sjukskrivnings- och receptförskrivningsinstrumentet
              är det mycket som enligt min uppfattning talar för att det ska
              förbehållas den svenska läkarkåren.
            </seg>
          </u>
          <note xml:id="i-e7d36cdfdbd84291-0">
            Anf. 53 ANNE MARIE BRODÉN (m):
          </note>
          <u who="conny_ohman_dab026" prev="cont" xml:id="i-ab3c6016c058df40-2">
            <seg xml:id="i-534c7bee57b94e61-0">
              Herr talman! Det var när jag hörde Miljöpartiet hoppa på oss
              moderater lite grann, men framför allt när de konstaterade att
              valfrihet skulle vara något negativt, som jag kände behov av att
              gå upp i talarstolen och än en gång förtydliga den enighet som
              finns inom alliansen men också förtydliga de kloka förslag som
              vi lägger fram på det här området.
            </seg>
            <seg xml:id="i-2c6c7c488ecbdf98-0">
              Vi har många exempel på att valfriheten verkligen gjort skillnad,
              och det handlar inte om en ökad kostnad, vilket Jan Lindholm försöker
              säga. Precis som Jan Lindholm alldeles riktigt beskriver måste
              det finnas olika saker att välja mellan. Annars blir det ingen
              valfrihet. Ofta innefattar det även konkurrens. Det kan vara konkurrens
              mellan olika vårdcentraler som drivs av samma huvudman, men det
              kan också vara vilket vi tycker är bra en mångfald av olika vårdgivare.
            </seg>
            <seg xml:id="i-90d4cc13845c87ff-0">
              Vi har sett i Halland, och det kan man se även när man tittar
              på produktionskostnaderna i andra landsting, att när det finns
              en sund konkurrens, när det finns en valfrihet, då har man också
              lägre kostnader. Jag tittar på Halland, jämför med riket och konstaterar
              att om man gjorde en förändring som innebar att alla fick ett
              ersättningssystem och en produktionskostnad som det i Halland
              skulle vi få ungefär 16 miljarder som kunde användas till mer
              sjukvård, bättre tillgänglighet och kanske en ännu bättre vårdgaranti.
              Jag tror alltså att det är en klar missuppfattning från Miljöpartiets
              sida när de säger att valfrihet inte är något att ha. Det är det
              jag vill stryka under.
            </seg>
            <seg xml:id="i-a2a8b6accda64849-0">
              I alliansens kloka sjukvårdsprogram sägs: Inför verklig valfrihet
              i hälso- och sjukvården med rätt att välja både läkare, annan
              vårdgivare eller vårdenhet och tidpunkt för behandling! Med det
              löftet i ryggen kan jag säga att det med en borgerlig regering
              blir mycket bättre för den svenska hälso- och sjukvården.
            </seg>
          </u>
          <note type="speaker" xml:id="i-f40267f022427fa0-0">
            Anf. 54 JAN LINDHOLM (mp):
          </note>
          <u who="jan_lindholm_258194" next="cont" xml:id="i-0d3c15b31ba30cfc-0">
            <seg xml:id="i-5d9088a2bdf49540-0">
              Herr talman! Nu har vi åter hört ett exempel på hur man med retoriska
              knep försöker påstå saker som inte är sanna. Jag har inte på något
              sätt påstått att valfrihet inte skulle vara något att ha. Det
              jag sade var att om man menar allvar med målet att korta köerna
              och ha verklig valfrihet, det vill säga att det ska finnas flera
              lediga alternativ samtidigt, innebär det de facto att flera produktionsapparater
              måste stå och vänta samtidigt. Det i sin tur måste rimligtvis
              innebära en högre kostnad.
            </seg>
            <seg xml:id="i-078bdd437333ccfe-0">
              Jag har deltagit i debatter där man från allianspartiernas sida
              försökt förklara vad de lediga resurserna ska användas till. Då
              hamnar vi genast i diskussionen om det är privat vård eller offentligt
              finansierad solidarisk vård som det handlar om. Sedan kommer man
              säkert att säga att resurserna ska kunna fyllas till exempel med
              försäkringspatienter. Det innebär och nu är diskussionen inne
              på driftsformen offentligt finansierade sjukhus att det inte alls
              handlar om att stoppa några sjukhus, som det påståtts i debatten
              i dag, utan det handlar om att skapa regler för hur detta kan
              genomföras utan att de offentliga resurserna används för privat
              sjukvård.
            </seg>
            <seg xml:id="i-127cf1988b9f474e-0">
              Eftersom Anne Marie Brodén hela tiden använder uttrycket privat
              sjukvård finns det, förutom de två skillnader som Conny Öhman
              lyft fram, ytterligare skillnader. Alliansen har ingen politik
              när det gäller finansieringen, och de har ingen politik när det
              gäller organisationen. Allianspartierna är inte heller ense om
              huruvida det är privat sjukvård eller offentligt finansierad sjukvård
              som ska levereras lika för alla.
            </seg>
            <seg xml:id="i-a79c83798547ed89-0">
              Nu har Erik Ullenhag hunnit lämna kammaren, men jag vill ändå
              passa på att säga, beträffande kärnkraften, att det inte alls
              är självklart att alternativet är kolkraft. Tvärtom innebär teknikutveckling
              att man ersätter elen från kärnkraftverken med solvärme på husen,
              eftersom vi i det här landet värmer bort ungefär 40 terawattimmar
              per år, och att man bygger ny teknik i form av till exempel vindkraft,
              solceller och vågkraft. Det ger jobb. Från alliansens sida är
              man ju mån om att vi ska få folk i arbete. Det gör vi genom att
              investera i ny energiteknik för framtiden.
            </seg>
          </u>
          <note xml:id="i-749cf073c4933aa4-0">
            Anf. 55 ANNE MARIE BRODÉN (m) replik:
          </note>
          <u who="jan_lindholm_258194" prev="cont" xml:id="i-71232c61f908678e-0">
            <seg xml:id="i-08457921c16004e5-0">
              Herr talman! När jag lyssnar på Jan Lindholm blir jag lite bekymrad
              över hur man kan förenkla en sjukvårdsdebatt. Sjukvården är ganska
              komplicerad. Jag har många års erfarenhet som landstingsstyrelseordförande
              och landstingsråd i Halland, och under den tiden har jag naturligtvis
              lärt mig en hel del om hur sjukvården fungerar.
            </seg>
            <seg xml:id="i-14d4fd05a39b70bc-0">
              Vad jag vet är att det i dag i många landsting är mycket svårt
              att få välja vård. Det finns långa köer och väntetider på många
              håll. Det är en mycket märklig beskrivning av sjukvården om man
              säger att det skulle leda till att man inte får något att göra
              om man ökade valfriheten.
            </seg>
            <seg xml:id="i-42204902dee3b12c-0">
              Jag vill fråga Jan Lindholm: Tycker Jan Lindholm att det är bra
              att man i dag i till exempel Västra Götaland inte får välja att
              åka till Spenshults reumatikersjukhus när man har ett behov av
              det, eftersom landstinget i Västra Götaland har bestämt att man
              inte har valfrihet att åka dit där man kan få den bästa vården?
              Tycker Jan Lindholm att det är bra att man i många landsting inte
              har en ersättningsmodell som betalar efter prestation utan en
              anslagsfinansiering som inte betalar utifrån vad man har gjort
              utan möjligtvis utifrån vad man lovar att göra?
            </seg>
            <seg xml:id="i-c882f9802d31c631-0">
              Jag kan ställa många andra frågor om hur sjukvården fungerar
              i Sverige, men jag låter min sista fråga bli: Tycker Jan Lindholm
              att det är bra att vi i Sverige har 20 landsting med 20 olika
              ersättningssystem, 20 olika avgifter när det gäller handikapphjälpmedel
              och 20 olika sätt att se på detta med valfrihet? Det är en myt
              att alla landsting lever upp till avtalet mellan staten och Landstingsförbundet
              om att det är verklig valfrihet som gäller.
            </seg>
          </u>
          <note type="speaker" xml:id="i-6ee45536d887a28e-0">
            Anf. 56 JAN LINDHOLM (mp) replik:
          </note>
          <u who="jan_lindholm_258194" next="cont" xml:id="i-0d3c15b31ba30cfc-1">
            <seg xml:id="i-1a6b58f8840e38bc-0">
              Herr talman! Jag tycker att Anne Marie Brodén skulle ställa den
              frågan till sina alliansbröder. Vi har i debatten här i dag hört
              hur tydligt man skiljer sig åt i synen på organisation. Representanten
              för Centerpartiet, Kenneth Johansson, har lagt mycket energi och
              kraft på att förklara att det är en decentraliserad organisation
              där man ska ta besluten nära de människor som berörs. Det är exakt
              de formuleringar som vi i Miljöpartiet har i vårt partiprogram.
            </seg>
            <seg xml:id="i-1b55d2c321f3c0a1-0">
              Jag tycker att det låter väldigt bra med en decentraliserad struktur
              och organisation i sjukvården. Vi gillar det. Vi vill att beslut
              i de flesta samhällssammanhang, inte bara när det gäller sjukvård
              utan i de flesta frågor där man kan fatta beslut lokalt, ska flyttas
              nedåt i organisationsstrukturen.
            </seg>
            <seg xml:id="i-5afc5db471565584-0">
              Det här är väl inte en fråga som det är intressant att ställa
              specifikt till mig. Den är mer intressant för väljarna om den
              ställs till alliansbröderna.
            </seg>
            <seg xml:id="i-fe9390a4dfd8a3af-0">
              Om ett landsting inte har möjlighet att ge adekvat vård tycker
              jag att det är självklart att man som patient ska ha möjlighet
              att få vård någon annanstans, antingen i ett annat landsting i
              landet eller någon annanstans i världen. Detta står i vårt partiprogram.
              Men vi anser inte att det ska vara möjligt för den enskilda patienten
              att göra detta val om vården finns att få i det egna landstinget.
              I så fall hamnar vi i en resursproblematik som Anne Marie Brodén
              uppenbarligen inte är riktigt mogen att förstå. Man tillhandahåller
              en resurs som inte utnyttjas.
            </seg>
            <seg xml:id="i-29ac1226e14fe08d-0">
              Om den enskilde vårdtagaren av något annat skäl än att vården
              inte finns att få i det egna landstinget väljer att ta med sig
              en del av det offentligas pengar ut i världen för att köpa vård
              någon annanstans får vi ett dåligt utnyttjande av de samlade resurserna.
              Det är vi inte intresserade av. Eftersom vården totalt sett är
              så dyr strävar vi efter att man försöker få ut mesta möjliga vård
              av de resurser man har.
            </seg>
          </u>
          <note xml:id="i-fc7c48ddff519ad6-0">
            Anf. 57 ANNE MARIE BRODÉN (m) replik:
          </note>
          <u who="jan_lindholm_258194" prev="cont" xml:id="i-71232c61f908678e-1">
            <seg xml:id="i-7d2a3be3111d0c3b-0">
              Herr talman! Ju mer jag lyssnar på Jan Lindholm, desto mer förstår
              jag att han är vän av en planhushållningsmodell i den svenska
              sjukvården. Det vore enkelt om allt gick att planera på det sättet.
              Nu är sjukvården inte en verksamhet som fungerar så, utan här
              gäller det att ha duktiga personer som klarar av att organisera
              sjukvården efter människors behov och erbjuda en vård som patienter
              vill välja.
            </seg>
            <seg xml:id="i-efeb0c4d82456e3b-0">
              Jag har egentligen inte fått svar på mina frågor. Frågorna om
              att vi solidariskt ska finansiera sjukvården, att vi ska ta in
              skatt som är öronmärkt för sjukvården och att vi ska se över om
              det ska vara en region eller flera är något som Ansvarskommittén
              diskuterar. Jan Lindholm har inte gett besked om huruvida han
              tycker att det är bra att ha 20 olika landsting med 20 olika regler
              för människor i Sverige. I dag drar man faktiskt en nitlott eller
              en vinstlott beroende på vilket landsting man bor i.
            </seg>
            <seg xml:id="i-cfb4fef763e0ce9e-0">
              I Halland finns en vårdgaranti och en bred valfrihet som vi har
              haft i många år. Våra kostnader är bland de lägsta i landet, och
              vi har de nöjdaste patienterna. Vi har en sund konkurrens och
              en tilltro till att patienten kan mycket själv. Jan Lindholm talade
              om egenvård. Där är väl Halland ett av de län som har varit framgångsrikast.
              Det är ett moderatlett län som har visat att man kan ha både god
              ekonomi och god vård. Jag kan dessutom tala om att Miljöpartiet
              är med och samarbetar med oss i Halland och har uppdraget att
              konkurrensutsätta hela serviceverksamheten. Tänk vad mycket det
              har betytt! Det har betytt att man har fått 30 miljoner mer i
              anslag till sjukvården än vad man skulle få om man hade en serviceverksamhet
              med monopol. Det är kanske något som Jan Lindholm kan lära sig
              lite av.
            </seg>
          </u>
          <note type="speaker" xml:id="i-d0c153cb5b9ebabc-0">
            Anf. 58 JAN LINDHOLM (mp) replik:
          </note>
          <u who="jan_lindholm_258194" next="cont" xml:id="i-0d3c15b31ba30cfc-2">
            <seg xml:id="i-e310d807336e3dcf-0">
              Herr talman! Just därför att vi inte förespråkar någon form av
              vad var det för konstigt ord som Anne Marie Brodén använde, planhushållning?
              har vi drivit igenom den här driftsformen för offentligt finansierade
              sjukhus. Vi vill ta ansvar för att man ska kunna skapa valfrihet
              och ett system för entreprenörer, där man kan utnyttja detta med
              konkurrens för att få låga kostnader.
            </seg>
            <seg xml:id="i-812c73aabfd55611-0">
              Jag gjorde i en tidigare debatt en liknelse på ett annat område
              för att detta skulle bli mer begripligt. Jag sade: I början på
              1900-talet fanns det väldigt få bilar. Då hade vi väldigt få trafikregler.
              Allteftersom bilismen har tätnat och fordonen har blivit fler
              har vi fått fler regler. Det blir kollisioner mellan individer
              i systemet om man inte har ett regelverk. På samma sätt är det
              inom alla samhällssektorer. När vi får fler aktörer på ett område
              behöver vi regler.
            </seg>
            <seg xml:id="i-0bbf5d7e62b7783f-0">
              Därför är det fel att tala om en stopplag. Vad vi har skapat
              är ett regelverk för en marknad. Naturligtvis kommer reglerna
              att behöva utvecklas allteftersom marknaden växer. Det finns inga
              som helst ambitioner att stoppa någon, vare sig Lundby, Sankt
              Göran eller någon annan, utan ambitionen är att skapa ett regelverk
              inom vilket dessa aktörer kan agera så att man får just de effekter
              som Anne Marie Brodén talar om. Det har vi bidragit till att skapa.
            </seg>
          </u>
          <note xml:id="i-89dcf2369b5abf51-1">
            Överläggningen var härmed avslutad.
          </note>
          <note xml:id="i-cc2ff3b24f1edf57-0">
            9 § Teater, dans och musik i särskild ordning
          </note>
          <note xml:id="i-0d558f1f3299ec7c-3">
            Föredrogs
          </note>
          <note xml:id="i-408103b74b1354e7-0">
            Talmannen konstaterade att ingen talare var anmäld.
          </note>
          <note xml:id="i-1777615e465ba5d4-0">
            10 § Bordläggning
          </note>
          <note xml:id="i-c9ab4c569b3d6fdc-0">
            Anmäldes och bordlades
          </note>
          <note xml:id="i-b02f94a445bc53ab-0">
            11 § Anmälan om interpellationer
          </note>
          <note xml:id="i-8dc753474e8564af-0">
            Anmäldes att följande interpellationer framställts
          </note>
          <note xml:id="i-d616ab263797c6dc-0">
            den 27 april
          </note>
          <note xml:id="i-621b7826eb134090-0">
            Per Westerberg
          </note>
          <note xml:id="i-3431e9493d2db3d3-0">
            den 28 april
          </note>
          <note xml:id="i-db4a4267a5f94212-0">
            Anne-Marie Pålsson
          </note>
          <note xml:id="i-db4a4267a5f94212-1">
            Anne-Marie Pålsson
          </note>
          <note xml:id="i-a7198436b988ac11-0">
            Henrik von Sydow
          </note>
          <note xml:id="i-b6f03063c75bd759-0">
            Ronny Olander
          </note>
          <note xml:id="i-2ff31ec231746a1d-0">
            Interpellation 2005/06:369 redovisas i bilaga som fogats till
            riksdagens snabbprotokoll tisdagen den 2 maj.
          </note>
          <note xml:id="i-570bb38ee9fd09cf-0">
            Interpellationerna 2005/06:370373 redovisas i bilaga som fogats
            till riksdagens snabbprotokoll tisdagen den 9 maj.
          </note>
          <note xml:id="i-c4d8976460ec949d-0">
            12 § Anmälan om frågor för skriftliga svar
          </note>
          <note xml:id="i-630c8dda36b4c9da-0">
            Anmäldes att följande frågor för skriftliga svar framställts
          </note>
          <note xml:id="i-3431e9493d2db3d3-1">
            den 28 april
          </note>
          <note xml:id="i-ed72f18282478f34-0">
            Cecilia Wikström
          </note>
          <note xml:id="i-130b1854aaffeb63-0">
            Gunilla Carlsson
          </note>
          <note xml:id="i-130b1854aaffeb63-1">
            Gunilla Carlsson
          </note>
          <note xml:id="i-130b1854aaffeb63-2">
            Gunilla Carlsson
          </note>
          <u who="jan_lindholm_258194" prev="cont" xml:id="i-71232c61f908678e-2">
            <seg xml:id="i-2e7252a572417550-0">
              Holger Gustafsson
            </seg>
          </u>
          <note xml:id="i-5ef43952e21bf098-0">
            Agneta Lundberg
          </note>
          <note xml:id="i-cd90d90214ab9d98-0">
            Claes Västerteg
          </note>
          <note xml:id="i-cd90d90214ab9d98-1">
            Claes Västerteg
          </note>
          <note xml:id="i-4bebd49999486298-0">
            Frågorna redovisas i bilaga som fogats till riksdagens snabbprotokoll
            tisdagen den 2 maj.
          </note>
          <note xml:id="i-857799e74c7b03c8-0">
            13 § Kammaren åtskildes kl. 12.27.
          </note>
          <note xml:id="i-5dd10a72c9361388-0">
            Förhandlingarna leddes
          </note>
          <note xml:id="i-23aafc04e55b9a2c-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
