<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--114</head>
          <docDate when="2006-05-28">2006-05-28</docDate>
        </div>
      </front>
      <body>
        <div>
          <note xml:id="i-bd6d791a9cb9c9d6-0">
            ﻿
          </note>
          <note xml:id="i-d8043eed5b3ee5c6-0">
            Riksdagens protokoll
          </note>
          <note xml:id="i-8e2b714c72906e13-0">
            2006/07:114
          </note>
          <note type="date" xml:id="i-438cb1746390b3c3-0">
            Måndagen den 28 maj
          </note>
          <note xml:id="i-555eb77c9cb708f0-0">
            Kl. 13:00 - 14:15
          </note>
          <note xml:id="i-bd3d352b7d0d32e9-0">
            1 § Justering av protokoll
          </note>
          <note xml:id="i-18272ec2efc02954-0">
            Justerades protokollen för den 21 och 22 maj.
          </note>
          <note xml:id="i-5f20a62cb1c94484-0">
            2 § Meddelande om frågestund
          </note>
          <note xml:id="i-f3a7392c7a7d8244-0">
            Andre vice talmannen meddelade att vid frågestunden torsdagen
            den 31 maj kl. 14.00 skulle följande statsråd närvara:
          </note>
          <note xml:id="i-69f8972c5799c193-0">
            Utbildningsminister Lars Leijonborg (fp), statsrådet Mats Odell
            (kd), statsrådet Jan Björklund (fp), statsrådet Gunilla Carlsson
            (m) och arbetsmarknadsminister Sven Otto Littorin (m).
          </note>
          <note xml:id="i-ff7a07e1e2c47fee-0">
            3 § Meddelande om svar på skriftliga frågor
          </note>
          <note xml:id="i-5e5e50c574e90308-0">
            Andre vice talmannen meddelade att med anledning av helgdag onsdagen
            den 6 juni skulle skriftliga frågor som lämnats in till och med
            fredagen den 1 juni kl. 10.00 besvaras senast kl. 12.00 torsdagen
            den 7 juni .
          </note>
          <note xml:id="i-7e2413050dfb6003-0">
            Meddelandet hade delats ut till kammarens ledamöter.
          </note>
          <note xml:id="i-67882f3b71acc410-0">
            4 § Meddelande om ändring i kammarens sammanträdesplan
          </note>
          <note xml:id="i-b2a82aa6e8a91d83-0">
            Andre vice talmannen meddelade att interpellationssvar måndagen
            den 4 juni skulle senareläggas till kl. 15.00 .
          </note>
          <note xml:id="i-7e2413050dfb6003-1">
            Meddelandet hade delats ut till kammarens ledamöter.
          </note>
          <note xml:id="i-c325c56b1a3cea13-0">
            5 § Anmälan om rättelse av uppgift i svar på riksdagsfråga
          </note>
          <note xml:id="i-49d330b70bad791d-0">
            Från utrikesminister Carl Bildt (m) hade följande skrivelse inkommit:
          </note>
          <note xml:id="i-9f9ed43b2741245e-0">
            Rättelse av uppgift i svar på riksdagsfråga 2006/07:1119
          </note>
          <note xml:id="i-048fafdea8ce017f-0">
            Den 9 maj besvarade jag en fråga (2006/07:1119) Stoppade barnböcker
            på kurdiska från Siv Holma (v). Det har i dag framkommit att de
            uppgifter som svaret grundades på inte var korrekta och jag vill
            därför korrigera uppgifterna.
          </note>
          <note xml:id="i-76d292e7e07fea70-0">
            I svaret uppgav jag att böckerna hade nått sin slutdestination
            sedan flera månader och används bland annat i undervisning. Den
            uppgiften byggde på information som vid två tillfällen har lämnats
            av Olof Palmes Internationella Center, som på Sidas uppdrag ansvarar
            för denna del av det svenska Turkietprogrammet. Centret har i
            dag till UD återkommit med besked om att deras uppgifter varit
            felaktiga och att böckerna ännu inte har nått fram.
          </note>
          <note xml:id="i-87a41822d890721c-0">
            Jag vill med detta upplysa talmannen och riksdagen om dessa nya
            uppgifter.
          </note>
          <note xml:id="i-c147e5d79fb6ba00-0">
            Carl Bildt
          </note>
          <note xml:id="i-90f7b79b24b1916f-0">
            6 § Anmälan om fördröjda svar på interpellationer
          </note>
          <note xml:id="i-0dce52e6c7a0766f-0">
            Till riksdagen hade inkommit följande skrivelser:
          </note>
          <note xml:id="i-c119a41c59d86c98-0">
            Interpellation 2006/07:518
          </note>
          <note xml:id="i-09ea052a467454ea-0">
            Interpellation 2006/07:518 Sommarjobb
          </note>
          <note xml:id="i-58c6cdb0bb3305f9-0">
            Interpellationen kommer att besvaras tisdagen den 5 juni 2007.
          </note>
          <note xml:id="i-28166d6e82c83805-0">
            Skälet till dröjsmålet är tjänsteresa.
          </note>
          <note xml:id="i-a6ccdecb5cc6c0b2-0">
            Karin Renman
          </note>
          <note xml:id="i-d94a8ea212e4edf1-0">
            Interpellation 2006/07:523
          </note>
          <note xml:id="i-85d97f5d4a8137a9-0">
            Interpellation 2006/07:523 Barebacking och smittorisker
          </note>
          <note xml:id="i-58c6cdb0bb3305f9-1">
            Interpellationen kommer att besvaras tisdagen den 5 juni 2007.
          </note>
          <note xml:id="i-82e80218b7e79631-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-f531033a3cc391ec-0">
            Marianne Jenryd
          </note>
          <note xml:id="i-59d3da8bcf66676a-0">
            Interpellation 2006/07:542
          </note>
          <note xml:id="i-a70bafad0b80baf7-0">
            Interpellation 2006/07:542 Gränspolisens agerande och rätten
            till vård
          </note>
          <note xml:id="i-0f1965ce92591009-0">
            Interpellationen kommer att besvaras måndagen den 11 juni 2007.
          </note>
          <note xml:id="i-e6f5416868063f17-0">
            Tobias Billström
          </note>
          <note xml:id="i-42e35b39c280ef3d-0">
            Interpellation 2006/07:546
          </note>
          <note xml:id="i-a698eb7ffbb83751-0">
            Interpellation 2006/07:546 EU-kommissionen och arbetsmiljön
          </note>
          <note xml:id="i-58c6cdb0bb3305f9-2">
            Interpellationen kommer att besvaras tisdagen den 5 juni 2007.
          </note>
          <note xml:id="i-28166d6e82c83805-1">
            Skälet till dröjsmålet är tjänsteresa.
          </note>
          <note xml:id="i-a6ccdecb5cc6c0b2-1">
            Karin Renman
          </note>
          <note xml:id="i-8c25319cc781e5d7-0">
            7 § Svar på interpellation 2006/07:479 om stöd till oppositionen
            på Kuba
          </note>
          <note type="speaker" xml:id="i-71a3b392a8ba90fb-0">
            Anf. 1 Utrikesminister CARL BILDT (m):
          </note>
          <u xml:id="i-eb740430af7c2696-0" who="unknown">
            <seg xml:id="i-97300dd56fa5495e-0">
              Fru talman! Birgitta Ohlsson har frågat mig om jag avser att
              verka inom den europeiska unionen för att EU ska återuppta och
              förstärka sin policy från 2003 då 30 europeiska länder beslöt
              att samfällt begränsa högnivåbesök, tona ned deltagande i kulturarrangemang
              och bjuda in kubanska dissidenter till ambassadernas nationaldagsfirande.
            </seg>
            <seg xml:id="i-46bcf609484e908a-0">
              Låt mig inledningsvis understryka att jag till fullo delar Birgitta
              Ohlssons starka oro över bristen på demokrati och mänskliga rättigheter
              i Kuba. Successionen har hittills grusat alla förhoppningar om
              en snar och positiv förändring i landet. Hundratals kubaner sitter
              fängslade för sina politiska åsikter. De politiska rättigheterna
              som yttrande- och föreningsfrihet är starkt begränsade. Regimen
              och dess säkerhetsapparat fortsätter att förfölja dissidenter
              och oliktänkande. Kuba bidrar också genom sitt agerande till att
              i hög grad försvåra det internationella arbetet kring de mänskliga
              rättigheterna. Sverige har därför lyft fram frågan om Kuba i FN:s
              råd för mänskliga rättigheter, där jag själv gjorde ett mycket
              tydligt inlägg i ämnet för några månader sedan.
            </seg>
            <seg xml:id="i-bb3f77061d5148e2-0">
              Som beskrivs i regeringsförklaringen ska arbetet för att stärka
              demokrati ges starkare prioritet i den svenska utrikespolitiken,
              inklusive insatser för att främja demokrati i diktaturer som Kuba.
            </seg>
            <seg xml:id="i-bd15ed247ae6111f-0">
              En viktig uppgift för Sverige är därför att stödja de krafter
              som kan verka pådrivande i den demokratiska utvecklingen i Kuba.
              Här spelar den demokratiska oppositionen en betydelsefull roll.
              Men Sverige har också ett intresse av att direkt till företrädare
              för regimen kunna framföra våra ståndpunkter, liksom att nå ut
              till andra delar av samhället. En återgång till EU:s policy från
              2003 med fokus på begränsat deltagande i kulturarrangemang och
              speciella regler för nationaldagsfiranden är därför inte vägen
              framåt. Policyn har inte visat sig vara effektiv i att öka våra
              möjligheter att påverka utvecklingen i positiv riktning.
            </seg>
            <seg xml:id="i-2fc2780c5087b44b-0">
              Sverige ska i stället verka inom EU för en bred och fördjupad
              dialog med de demokratiska krafterna och det civila samhället
              i Kuba. Sverige verkar också för ett frigivande av de mer än 270
              politiska fångar som sitter fängslade i Kuba under svåra förhållanden,
              endast för att ha utnyttjat den mänskliga rättigheten att uttrycka
              sina åsikter. Detta framför vi i samtal med företrädare för den
              kubanska regimen, såväl bilateralt som genom EU och FN.
            </seg>
            <seg xml:id="i-60fd5205fc33d007-0">
              Omvärlden ska inte formulera en strategi för Kubas demokratiska
              utveckling. Detta måste kubanerna göra själva i fria och allmänna
              val, vilket flertalet ledande dissidenter i Kuba också framhåller.
              Sverige ska dock, bilateralt, genom EU och i FN fortsätta att
              på olika sätt söka understödja alla de krafter som verkar för
              ökat demokratiskt utrymme i Kuba.
            </seg>
          </u>
          <note type="speaker" xml:id="i-0e6070c4a9a3bcc4-0">
            Anf. 2 BIRGITTA OHLSSON (fp):
          </note>
          <u who="birgitta_ohlsson_a60667" xml:id="i-5844b7c258787a0c-0">
            <seg xml:id="i-12bc24b2e57420d2-0">
              Fru talman! Jag vill tacka utrikesminister Carl Bildt för hans
              svar på min interpellation. Vi som aktivt stöder den demokratiska
              oppositionen på Kuba, det vill säga liberala partier exempelvis,
              människorättsaktivister, fria journalister, embryon till fria
              fackföreningar och oberoende bibliotek, är väldigt glada över
              att den svenska regeringen har höga ambitioner att i både handling
              och ord stödja våra frihetstörstande vänner.
            </seg>
            <seg xml:id="i-7a091f62af2794f1-0">
              Kuba står som bekant nu inför ett brytningsskede, och den demokratiska
              omvärlden måste tillsammans med oppositionen formulera en strategi
              för landets demokratiska utveckling. Den kubanska oppositionsgruppen
              Damer i vitt håller fram utrikesministerns engagemang i denna
              fråga samt kritik mot Fidel Castros vansinniga kommunistiska diktaturregim
              och har också noterat de kraftfulla diplomatiska markeringarna
              efter kännedomen om att regimen öppnat diplomatpost till den svenska
              ambassaden i Havanna.
            </seg>
            <seg xml:id="i-fabc3032640eb27a-0">
              Att Kuba jämte Vitryssland redan i regeringsförklaringen i oktober
              lyftes fram som speciella fokusländer vad gäller demokratistöd
              i biståndet är också glädjande.
            </seg>
            <seg xml:id="i-03cd3a723f888f6e-0">
              Allt detta är mycket positivt, men utrikesministerns svar klargör
              faktiskt inte vilka nya initiativ han inväntar att ta på detta
              fält. Det innehåller inte heller några konkreta politiska förslag
              för regeringens position inom den europeiska unionen vad gäller
              demokrati på Kuba.
            </seg>
            <seg xml:id="i-2be4e7b2e067325e-0">
              I slutet av december förra året besökte jag Havanna för att träffa
              den politiska oppositionens huvudgestalter: partiledarna från
              både de två liberala partierna och det kristdemokratiska systerpartiet
              samt flera andra ledande personer från den fria, oberoende pressen
              och biblioteken. Det här är modiga kvinnor och män, som med sin
              framtid, hälsa, kraft och frihet engagerar sig för sitt land.
            </seg>
            <seg xml:id="i-82c77840c72b8aab-0">
              Flertalet av de här demokratiaktivisterna önskade faktiskt, till
              skillnad från utrikesministern, en återgång till den tuffa europeiska
              politik som rådde mot Castros diktatur mellan sommaren 2003 och
              sommaren 2005.
            </seg>
            <seg xml:id="i-33ed801608252665-0">
              Jag, de och andra inser att det som sker för tillfället är väldigt
              oroväckande, när exempelvis Spanien vill öppna kontakterna med
              diktaturen. Vi ser att landets utrikesminister, Miguel Angel Moratino,
              har besökt Kuba, och vi ser hur EU:s tidigare fasta hållning har
              vacklat lite grann på en del punkter.
            </seg>
            <seg xml:id="i-71dc3e4ee94381f3-0">
              Jag undrar då: Vad grundar utrikesministern sin analys på att
              det inte var positivt att europeiska ambassader i Havanna lät
              kubanska frihetskrafter utnyttja datorer, Internet och fax och
              att man bjöd in politiska aktivister till nationaldagsfiranden
              för att markera att det kubanska folket också har rätten att tycka,
              tänka och tro fritt och välja sina egna ledare?
            </seg>
            <seg xml:id="i-0323b61fb7528868-0">
              Det är fullt korrekt, som utrikesministern säger: Omvärlden kan
              inte införa demokrati på Kuba utifrån. Men nota bene: Det blir
              aldrig demokrati utan demokrater. För att demokratin ska växa
              inifrån behöver man moraliskt, finansiellt och politiskt stöd
              utifrån.
            </seg>
            <seg xml:id="i-e60afa312393280b-0">
              Jag undrar nu: Vilken strategi formulerar utrikesministern från
              svenskt håll när det gäller att stödja den demokratiska oppositionen
              på Kuba, exempelvis via EU?
            </seg>
          </u>
          <note type="speaker" xml:id="i-ae6863866efd7287-0">
            Anf. 3 Utrikesminister CARL BILDT (m):
          </note>
          <u xml:id="i-eb740430af7c2696-1" who="unknown">
            <seg xml:id="i-67cc05312cea4c86-0">
              Fru talman! Som Birgitta Ohlsson påpekar vet vi båda att man
              på Kuba har noterat att det är en annan inställning som råder
              från svensk sida. Det ser vi både i de icke alltför hjärtliga
              relationer som vi numera har med företrädare för den kubanska
              regimen det är i hög grad de som har skruvat upp tonläget, i och
              för sig plus de erkännanden som vi har fått från företrädare för
              dem som arbetar under svåra omständigheter för demokrati på Kuba.
            </seg>
            <seg xml:id="i-778889982b3c2016-0">
              Låt mig få säga att den svenska ambassad som vi har där är aktiv
              i kontakten med den fredliga oppositionen i landet. De har regelbundet
              kontakter med ledande dissidenter och ger på detta sätt ett viktigt
              stöd till demokratirörelsen. Till skillnad från de flesta ambassader,
              tror jag, gör de regelbundet hembesök hos aktiva inom det civila
              samhället och politiska fångars familjer på Kuba.
            </seg>
            <seg xml:id="i-8732b36bc109c5c9-0">
              Jag vill inte gå längre än så när det gäller att beskriva vad
              vi kan göra och vad vi kanske till och med gör på Kuba. Det lämpar
              sig, av skäl som är relativt lätt insedda, inte för ett riksdagsprotokoll,
              som är tillgängligt också för dem som vi inte vill ska få denna
              information i sin helhet. Jag är dock övertygad om att Birgitta
              Ohlsson är relativt väl förtrogen med det som görs, och jag kan
              lova henne att vi ska se vad vi, inom de ramar som det innebär,
              kan göra för att göra mera. Däremot har jag aldrig tillhört dem
              som tror att det där med nationaldagsmottagningar fram eller tillbaka
              gör så stor skillnad. Det kan under ett visst skede ha en symbolbetydelse.
            </seg>
            <seg xml:id="i-0e0b9f6e30481c57-0">
              Däremot är det viktigt vilken allmän attityd den europeiska unionen
              har, och det är möjligt jag vill inte utesluta det att det, när
              vi kommer till en diskussion i den europeiska unionen, kommer
              att visa sig att här finns nyansskillnader. Det finns de som betonar
              att man kan ha en dialog med regimen. Jag skulle inte vara motståndare
              till det om jag såg att en dialog med regimen hade börjat avsätta
              några resultat, men hittills har jag inte sett någonting av det.
              Den dialog som har varit har haft ett alltför stort inslag av
              okvädingsord från kubansk sida för att riktigt vara någonting
              som uppfyller rimligt ställda krav på dialog.
            </seg>
            <seg xml:id="i-cae1b370149773e1-0">
              Däremot är det viktigt att vi med olika både symboliska och substantiella
              åtgärder markerar vårt stöd för den demokratiska oppositionen
              och att också den europeiska unionen i sin helhet är beredd att
              verka för detta. Det kan jag försäkra Birgitta Ohlsson att jag
              tycker. Inom de diskussioner som jag tror förestår inom den europeiska
              unionen kommer Sverige att tillhöra de länder som är de allra
              tydligaste i detta sammanhang.
            </seg>
            <seg xml:id="i-fae64794fae198df-0">
              Låt mig säga att vi har föreslagit att Sveriges ambassadör för
              mänskliga rättigheter ska besöka Kuba för samtal rörande de mänskliga
              rättigheterna för att se om det finns ett intresse för dialog.
              Men ett svar är alltjämt utestående från kubansk sida, och jag
              är inte övertygad om att vi har så stora förhoppningar om att
              en inbjudan är omedelbart förestående.
            </seg>
            <seg xml:id="i-f8c0e6c842bc341c-0">
              Då ska vi notera den attityd som man har från kubansk sida, att
              intresset för dialog faktiskt är begränsat. Då får vi koncentrera
              våra resurser kanske på att hjälpa dem som en gång kommer att
              bli mer betydelsefulla i Kuba än vad de är i dag och på den opinionsbildning
              som alltid är nyttig, viktig och essentiell när det gäller diktaturer
              som försöker motverka frihet och demokrati.
            </seg>
          </u>
          <note type="speaker" xml:id="i-00f39ad69dd054a3-0">
            Anf. 4 BIRGITTA OHLSSON (fp):
          </note>
          <u who="birgitta_ohlsson_a60667" xml:id="i-5844b7c258787a0c-1">
            <seg xml:id="i-df07eb2f2bc00967-0">
              Fru talman! Naturligtvis gör det sig inte i denna kammare att
              beskriva detaljerat på vilket sätt Sverige genomför demokratistöd
              till Kuba. Vi vet bägge två att Sverige och flertalet andra ambassader
              utför ett aktivt arbete för att stödja demokratin.
            </seg>
            <seg xml:id="i-b4f3eea80a3aa1e7-0">
              Men jag tror också att det är väldigt viktigt att man på europeisk
              nivå har en sammanhållen strategi. Det är också väldigt viktigt
              att Sveriges utrikesminister markerar att det inte är den spanska
              linjen som blir den europeiska unionens linje.
            </seg>
            <seg xml:id="i-8c43479547c52f6d-0">
              Om man följer spansk press ser man att det där sker en livlig
              debatt för tillfället, där väldigt många ur socialistregeringen
              vill att man ska öppna dialogen med Kuba på ett oerhört tydligt
              sätt. Det handlar om att skriva av olika lån och skulder, och
              det har inte varit de kraftfulla, kritiska fördömanden som behövs
              i ett land där en diktator förvägrar medborgarna att tycka, tänka
              och tro fritt. Det har varit en mjukare linje, som jag tror att
              många av oss i denna kammare, oavsett parti, motsätter oss.
            </seg>
            <seg xml:id="i-b6358c12b8fa7a27-0">
              Det är väldigt viktigt att betona att civilsamhället behöver
              stärkas på olika sätt. De förbjudna biblioteken, oberoende intellektuella
              och embryon till fria fackföreningar behöver som sagt stöd utifrån
              för att kunna växa inifrån. Det är också viktigt, som utrikesministern
              betonade, att man tar varje tillfälle i akt att kräva att de nu
              270 politiska fångarna släpps.
            </seg>
            <seg xml:id="i-92469215cf73dc7f-0">
              Jag är måhända otålig då jag själv är engagerad för många av
              de politiska fångarna, men jag vill betona att jag tror att det
              är oerhört viktigt att den europeiska unionen har en sammanhållen
              politisk linje i denna fråga. Det är som sagt oroväckande att
              det spretar på sina håll.
            </seg>
          </u>
          <note type="speaker" xml:id="i-a777faa72017bd7b-0">
            Anf. 5 Utrikesminister CARL BILDT (m):
          </note>
          <u xml:id="i-eb740430af7c2696-2" who="unknown">
            <seg xml:id="i-a51c5b37ac603528-0">
              Fru talman! Birgitta Ohlsson är otålig, och hon ska vara otålig.
              Jag hoppas att det är många andra som är otåliga. Jag delar gärna
              hennes otålighet.
            </seg>
            <seg xml:id="i-b3a34e332dafb1dc-0">
              Det här är en regim som har varat alltför länge i ett land som
              har betydligt bättre förutsättningar än dem som man har möjlighet
              att realisera med den typ av diktatur som de har.
            </seg>
            <seg xml:id="i-7b056617adb3c2d3-0">
              Jag delar helt och hållet Birgitta Ohlssons uppfattning att vi
              har störst genomslag om vi har en sammanhållen politik i den europeiska
              unionen. Jag kommer att verka för att vi verkligen har en sådan,
              utifrån den värderingsbas och de utgångspunkter som jag här angett.
            </seg>
            <seg xml:id="i-e1e293afb5e0e7da-0">
              Låt mig också säga att det naturligtvis finns lägen då vi ska
              ha en öppenhet för en dialog med den regim som vi inte tycker
              om och som kanske är inriktad på en övergång till ett öppnare
              samhälle. Jag vill inte stänga den dörren. Jag noterar bara att
              vi i dag icke är i den situationen. Det finns ingen öppen dörr
              för en sådan dialog, som jag har kunnat se, på den kubanska sidan.
              Då är vår uppgift framför allt den som vi här diskuterat, nämligen
              att ge stöd till den demokratiska opinionen och oppositionen i
              detta fall opinionsbildning och att verka för en sammanhållen
              EU-linje enligt dessa riktlinjer.
            </seg>
            <seg xml:id="i-35d62f8e44af46de-0">
              Det handlar också om att klargöra att om regimen hamnar i en
              sådan situation att den är intresserad av att börja öppna upp,
              på det sätt som den förr eller senare måste göra, och vill öppna
              en dörr för en konstruktiv dialog med oss ska vi vara öppna för
              det. Där är vi emellertid inte i dag. Jag får endast intrycket
              av en stängd dörr från kubansk sida. Då ska vi notera detta. Vi
              ska inte knacka i onödan, utan driva politik enligt de riktlinjer
              som jag angett och som jag tror att Birgitta Ohlsson, kanske lite
              otåligare, i grunden också står bakom.
            </seg>
          </u>
          <note type="speaker" xml:id="i-815d021b99abc097-0">
            Anf. 6 BIRGITTA OHLSSON (fp):
          </note>
          <u who="birgitta_ohlsson_a60667" xml:id="i-5844b7c258787a0c-2">
            <seg xml:id="i-8c234f447bcc8a16-0">
              Fru talman! Självklart ska dörrar inte stängas permanent, men
              man kan inte heller, för att citera den indiska politikern Indira
              Gandhi, skaka hand med knuten näve.
            </seg>
            <seg xml:id="i-ac3551c1c2742b7e-0">
              En regim som så pass tydligt visar att den tillfångatar och fängslar
              hela den levande oppositionen visar ganska tydligt var den står
              politiskt. Kuba är en av världens grymmare kommunistdiktaturer.
              Fidel Castro har härskat där sedan 1959, och befolkningen har
              minimal politisk och personlig frihet. Det är alltså viktigt att
              utgå från att det är ett extremt stängt samhälle som vi befattar
              oss med. Samtidigt är det viktigt att kunna trycka på, att använda
              olika former av påtryckningar, både politiskt och finansiellt.
            </seg>
            <seg xml:id="i-b3f44caf2d28a0d0-0">
              Jag kan ge ett exempel. Härommånaden hade vi ett möte med Liberala
              internationalens exekutivgrupp i Mexiko. Vi genomförde en videokonferens
              direkt från Havanna med våra kubanska frihetsvänner. Den sponsrades
              med amerikanska biståndspengar denna gång och var ett utmärkt
              exempel på hur vi via videolänk kunde föra en dialog. Det var
              första gången som kubanska oppositionsaktivister samlades i ett
              vardagsrum hos en privatperson, och 30 personer fick då förmedla
              sina tankar till liberaler världen över. Men den typen av projekt
              kräver pengar.
            </seg>
            <seg xml:id="i-d9c17bbf59cf4f0b-0">
              Härommånaden formulerade regeringen en ökning av demokratistödet
              till Vitryssland, som är det andra landet som regeringen aviserat
              ökat demokratistöd till. Det var bra och glädjande, men jag undrar:
              När kommer en sådan demokratisatsning till Kuba att dyka upp?
              Det är förvisso biståndsministerns område, men jag hoppas att
              utrikesministern kan driva på i den frågan för det är viktigt
              att vi också med pengar markerar att den kubanska oppositionen
              får ett utökat stöd.
            </seg>
          </u>
          <note type="speaker" xml:id="i-11d4ef20025fda7f-0">
            Anf. 7 Utrikesminister CARL BILDT (m):
          </note>
          <u xml:id="i-eb740430af7c2696-3" who="unknown">
            <seg xml:id="i-5e3b65634436ee89-0">
              Fru talman! Innan jag kom hit talade jag med biståndsministern
              om en del saker, också om detta. Det finns ett starkt engagemang
              från hennes sida. Jag kan inte i detalj ge konkreta svar på allt
              det som Birgitta Ohlsson efterlyser, men de kommer. Det finns
              en vilja och förhoppningsvis också resurserna. Det råder det ingen
              tvekan om.
            </seg>
            <seg xml:id="i-2d7838242469bd9f-0">
              I övrigt tror jag att vi delar inställningen till den strategi
              som ska bedrivas. Så länge dörren inte är öppen finns inte mycket
              förutsättningar för dialog. Jag tycker personligen att jag känner
              igen reaktionsmönstret i Havanna just nu från det hos en del andra
              regimer i den moderna historien som inser att klockan börjar klämta.
              Då finns det ofta något lätt desperat i deras agerande.
            </seg>
            <seg xml:id="i-d68af0847dc02839-0">
              Vi vet från andra exempel i historien att detta i ett visst skede
              också kan övergå i en annan attityd, när man inser att det oundvikliga
              faktiskt är oundvikligt. Då har man ett intresse av en mer konstruktiv
              dialog. Men där är vi, som sagt, icke i dag. Då ska vi inte heller
              försöka inbilla oss att vi är där; det finns kanske en och annan
              som tar det snedsteget i den europeiska debatten, vilket Birgitta
              Ohlsson också antydde. Det handlar då om opinionsbildning, om
              stöd till den demokratiska oppositionen, om värdesättande av initiativ
              av den typ som Birgitta Ohlsson redogjorde för, och därefter förberedelser
              för det som en dag kan komma, eller rättare sagt förberedelser
              för det som en dag alldeles säkert kommer att komma.
            </seg>
          </u>
          <note xml:id="i-b70cdad9551f642e-0">
            Överläggningen var härmed avslutad.
          </note>
          <note xml:id="i-531cc3e198953676-0">
            8 § Svar på interpellation 2006/07:509 om situationen i Tibet
          </note>
          <note type="speaker" xml:id="i-b87f5b8cb5fb3ef6-0">
            Anf. 8 Utrikesminister CARL BILDT (m):
          </note>
          <u xml:id="i-eb740430af7c2696-4" who="unknown">
            <seg xml:id="i-8dc548d2815c70c3-0">
              Fru talman! Sven Bergström har frågat mig om situationen i Tibet
              och ställt fem mer precisa frågor hur jag avser att ta upp Tibetfrågan
              bilateralt med Kina och i multilaterala sammanhang, huruvida jag
              bedömer att Dalai lamas strävan enbart efter genuin autonomi är
              uppriktig, vad jag avser att göra för att stödja förstärkandet
              mellan den kinesiska regimen och Dalai lamas sändebud, hur jag
              avser att verka för att det tillsätts en speciell EU-representant
              för Tibet samt hur jag avser att framföra till Kinas utrikesminister
              att Sverige välkomnar en pilgrimsfärd av Dalai lama till Kina
              och ser det som ett sätt att skapa ett gynnsamt förhandlingsklimat.
            </seg>
            <seg xml:id="i-8d77d61255a9f537-0">
              Jag vill inleda med att ge regeringens syn på situationen i Tibet.
            </seg>
            <seg xml:id="i-d7239a027a048ff6-0">
              Sverige ifrågasätter inte Kinas överhöghet över Tibet. Det budskap
              Sverige framför i kontakter med kinesiska regeringsföreträdare
              är att den autonomi som tillerkänts Tibet måste få ett reellt
              innehåll och att Kina måste respektera de mänskliga rättigheterna,
              inklusive alla individers rätt att bevara sin kultur och sina
              religiösa traditioner.
            </seg>
            <seg xml:id="i-e3ff6f0f3e3cc43f-0">
              Regeringen ser allvarligt på bristerna i de mänskliga rättigheterna
              i Tibet. Detta gäller framför allt tillämpningen av dödsstraffet,
              bristande respekt för yttrandefrihet, religionsfrihet, organisationsfrihet
              och otillfredsställande rättssäkerhet. Enskilda tibetaners tillgång
              till utbildning och hälsovård är också ofta bristfällig, särskilt
              på landsbygden.
            </seg>
            <seg xml:id="i-0147b2dfd7871a9f-0">
              När detta är sagt vill jag besvara de specifika frågorna.
            </seg>
            <seg xml:id="i-6f8793d748651dae-0">
              Europeiska unionen har vid tidigare dialoger om mänskliga rättigheter
              med Kina tagit upp Tibet. Den 23:e dialogen mellan EU och Kina
              om MR-frågor hölls i Berlin den 14 maj, och även denna gång diskuterades
              Tibet. EU:s MR-dialog med Kina är en mycket viktig kanal för Sverige
              att framföra synpunkter kring situationen för de mänskliga rättigheterna
              i Kina. Sverige tar också regelbundet upp MR-frågorna i bilaterala
              kontakter med Kina.
            </seg>
            <seg xml:id="i-c5e11b60ab6e35f8-0">
              Inom ramen för FN:s arbete för de mänskliga rättigheterna förs
              en dialog kring flera av de tematiska frågor som nämnts ovan och
              som således är aktuella när det gäller situationen i Tibet. När
              rådet för mänskliga rättigheter senast sammanträdde kritiserade
              jag under mitt anförande tillämpningen av dödsstraffet och nämnde
              specifikt Kina, som står för ca 80 procent av världens verkställda
              dödsdomar. I en replik på mitt anförande sade den kinesiske delegaten
              att dödsstraffen i Kina ska utvärderas och att syftet är att de
              ska bli färre. Det slutliga målet är att de ska avskaffas.
            </seg>
            <seg xml:id="i-b3720a5cb33e404a-0">
              Vad gäller Dalai lamas uppriktighet har jag ingen anledning att
              ifrågasätta den. I och med att vi förespråkar en dialog mellan
              Kina och Dalai lama tror jag att den kinesiska regeringen är väl
              medveten om vår syn.
            </seg>
            <seg xml:id="i-cce9178da78fec39-0">
              Den svenska regeringens uppfattning är att en lösning på Tibetfrågan
              ska ta hänsyn till såväl Kinas syn på Tibet som det tibetanska
              folkets rätt att verkligen åtnjuta dess tillerkända autonomi.
              Vi uppmanar den kinesiska staten att respektera de mänskliga rättigheterna,
              inte minst kulturella rättigheter. Denna uppfattning är väl känd.
              Vi anser att samtal och dialog är den enda vägen fram mot en sådan
              lösning. Vi uppmanar parterna att gemensamt skapa former för en
              sådan dialog.
            </seg>
            <seg xml:id="i-677d6003769572a2-0">
              Frågan om en särskild EU-representant för Tibet har vid flera
              tillfällen diskuterats inom EU. Den samlade bedömningen har emellertid
              varit att förutsättningarna för framgång är begränsade för en
              sådan representant. De relativt nedslående erfarenheter som USA
              har av en särskild Tibetkoordinator, Special Coordinator for Tibetan
              Issues, styrker denna bedömning. Sverige är dock öppet för att
              överväga en särskild representant för Tibet om arbetsförutsättningarna
              för en sådan skulle förbättras och om vi därmed skulle bedöma
              att en sådan representant skulle kunna bidra till att förbättra
              situationen i Tibet.
            </seg>
          </u>
          <note type="speaker" xml:id="i-57dd280a353dd5f3-0">
            Anf. 9 SVEN BERGSTRÖM (c):
          </note>
          <u who="sven_bergstrom_93e816" xml:id="i-ceb314e7a1b6670e-0">
            <seg xml:id="i-f489caa531ad51d9-0">
              Fru talman! Jag ber att få tacka utrikesministern för svaret.
              Det visar att regeringen har insikt i dessa frågor. Dock saknar
              jag svar på fråga nummer fem. Jag hoppas att utrikesministern
              kan återkomma till den i ett senare inlägg.
            </seg>
            <seg xml:id="i-7236d4ecfa83941f-0">
              Bakgrunden till min interpellation om Tibet är att den dialog
              som är nödvändig mellan Kina och Tibet tycks ha avstannat. Sedan
              Kinas ockupation av Tibet 1949 har över 150 000 tibetaner flytt
              från sitt hemland, och fortfarande vandrar årligen omkring 3 000
              tibetaner över Himalaya i hopp om att finna ett bättre och friare
              liv utanför Tibet.
            </seg>
            <seg xml:id="i-093d9f950d272bb8-0">
              Till dem som har vandrat ut hör Tibets andlige ledare Dalai lama,
              som gick i landsflykt redan 1959. 30 år senare fick han Nobels
              fredspris för sitt icke-våldspräglade arbete för Tibets sak.
            </seg>
            <seg xml:id="i-82ee9febad44832e-0">
              Hälften av de flyktingar som vandrar över Himalaya och landar
              i Nepal, Indien och så vidare är barn och ungdomar under 25 år.
              Majoriteten av de här flyktingarna lever numera i Indien. Jag
              hade själv möjlighet att träffa några av dessa hårt prövade människor
              vid ett besök i Dharamsala i Indien, vid foten av Himalaya år
              2002. Där grundades mitt engagemang för Tibets sak.
            </seg>
            <seg xml:id="i-c9138d91b6d015dc-0">
              De här människorna genomför en riskfylld och farlig vandring
              som tar över en månad. Förutom att de riskerar att frysa ihjäl
              eller få allvarliga frostskador riskerar de tortyr och fängelsestraff
              om de ertappas. Ett skakande exempel är då kinesiska gränsvakter
              den 30 september 2006 öppnade eld mot en grupp av 70 tibetaner
              på flykt in i Nepal. En ung nunna dödades och ett flertal andra
              tibetaner skadades. Minst tio tibetanska barn som ingick i gruppen
              togs under vapenhot till fånga.
            </seg>
            <seg xml:id="i-cae8a2dada73ee7c-0">
              Till historien om Tibet hör att i början av 1980-talet förklarade
              den dåvarande kinesiske ledaren Deng Xiaoping att Kina var villigt
              att diskutera varje fråga med Dalai lama med undantag för Tibets
              självständighet. I ett tal av avgörande betydelse i Europaparlamentet
              i Strasbourg 1988 tog Dalai lama därför tillbaka kravet på självständighet
              till förmån för genuin autonomi. Trots att detta var ytterst kontroversiellt
              bland exiltibetanerna har denna linje förblivit den tibetanska
              exilregeringens officiella politik sedan dess.
            </seg>
            <seg xml:id="i-b100d8b76b588719-0">
              Fru talman! I en resolution i juli 2000 aviserade Europaparlamentet
              att man kommer att uppmana medlemsländerna att formellt erkänna
              den tibetanska exilregeringen om inte en överenskommelse genom
              direkta förhandlingar mellan parterna åstadkommits inom tre år.
            </seg>
            <seg xml:id="i-496336dd57acdc8d-0">
              Därefter inleddes en viss dialog mellan Folkrepubliken Kinas
              ledning och den tibetanska exilregeringen. Det har inte lett till
              något påtagligt. Tvärtom hörs fortfarande hårda ord från kinesiska
              ledare om Tibet och dess arbete.
            </seg>
            <seg xml:id="i-ea87ff5b64f25120-0">
              Ett illavarslande tecken är att också europeiska länder förefaller
              att falla undan. Efter påtryckningar från Kina uppmanade den belgiska
              regeringen Dalai lama att ställa in sitt besök i Bryssel för ett
              par veckor sedan. Dalai lama skulle ha träffat ett antal EU-parlamentariker
              och skulle ha talat på en konferens som behandlade Tibetfrågan.
              En belgisk handelsdelegation under ledning av kronprinsen väntades
              inom kort besöka Kina. Belgiens agerande kan antagligen kopplas
              till detta.
            </seg>
            <seg xml:id="i-96b7d88eccdee400-0">
              Jag undrar om utrikesministern kan deklarera att Dalai lama fortfarande
              är en välkommen gäst till Sverige, som han har varit vid flera
              tillfällen tidigare.
            </seg>
            <seg xml:id="i-08d1cd9df92eea26-0">
              Jag har ytterligare några kommentarer. Jag saknade svar på fråga
              fem det har jag redan sagt. När det gäller fråga ett undrar jag
              om utrikesministern är beredd att medverka till att Tibetfrågan
              tas upp med president Hu Jintao när han om mindre än en månad
              besöker Sverige.
            </seg>
          </u>
          <note type="speaker" xml:id="i-5a2bcaac3e5f92e6-0">
            Anf. 10 ROLF K NILSSON (m):
          </note>
          <u who="ulf_nilsson_15fa88" xml:id="i-782a6df4126338ad-0">
            <seg xml:id="i-a50b0ad314d6dc8d-0">
              Fru talman! Tibet, förhållandena i Tibet och förhållandet mellan
              Tibet och Kina förekommer endast sporadiskt i den svenska utrikespolitiska
              debatten och upptar inte så stort utrymme i det svenska utrikespolitiska
              medvetandet.
            </seg>
            <seg xml:id="i-e029d1e399ee7c9e-0">
              Därför är de frågor som Sven Bergström tar upp i sin interpellation
              till utrikesministern av största vikt för denna kammares trovärdighet
              som försvarare av frihet, demokrati och mänskliga rättigheter.
            </seg>
            <seg xml:id="i-389a6400b02183d1-0">
              Utrikesministerns svar känns till största delen bra. Men det
              är samtidigt typiskt för den tid vi lever i när det gäller att
              vara försiktig i förhållandet till Kina. Utrikesministern undviker
              också mycket skickligt att beröra Sveriges förhållande till Kina.
              Hans svar hade känts ännu bättre om vi hade kunnat tala klartext
              när det gäller förhållandet att Tibet är ockuperat och koloniserat
              av världens största och mäktigaste diktatur.
            </seg>
            <seg xml:id="i-5d2ba5394c8677e7-0">
              Kina är med sin befolkning och med den ekonomiska utveckling
              landet befinner sig i en otroligt viktig marknad för näringslivet
              i västvärldens demokratier. Detta förhållande gör att Kinas tillkortakommanden
              när det gäller frihet, demokrati och mänskliga rättigheter glöms
              bort medvetet eller omedvetet.
            </seg>
            <seg xml:id="i-ce10b4b1147cab40-0">
              Även om parallellen i vissa stycken haltar ser jag alltför många
              likheter mellan Sveriges hållning till Kina när det gäller Tibet
              och Sveriges förhållande till Sovjetunionen under den tid då Estland,
              Lettland och Litauen hölls ockuperade. Då talade vi från svensk
              sida inte om ockupation. Vi ifrågasatte inte Sovjetunionens överhöghet
              över de baltiska länderna. Men när väl Sovjetunionen hade kollapsat
              lossnade hämningarna och vi kunde öppet beskriva den baltiska
              sovjettiden som en ockupation.
            </seg>
            <seg xml:id="i-a93627ceb23ffd7e-0">
              Fru talman! Tibet är ockuperat. Det är ett förhållande vi borde
              vara väl medvetna om när vi gör affärer med det stora landet i
              öster. Tibet är förvisso befolkningsmässigt ett litet land, som
              i jämförelse med Kina inte tillnärmelsevis har lika stora och
              många lönsamma affärsförbindelser att erbjuda. Därför är Tibet
              såväl inom storpolitiken som för de multinationella företagen
              en oviktig företeelse som man kan bortse ifrån.
            </seg>
            <seg xml:id="i-e79a9d2d54ddc39f-0">
              Det är förvisso lagligt och ekonomiskt försvarbart att inte bry
              sig om de förhållanden som Tibet och tibetanerna existerar i.
              Men det är inte moraliskt eller demokratiskt trovärdigt att blunda
              och bortse från hur det verkligen förhåller sig. Det är inte moraliskt
              försvarbart när svenska politiker reser till Kina för att knyta
              kontakter och låter sig fotograferas med diktaturens leende administratörer
              i ett enda syfte att komma hem med guldkantade kontrakt och nya
              affärsförbindelser.
            </seg>
            <seg xml:id="i-a2c00260e10f5c72-0">
              Därför känns det bra när utrikesministern säger att den autonomi
              som tillerkänns Tibet måste få ett reellt innehåll och att Kina
              måste respektera de mänskliga rättigheterna inklusive alla individers
              rätt att bevara sin kultur och sina religiösa traditioner. Det
              känns också bra när Sveriges utrikesminister påpekar bristerna
              i mänskliga rättigheter i Tibet och exemplifierar dessa med tillämpningen
              av dödsstraff, bristande respekt för yttrandefrihet med mera.
            </seg>
            <seg xml:id="i-49876ee413ae3389-0">
              Fru talman! Nästa gång vi diskuterar Tibet i denna kammare är
              det förhoppningsvis i samband med att förhållandena i landet har
              blivit bättre, bland annat som en följd av den fasta linje som
              EU och Sverige driver i frågan. Låt oss hoppas att detta inte
              dröjer alltför länge.
            </seg>
          </u>
          <note type="speaker" xml:id="i-703a0abfc2eb2b9b-0">
            Anf. 11 Utrikesminister CARL BILDT (m):
          </note>
          <u xml:id="i-eb740430af7c2696-5" who="unknown">
            <seg xml:id="i-0e111cd265259e7e-0">
              Fru talman! Låt mig bara i största allmänhet säga att det är
              något av en självklarhet att Sverige strävar efter goda förhållanden
              till Kina. Det handlar inte om guldkantade kontrakt. Det är inte
              så vi bedriver utrikespolitiken.
            </seg>
            <seg xml:id="i-598179fd7007dd0d-0">
              Det handlar i stället om att Kina är medlem av FN:s säkerhetsråd
              och en makt som utvecklas med mycket stor kraft. Det är 1,3 miljarder
              människor, och det är en av världens två äldsta kulturer. Vi har
              intresse av ett nära samarbete och en nära dialog med det landet.
            </seg>
            <seg xml:id="i-0e3eb940fdffb382-0">
              Detta får dock inte hindra att vi framför våra ståndpunkter och
              våra åsikter och att vi är tydliga när det gäller våra värderingar.
              Jag tycker nog att vi har visat att vi är tydliga. Det anförande
              jag höll inför FN:s råd för de mänskliga rättigheterna visade
              detta också vad gäller Kina. Det var framför allt dödsstraffet
              som då var föremål för vår dialog med Kina.
            </seg>
            <seg xml:id="i-35cc080218312d27-0">
              Detta visar att jag inte ser någon motsättning mellan att sträva
              efter goda relationer och dialog och att framföra våra åsikter.
              Man ska aldrig vara rädd för att framföra sina åsikter även till
              dem som man vet har en avvikande bedömning.
            </seg>
            <seg xml:id="i-658ff577994936f2-0">
              Det gäller också i dialogen om mänskliga rättigheter. Vi har
              från svensk sida ingen formaliserad dialog med Kina i de här frågorna,
              utan den dialogen sker inom ramen för den europeiska unionen.
              Som jag säger i svaret hade vi eller man, eller hur man nu ska
              formulera det ett sådant möte senast den 14 maj. Tibetfrågan var
              då uppe till behandling. Då är det en viss styrka att det inte
              bara är Sverige utan hela den europeiska unionen som tar upp frågan.
              Det handlar om autonomi. Det handlar om kulturella rättigheter.
              Det handlar om individuella och medborgerliga rättigheter. Det
              är så vi närmar oss Tibetproblematiken.
            </seg>
            <seg xml:id="i-fdb02f9448544c80-0">
              Som svar på Sven Bergströms lite mer konkreta frågor vill jag
              säga att jag när det gäller Dalai lamas möjligheter att besöka
              både Sverige och andra länder inte har någon anledning att säga
              någonting annat än att så har det varit och så kommer det att
              förbli. Det finns ingen anledning att förändra den politiken i
              vare sig den ena eller den andra riktningen. Vi har inga större
              begränsningar i enskilda individers resande i det här landet,
              och det tycker jag är viktigt.
            </seg>
            <seg xml:id="i-69c5b3ad8297ae7a-0">
              Låt mig också vad gäller den femte frågan, som Sven Bergström
              på rätt goda grunder anser att jag inte har gett ett alltför konkret
              svar på, säga att när jag träffar min nya kinesiska motsvarighet
              jag ska i och för sig träffa honom redan i kväll, men jag kan
              inte utlova att det blir möjlighet till det då ska jag gärna fråga
              honom hur han ser på detta. Jag vet faktiskt inte riktigt hur
              det ligger till med detaljerna i den förmodligen mycket känsliga
              diplomatiska dialog som har varit i den frågan. Jag tycker att
              det är fullt rimligt att fråga min alldeles nytillträdda kinesiska
              motsvarighet hur de ser på den frågan. Och i själva frågandet
              ligger självfallet också något av en värdering.
            </seg>
          </u>
          <note type="speaker" xml:id="i-fe0e36687ec90595-0">
            Anf. 12 SVEN BERGSTRÖM (c):
          </note>
          <u who="sven_bergstrom_93e816" xml:id="i-ceb314e7a1b6670e-1">
            <seg xml:id="i-339181c523d609a9-0">
              Fru talman! Jag välkomnar verkligen att utrikesministern understryker
              att Sverige och Sveriges regering ska framföra sina synpunkter,
              och det ges kanske redan i kväll möjligheter att ta upp de här
              frågorna på ett konkret sätt. Jag välkomnar också att Dalai lama
              fortfarande är välkommen till Sverige. Det är han uppenbarligen
              inte i alla EU:s medlemsländer när den kinesiska statsledningen
              ryter till.
            </seg>
            <seg xml:id="i-4ec8d21b7959d32f-0">
              Låt mig ta ytterligare några exempel på hur hårt tonläget är
              mellan Kinas och Tibets företrädare. Jag har ett citat från den
              18 maj av någon som kallas party chief Zhang Qingli. Han är alltså
              party chief för det tibetanska området. Han sade så här: We must
              comprehensively expose and denounce the Dalai Lama cliques political
              reactionary nature and the religious hypocrisy of the Dalai clique
              The Dalai Lama cliques pipe dream will never prevail the countrys
              rivers and mountains will remain red.
            </seg>
            <seg xml:id="i-716945c84eb9faa9-0">
              Så uttrycker sig den kinesiska ledningen. Det visar lite grann
              vilken attityd man har till Tibets autonomi och rätt till självständighet.
            </seg>
            <seg xml:id="i-e714dfaec4e23808-0">
              När den här processen nu förefaller gå baklänges och inte komma
              någonvart, trots att EU-parlamentet tog i så pass hårt år 2000,
              frågar man sig vad som kan få den här processen att tippa över
              åt rätt håll igen.
            </seg>
            <seg xml:id="i-d4f77537c6aa6351-0">
              Jag undrar om Carl Bildt kan tänka sig att medverka till ett
              svenskt initiativ att ordna en konferens för att ta upp vad som
              kan göras för att få i gång seriösa förhandlingar om Tibets genuina
              autonomi. Det skulle skapa uppmärksamhet och vara bra för att
              få i gång en dialog om Tibet igen. En sådan konferens skulle kunna
              arrangeras av de nordiska länderna eller inom ramen för EU-samarbetet.
              Det skulle också ligga väl i linje med att tidigare borgerliga
              regeringar har haft en tydlig profil i Tibetfrågan. Om jag minns
              rätt togs Dalai lama emot av utrikesministern på den tiden Carl
              Bildt var statsminister. En MR-delegation skickades också till
              Tibet. En konferens av det slag som jag skissar på vore en bra
              fortsättning på den traditionen. Jag undrar om Carl Bildt kan
              tänka sig att ta upp den tråden och ta ett sådant initiativ.
            </seg>
          </u>
          <note type="speaker" xml:id="i-b1375eb9acb41c78-0">
            Anf. 13 Utrikesminister CARL BILDT (m):
          </note>
          <u xml:id="i-eb740430af7c2696-6" who="unknown">
            <seg xml:id="i-ad0bde049d74f655-0">
              Fru talman! Som jag har sagt har vi från den europeiska unionens
              sida en dialog om frågor om de mänskliga rättigheterna med Kina.
              Det är klart att vi från svensk sida också har en dialog med Kina
              i en lång rad olika frågor. Vi har kanske inte haft det så mycket
              och så fördjupat ännu under denna regering, men vi kommer att
              ha anledning att ha det, och då kommer dessa frågor självfallet
              upp. Vår ståndpunkt vad gäller Tibet är väl känd, och i den mån
              den inte skulle vara känd lever jag i den relativt fasta förvissningen
              om att ett interpellationssvar som detta också når en publik utanför
              kammaren, och därmed blir den svenska ståndpunkten ånyo känd.
            </seg>
            <seg xml:id="i-869ce9f95704b889-0">
              Vad gäller det som Sven Bergström nu frågar mer konkret, om man
              skulle ta initiativ till en konferens och en förhandling, får
              jag nog ställa mig lite skeptisk. I sådana här frågor är det relativt
              självklart att en förhandling kräver en vilja till förhandling
              från båda sidor. Frågan om Tibet har väldigt många historiska,
              kulturella och politiska implikationer och har synnerliga djupa
              rötter. Retoriken är, som Sven Bergström också påpekat, vid vissa
              tillfällen väldigt aggressiv och högtravande. Jag skulle tro att
              det krävs relativt mycket av synnerligen tyst diplomati och fotarbete
              innan man kan komma fram till en situation där det ens skulle
              finnas förutsättningar för att börja tala om någonting som skulle
              kunna vara i närheten av en förhandling, och då är jag inte övertygad
              om att publika konferenser nödvändigtvis är det bästa instrumentet.
            </seg>
            <seg xml:id="i-93ab9fa65228fd11-0">
              Jag vet från tidigare erfarenheter och kunskaper att det genom
              åren har förekommit rätt mycket kontakter fram och tillbaka mellan
              Dalai lama och myndigheterna och regimen i Beijing. Det har gått
              fram och tillbaka genom åren. Det är upp och ned beroende på hur
              de politiska konjunkturerna ser ut i Beijing. Det påverkas också
              i någon utsträckning av delar av det kinesiska bilaterala förhållandet
              till den övriga världen.
            </seg>
            <seg xml:id="i-4a8e37aca41b171c-0">
              Jag tror att det finns anledning att följa den utvecklingen så
              noga som möjligt. Det finns begränsningar när det gäller det lilla
              landets möjligheter att följa med i den typen av diskreta kontakter
              som förekommer, men i den mån vi har möjligheter att följa det
              ska vi göra det. Skulle det i något sammanhang finnas ett utrymme
              för någonting som skulle kunna beskrivas som en svensk roll eller
              ett svenskt initiativ i detta sammanhang och jag ser det för ögonblicket
              inte ska vi självfallet inte stå tillbaka, utan då ska vi se vad
              det finns för möjligheter att göra någonting.
            </seg>
          </u>
          <note type="speaker" xml:id="i-fed4884852b4ba4d-0">
            Anf. 14 SVEN BERGSTRÖM (c):
          </note>
          <u who="sven_bergstrom_93e816" xml:id="i-ceb314e7a1b6670e-2">
            <seg xml:id="i-69744672e68c353b-0">
              Fru talman! Jag välkomnar att utrikesministern är tydlig och
              påpekar att den svenska ståndpunkten fortfarande är tydlig och
              känd. Han säger att kontakterna mellan Tibet och Kina går fram
              och tillbaka, men just nu är det dessvärre mest tillbaka.
            </seg>
          </u>
          <note type="speaker" xml:id="i-42ff76181d67753a-0">
            (Utrikesminister CARL BILDT (m):
          </note>
          <u xml:id="i-eb740430af7c2696-7" who="unknown">
            <seg xml:id="i-9607cdc6fdf068e8-0">
              Det gäller kontakterna mellan Dalai lama och Kina.)
            </seg>
            <seg xml:id="i-84890bd9a25eabbc-0">
              Det har varit alldeles för lite av det. Det gör mig orolig och
              angelägen om att den svenska regeringen tar varje tillfälle i
              anspråk för att påminna om att det är angeläget att den här dialogen
              kommer i gång. Det vore verkligen värdefullt om utrikesministern
              kan ta upp detta redan i kväll i kontakterna med sin kinesiska
              kollega. Nästa tillfälle blir när den kinesiske presidenten Hu
              Jintao kommer på besök till Sverige den 810 juni. Jag vet inte
              om utrikesministern har möjlighet att träffa honom eller om statsministern
              eller någon annan representant från regeringen träffar honom.
              Det är också ett utmärkt tillfälle att påpeka att vi inte är nöjda
              med hur de mänskliga rättigheterna respekteras och hur dödsstraffet
              utövas i Kina och Tibet.
            </seg>
            <seg xml:id="i-5270f5a9fdaa9e3a-0">
              Slutligen har jag en kommentar till den fjärde frågan om en särskild
              EU-representant för Tibet. Där säger utrikesministern att det
              inte har varit så goda erfarenheter av motsvarigheten i USA. Jag
              har hört raka motsatsen, att det har varit en del positiva erfarenheter
              av en sådan särskild representant. Jag skulle gärna se att utrikesministern
              i sitt slutanförande utvecklar om inte detta ändå vore en möjlighet.
              Jag skulle vilja att utrikesministern kollar upp en gång till
              om inte en sådan här representant, som ju har fungerat i USA,
              ändå är ett instrument som kan användas i arbetet för att få i
              gång en ny dialog om Tibet.
            </seg>
          </u>
          <note type="speaker" xml:id="i-49c9f6fcb3670321-0">
            Anf. 15 Utrikesminister CARL BILDT (m):
          </note>
          <u xml:id="i-eb740430af7c2696-8" who="unknown">
            <seg xml:id="i-2466a31e2bffa974-0">
              Fru talman! Vår ståndpunkt är, för att upprepa det, känd och
              framgår av detta interpellationssvar.
            </seg>
            <seg xml:id="i-e2bf3d3ddc3a65f6-0">
              Jag vet inte om möjligheterna kommer att vara så stora just i
              kväll. Vi är 43 utrikesministrar. I morgon förmiddag har vi ett
              möte mellan utrikesministrar från den europiska unionen och i
              stort sett hela Asien representerande ungefär 60 procent av världens
              befolkning och 60 procent av världens ekonomi. Men vi får nya
              möjligheter i samband med att den kinesiske presidenten kommer
              hit, och i det sammanhanget kommer min kollega också med. Då tror
              jag att det finns möjlighet att fördjupa den politiska dialogen
              med Kina på en lång rad olika områden. Jag lovar Sven Bergström
              att jag ska ta upp den fråga som jag lovade att ta upp liksom
              frågan om de mänskliga rättigheterna i stort.
            </seg>
            <seg xml:id="i-b3cd29a5529e5570-0">
              Vi har ett intresse av en god relation med Kina utan att ge avkall
              på våra ståndpunkter. Vi tycker att det borde ligga i Kinas eget
              intresse att se till att det finns en fungerande autonomilösning
              för Tibet och att den fråga som också i någon utsträckning påverkar
              relationen till Indien vad gäller Dalai lama förr eller senare,
              gärna förr, får sin lösning. Det förutsätter i grunden en diskret
              dialog mellan Dalai lama och Beijing på det sätt som har varit
              vid olika tillfällen sedan 1956 de facto. Men jag vet inte huruvida
              det finns förutsättningar för detta i dag eller under de närmaste
              åren. Vi går mot en kinesisk partikongress just nu. Det är möjligt
              att det inte är en lämplig tidpunkt, men det är möjligt att det
              kan vara det också. Jag tror att det finns andra som kan göra
              den bedömningen med större precision, och då ska vi lyssna på
              deras bedömningar.
            </seg>
            <seg xml:id="i-d042285304d174cc-0">
              Vi kan pröva frågan om en särskild representant. Jag tror kanske
              att särskilda representanter ibland låser frågor mer än vad de
              öppnar frågor, men låt oss pröva det också.
            </seg>
          </u>
          <note xml:id="i-b70cdad9551f642e-1">
            Överläggningen var härmed avslutad.
          </note>
          <note xml:id="i-c542700f55c2e28a-0">
            9 § Svar på interpellation 2006/07:513 om klass, kön, lön och
            frihet i arbetslivet
          </note>
          <note type="speaker" xml:id="i-85eeb0e2c079bc28-0">
            Anf. 16 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-9c67e51cf516d4c4-0">
            <seg xml:id="i-fba8fa57d834767e-0">
              Fru talman! Luciano Astudillo har frågat arbetsmarknadsministern
              vilka åtgärder han avser att vidta för att mer rättvist fördela
              friheter och förmåner i arbetslivet.
            </seg>
            <seg xml:id="i-d8c5d53dfcfd7427-0">
              Interpellationen har överlämnats till mig.
            </seg>
            <seg xml:id="i-575bf5a707ae4dd0-0">
              Historiskt sett har kvinnors och mäns roll på arbetsmarknaden
              och ställning som arbetstagare varit olika. Länge saknade kvinnor
              rätt att äga och driva företag. Kvinnor var förhindrade att inneha
              offentliga tjänster och ämbeten. Steg för steg har arbetsmarknaden
              öppnats för kvinnor, och de har i dag samma rättigheter som män
              när det gäller anställning och företagande. Men trots att mycket
              har hänt kvarstår det faktum att arbetsmarknaden är starkt könssegregerad.
            </seg>
            <seg xml:id="i-559bc51aa4e0372c-0">
              Det är alltjämt vanligare att män har chefspositioner och andra
              ledande positioner än att kvinnor har det. Män befinner sig i
              högre grad inom konkurrensutsatta branscher inom den privata sektorn
              medan kvinnor dominerar inom bland annat vård, omsorg och utbildning
              inom den offentliga sektorn. Detta har starkt påverkat kvinnors
              valmöjligheter och inflytande på arbetsmarknaden och i sin anställningssituation.
            </seg>
            <seg xml:id="i-52452ee8dcd8e9a3-0">
              Arbetsmarknadens parter har ett stort ansvar för att motverka
              orättvisor och främja jämställdhet i arbetslivet, varvid bland
              annat utformningen av innehållet i kollektivavtalen är av stor
              betydelse. Vidare följer av jämställdhetslagen att arbetsgivare
              och arbetstagare ska samverka om aktiva åtgärder för att jämställdhet
              i arbetslivet ska uppnås. De ska särskilt verka för att utjämna
              och förhindra skillnader i löner och andra anställningsvillkor
              mellan kvinnor och män som utför arbete som är att betrakta som
              lika eller likvärdigt.
            </seg>
            <seg xml:id="i-b4fcbff4f7887273-0">
              Det kan också noteras att det i arbetsmiljölagen finns vissa
              grundläggande bestämmelser vad gäller arbetsmiljöns utformning.
              Teknik, arbetsorganisation och arbetsinnehåll ska utformas så
              att arbetstagaren inte utsätts för fysiska eller psykiska belastningar
              som kan medföra ohälsa och olycksfall. Därvid ska även löneformer
              och förläggningen av arbetstider beaktas. Starkt styrt eller bundet
              arbete ska undvikas eller begränsas.
            </seg>
            <seg xml:id="i-7713e241ceed446f-0">
              Det är regeringens uppfattning att det bör finnas ett stort intresse
              för arbetsmarknadens parter att gemensamt arbeta för ökade anpassningsmöjligheter
              till individers skilda behov när det gäller exempelvis arbetstid
              och arbetsuppgifter.
            </seg>
            <seg xml:id="i-7602859fc59f4aa8-0">
              Statliga arbetsgivare har ett stort ansvar för att det ska finnas
              goda möjligheter till inflytande över arbetssituationen och möjligheter
              att utvecklas. Staten ska vara ett föredöme för övriga arbetsgivare
              vad gäller jämställdhet. Regeringens mål är att andelen kvinnor
              på ledande befattningar ska öka i staten. Arbetsgivarverket redovisar
              varje år utvecklingen vad gäller löneskillnader mellan män och
              kvinnor. Sedan 2003 driver den statliga arbetsmarknadens parter
              projektet Lika möjligheter för kvinnor och män inom ramen för
              Utvecklingsrådet. Projektet verkar för att kvinnor och män får
              samma möjligheter och förutsättningar när det gäller karriär-
              och kompetensutveckling, arbetsuppgifter, anställningsförhållanden
              och anställningsvillkor.
            </seg>
            <seg xml:id="i-bb958cbdc195c0e3-0">
              Regeringen har som mål att motverka och förändra system som konserverar
              fördelning av makt och resurser ur ett könsperspektiv. Det gäller
              också arbetsmarknaden.
            </seg>
            <seg xml:id="i-3dc0685e989635f1-0">
              I den offentliga sektorn finns hälften av de välutbildade kvinnorna.
              Dessa kvinnor har inte haft samma möjligheter som män i den privata
              sektorn att starta företag eller välja arbetsgivare. Ett sådant
              system och en sådan orättvisa kan vi inte acceptera.
            </seg>
            <seg xml:id="i-99e9db5501c0aaab-0">
              Flera fackliga organisationer välkomnar ökade möjligheter för
              privata alternativ just för att det ökar medlemmarnas valmöjligheter
              och frihet att välja arbetsgivare. Därför är startlagen, som öppnar
              för entreprenörskap i sjukvårdssektorn, ett viktigt steg för jämställdheten.
              Men fler steg måste tas.
            </seg>
            <seg xml:id="i-6a50f6d7be5d3aef-0">
              Vi måste bland annat bryta föreställningen om att företagare
              är män. Sådana traditionella föreställningar hindrar kvinnor från
              att starta företag och leder till brister i kunskaper om kvinnors
              företagande och till att rådgivning och andra insatser inte anpassas
              till kvinnors behov i tillräcklig utsträckning. Regeringen har
              därför lanserat en kraftfull satsning på kvinnors företagande.
              Parallellt med detta genomförs en rad insatser som främjar företagsklimatet
              och en särskild satsning på så kallat avknoppningsstöd för att
              stödja vård- och omsorgspersonal som vill ta över driften av offentligt
              driven verksamhet.
            </seg>
          </u>
          <note xml:id="i-4ec566693a1754cb-0">
            Då Luciano Astudillo, som framställt interpellationen, anmält
            att han var förhindrad att närvara vid sammanträdet medgav andre
            vice talmannen att Ann-Christin Ahlberg i stället fick delta i
            överläggningen.
          </note>
          <note type="speaker" xml:id="i-baef1214776d37ef-0">
            Anf. 17 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-8099ecc593ebfa85-0">
            <seg xml:id="i-bc5898d0f637b1c7-0">
              Fru talman! Jag får tacka för det svar som Luciano Astudillo
              har fått av statsrådet.
            </seg>
            <seg xml:id="i-636fd335c66f2f63-0">
              Frihet är ett ord som används ofta och tar sig olika uttryck.
              Det kan vara att kunna välja att vara anställd eller att ha ett
              eget företag. Frihet för oss socialdemokrater är också att till
              exempel kunna få bestämma när man kan ta fem minuters paus eller
              få möjlighet att påverka sin arbetssituation eller arbetstid.
              Det är en frihet som vi socialdemokrater tycker är oerhört viktigt
              att jobba för.
            </seg>
            <seg xml:id="i-eb847ec2ceae7ed5-0">
              Utifrån svaret blir min uppfattning att regeringens svar på frihet
              är att starta eget företag och privatisera omsorgen av sjuka,
              barn och gamla. Men i rapporten handlade det om att vara anställd
              och vilka friheter man har förutom lönen. Som anställd kan man
              ha förmåner i arbetet. Det kan gälla allt från att få gratis kaffe
              till möjlighet att planera sin arbetstid eller planera sitt arbetsinnehåll.
            </seg>
            <seg xml:id="i-658e58093c6f19d6-0">
              Svaret som vi fått får mig att fundera: Har statsrådet läst LO:s
              fjärde rapport, och hur i så fall? Den heter Röster om facket
              och jobbet och handlar om frihet och förmåner i arbetslivet. Undersökningen
              gäller löntagare som är anställda i åldern 1864 år och avser såväl
              LO-medlemmar som TCO- och Sacomedlemmar.
            </seg>
            <seg xml:id="i-9266abc5c01087b3-0">
              I rapporten kan man läsa att det är en klar skillnad mellan friheten
              för män och kvinnor. LO-kvinnor är den grupp som i minst utsträckning
              har tillgång till olika friheter. Det tycks dock som att lönens
              storlek är mest avgörande för vilken frihet man har i arbetet.
            </seg>
            <seg xml:id="i-5e645a15c4b113d7-0">
              Utifrån rapporten har vi ställt frågorna till statsrådet vad
              regeringen avser att göra. Det är trots allt positivt att statsrådet
              tycker att staten ska vara ett föredöme för övriga arbetsgivare
              vad gäller jämställdheten. Det tycker också vi socialdemokrater.
            </seg>
            <seg xml:id="i-c505e81a9d98a0ac-0">
              Det är bara 0,23 miljoner som är statligt anställda i dag. Det
              räcker inte med att de föregår med gott exempel. Vi behöver se
              till att fler arbetsgivare tar sitt ansvar. 3 miljoner har sin
              anställning inom det privata, och 1,2 miljoner har sin anställning
              inom kommuner och landsting.
            </seg>
            <seg xml:id="i-aa9fa9e088874c48-0">
              Enligt statsrådets svar är er lösning att göra den offentliga
              sektorn mer privatiserad. Om det på någon arbetsmarknad som man
              kan påverka politiskt utan att lagstifta är det just i den offentliga
              sektorn.
            </seg>
            <seg xml:id="i-6f7ae86350e504ab-0">
              Med era förslag att sälja ut stora delar av den kommer de privata
              företagarna, som har stora krav bland annat från sina aktieägare,
              att se till att det blir utdelning till aktieägarna i första hand.
              Många av de företagarna är utländska företag som kommer in och
              vill ta med sig sin arbetsmarknadskultur. Då kommer inte jämställdhetsfrågorna
              högst upp på agendan.
            </seg>
            <seg xml:id="i-3705451cb50d6d5e-0">
              Det är en myt att kvinnor jobbar mest i den offentliga sektorn.
              Det är 50 procent av kvinnorna som jobbar i den offentliga sektorn
              och 50 procent av kvinnorna som jobbar i den privata sektorn.
              Däremot är det männen som jobbar mer på den privata sidan än den
              offentliga. Den största löneskillnaden till kvinnornas nackdel
              är faktiskt på den privata sidan.
            </seg>
          </u>
          <note type="speaker" xml:id="i-2bf44785b449b560-0">
            Anf. 18 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-9c67e51cf516d4c4-1">
            <seg xml:id="i-871dd747683f3b14-0">
              Fru talman! Ja, jag har läst LO:s rapport, och jag måste säga
              att jag egentligen inte förstår denna negativism. Om det är någonting
              som framkommer i denna är det just att det blir bättre och bättre
              för fler, och det tycker jag är glädjande. Då kan man i alla fall
              slå sig för bröstet, vara stolt och säga: Vi har inte nått hela
              vägen, men det blir bättre för varje år som går.
            </seg>
            <seg xml:id="i-553b6c7401d4f161-0">
              Sedan finns det en och annan negativ sak i det där. Det tycker
              jag också är jättebra. Att sammanställa information och få kunskap
              leder ju till att LO bland annat i sina förhandlingar med den
              andra parten på arbetsmarknaden, det vill säga arbetsgivaren,
              faktiskt kan förhandla för att de anställda ska få bättre villkor
              på sina arbetsplatser.
            </seg>
            <seg xml:id="i-493a9189b18a8a9f-0">
              Det finns två bilder i detta, men jag tycker att det viktigaste
              att fastställa ändå är att det ser mycket bra ut för flertalet,
              såväl för LO- och TCO- som för Sacomedlemmar. Och när det gäller
              vissa av friheterna finns det knappt någon skillnad, oberoende
              av sektor.
            </seg>
            <seg xml:id="i-f215c2a1aed0342c-0">
              Vi talar om friheter som att kunna ta fem minuters paus, eller
              en timmes, och så vidare. Det är klart att det ska gå att få fem
              minuters paus. Och det kan ju de flesta få. Jag tror att över
              90 procent, oavsett tjänst, faktiskt kan ta fem minuters paus.
              Men att kunna bestämma vad man ska göra nästkommande timme är
              självklart inte möjligt inom alla sektorer. De som jobbar konkret
              med människor kan inte ha den friheten på samma sätt som de som
              sitter på kontor till exempel.
            </seg>
            <seg xml:id="i-085154381c385403-0">
              Har du patienter, barn eller gamla som du ska ta hand om eller
              har du kunder i affären som du ska ta hand om kan du inte bara
              säga: Ursäkta mig, jag kommer tillbaka om en timme. Det går inte
              att göra det. Därför är det också viktigt att det finns möjligheter
              att planera sin arbetstid, om inte månadsvis så åtminstone veckovis,
              för att få det att flyta. Men vi kan inte ge sken av att det inom
              alla tjänster och inom alla sektorer ska vara möjligt att bestämma
              över nästkommande timme. Det tror jag nämligen inte är möjligt.
            </seg>
            <seg xml:id="i-188ecdc98b04c48b-0">
              Staten eller politiker kan ju ta ansvar för vissa delar av detta.
              Och ja, att kunna öppna den offentliga sektorn så att personalen
              kan få ta över sin vårdcentral tror jag faktiskt ger möjligheter
              för människor att jobba i småskalighet. Jag tror att det ger möjligheter
              för personalen att själv bestämma hur de ska lägga upp sin arbetstid.
              Mer inflytande och mer medbestämmande ger möjligheter att ta sig
              större friheter än man kan göra i den stora skalan, som landstingen
              innebär i det här fallet. Att kunna öppna de offentliga monopolen
              är en del av lösningen. Det är en del som vi politiker kan göra.
            </seg>
            <seg xml:id="i-42b4521461705624-0">
              Sedan har vi ju lagar på detta område att följa. Jämställdhetslagen
              stipulerar att arbetsgivare har skyldighet att se till att män
              och kvinnor har lika förmåner, på olika sätt. Det ska inte finnas
              oförklarliga förmåner som är könsbundna. Och där gäller att vi
              har tillsyn, som JämO till exempel nu har. Man ska se till att
              arbetsgivare följer detta. Sedan har vi arbetsmiljölagen som stipulerar
              hur man ska lägga upp arbetsmiljön för de anställda. Det ska inte
              behöva finnas olikheter på en och samma arbetsplats, beroende
              på kön. Det görs alltså väldigt mycket från politiskt håll.
            </seg>
            <seg xml:id="i-b55d017f3299cf2e-0">
              Jag tror att arbetsmarknadens parter kan göra mer, och jag tror
              att det är de som har nyckelfunktionen för att kunna göra mer.
              Det görs tydligen redan mycket, eftersom siffrorna ser bra ut.
              Det blir bättre och bättre för varje år. Jag kan bara säga att
              jag skickar tillbaka det här till LO: Det är jättebra med kunskap
              och information. Nu ser ni till att ni förhandlar om de här förmånerna
              för era medlemmar, för de anställda. Det är deras uppgift.
            </seg>
          </u>
          <note type="speaker" xml:id="i-5a74ab2c58ab6f2c-0">
            Anf. 19 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-8099ecc593ebfa85-1">
            <seg xml:id="i-43fc20691851f273-0">
              Fru talman! Visst har arbetsmarknadens parter ett stort ansvar,
              precis som statsrådet säger. Men det var inte till arbetsmarknadens
              parter som vi ställde den här interpellationen, utan vi ställde
              den till statsrådet. Vad har den borgerliga regeringen för avsikt
              att göra utifrån den här rapporten?
            </seg>
            <seg xml:id="i-fb75561634906ee9-0">
              Jag tycker att det är väldigt anmärkningsvärt att man bara för
              att det har blivit lite bättre i vissa avseenden är så nöjd och
              tycker att det är bra jobbat.
            </seg>
            <seg xml:id="i-c17de2a30085bc06-0">
              En fundering kring statsrådets verklighetsbild blir väldigt stor
              då det bland annat står i svaret: Steg för steg har arbetsmarknaden
              öppnats för kvinnor, och de har i dag samma rättigheter som män
              när det gäller anställning och företagande.
            </seg>
            <seg xml:id="i-a6b31955a3cc4e49-0">
              Så ser det inte ut i arbetslivet på den svenska arbetsmarknaden
              i dag, Nyamko Sabuni, och det visar just den här rapporten så
              tydligt. Att det sedan borde vara så tycker jag också.
            </seg>
            <seg xml:id="i-7235526cf00bde15-0">
              Låt mig bara ta ett exempel från rapporten. Att de flesta har
              möjlighet att gå ifrån fem minuter utan att kalla in en ersättare
              eller be om lov för det tycker jag är jättepositivt. Men trots
              det har nästan tre av tio LO-kvinnor inte den möjligheten. Och
              det är drygt var tionde man inom LO som inte heller har den möjligheten.
              Det ser likadant ut mellan kvinnor och män bland TCO-medlemmar.
              Tittar man lite mer ser man till exempel att det är stora skillnader
              mellan medlemmarna inom LO-förbunden. Endast 62 procent i Hotell-
              och restaurangfacket kan ta fem minuters paus, och inom Handels,
              Livs och Kommunal kan 70 procent ta fem minuters paus.
            </seg>
            <seg xml:id="i-75850164c469fc5a-0">
              Man kan väl inte vara nöjd med det? Denna lilla frihet tror jag
              faktiskt är en självklarhet för de allra flesta av oss. För mig
              och för oss socialdemokrater är det oacceptabelt att var femte
              LO-medlem inte kan gå på toaletten när de så behöver. Tycker statsrådet
              att det är acceptabelt att det är så? Det är så det står i rapporten.
            </seg>
            <seg xml:id="i-fa7f94187a1300cc-0">
              Man kan titta lite mer i rapporten. Så här i stunder av semesterplanering
              kan man tycka att man ska ha möjlighet att få bestämma när man
              ska ha sin semester. Glädjande nog har fler fått mer att säga
              till om. Det kan man säga är positivt. Men det är ca 57 procent
              som har den friheten. Skillnaden är inte så stor mellan LO, TCO
              och Saco, men mellan kvinnor och män finns det ett mönster. Det
              är fler män än kvinnor som får förlägga sin semester som de själva
              vill. Det är väl någonting som man verkligen måste titta på med
              politiska ögon.
            </seg>
            <seg xml:id="i-8c28b528bbe74443-0">
              En stor frihet i arbetslivet är att kunna bestämma över sin arbetstid,
              bland annat, att kunna lämna sina barn på dagis i lugn och ro
              och veta att det är okej att komma tio minuter senare. Man kanske
              ibland vill välja att gå till sitt arbete i stället för att ta
              bilen. Och de här större förmånerna, som gäller flextid och personalutbildningar,
              är de förmåner där det skiljer sig mest mellan LO-, TCO- och Sacomedlemmar.
              Och tittar man på kvinnorna där ser man att det alltid är de som
              drabbas extra hårt.
            </seg>
          </u>
          <note type="speaker" xml:id="i-638910e77d406372-0">
            Anf. 20 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-9c67e51cf516d4c4-2">
            <seg xml:id="i-b47e9a8568311c55-0">
              Fru talman! Det är självklart att vi inte är nöjda, vare sig
              Ann-Christin Ahlberg eller jag, med hur det ser ut på vår arbetsmarknad.
              Vi skulle inte ha en jämställdhetsminister och vi skulle inte
              ha en jämställdhetslag och vi skulle inte ha miljölagarna om vi
              var nöjda med hur det ser ut. Det är just därför att detta inte
              finns som vi jobbar med de här frågorna hela tiden.
            </seg>
            <seg xml:id="i-24e29c97e2d9dbd6-0">
              Men jag tror att det är minst lika viktigt att erkänna för sig
              själv att det inte på alla arbeten går att komma en kvart för
              sent, om man nu vill det eller om man nu måste det. Det är inte
              så, inte ens för mig. Jag kan inte lämna barnen på dagis i lugn
              och ro, utan det finns tider att passa. Har jag ett möte kl. 9
              eller 8.30 måste jag vara på det mötet vid den tiden. Har man
              en patient som väntar för att man ska börja jobba kl. 9 måste
              man ju vara på jobbet vid den tiden. Det är självklart att det
              är så.
            </seg>
            <seg xml:id="i-b7618c91b6d1abeb-0">
              Jag tycker att det mest allvarliga är om männen har större friheter
              än kvinnorna inom samma tjänst på samma arbetsplats. Det tycker
              jag är jätteallvarligt, och det är någonting som man kan titta
              närmare på. Och i så fall kan man ställa frågan: Hur kommer det
              sig att det är så? Är det männen som tar sig friheter som de inte
              borde ta sig, eller är det kvinnor som inte tar sig friheter som
              de har rätt till?
            </seg>
            <seg xml:id="i-c5cbde8c6559b751-0">
              Det är en relevant fråga att få svar på, och jag tar gärna emot
              svar från Ann-Christin om hon har svar på den frågan. Men vi kan
              inte ge sken av att det på alla tjänster och alla jobb är möjligt
              eller kommer att vara möjligt att komma och gå som man vill. Så
              är det inte.
            </seg>
            <seg xml:id="i-fe4369aa11493df5-0">
              Sedan har jag inte sagt att LO ska vara nöjt eller ens att vi
              politiker ska vara nöjda, men jag sade att det finns anledning
              att vara stolt för att ansträngningar ger resultat. Men att det
              fortfarande finns saker kvar att göra är vi överens om.
            </seg>
            <seg xml:id="i-9f0ae61779216356-0">
              Jag tar gärna emot tips och råd om hur vi ska göra för att komma
              till rätta med detta. Men jag tror inte att vi ska tillskriva
              politiken allt. Vissa saker måste göras av arbetsmarknadens parter.
              Vissa saker måste göras på den aktuella arbetsplatsen. Det finns
              lagar. De lagarna måste följas. Och behöver lagarna skärpas, låt
              oss diskutera det. Men arbetet måste ske på den enskilda arbetsplatsen.
              Det är min uppfattning.
            </seg>
          </u>
          <note type="speaker" xml:id="i-3183ce6a487d0fc8-0">
            Anf. 21 ANN-CHRISTIN AHLBERG (s):
          </note>
          <u who="ann-christin_ahlberg_67b131" xml:id="i-8099ecc593ebfa85-2">
            <seg xml:id="i-318b37ebb2a3ef32-0">
              Fru talman! Jag måste påpeka att det inte handlar om att komma
              för sent. Det handlar om att ha en flexibel arbetstid. Då kommer
              man inte för sent.
            </seg>
            <seg xml:id="i-7a13d29174f9fb8a-0">
              I den här rapporten kommer man fram till att såväl klass som
              kön har ett starkt samband med vilka förmåner man har i arbetet.
              Tydligast syns detta när det gäller flextid. Längst ned på könstrappan
              står LO-kvinnorna med en flextid ofta på arbetsgivarens villkor
              där kvinnorna alltid ska stå redo för arbetsgivarens behov. Flextid
              måste ändå vara ett ömsesidigt kontrakt.
            </seg>
            <seg xml:id="i-c0868b7a332bf234-0">
              Till och med när det gäller små förmåner som gratis kaffe och
              tillgång till motionslokal, som har ökat otroligt mycket det är
              positivt och som numera ungefär 70 procent har inom alla de här
              förbunden, kan man även där se skillnaderna. Stora friheter som
              att kunna ta ledigt en timme, börja senare som jag sade tidigare
              eller välja arbetsuppgifter nästa timme är betydligt vanligare
              bland dem med hög lön än dem med låg lön. Till exempel kan 83
              procent av dem med minst 40 000 kronor i månadslön själva bestämma
              vad de ska göra den närmaste timmen, men endast 36 procent av
              dem som har högst 16 000 kronor i lön hade den friheten.
            </seg>
            <seg xml:id="i-8349b04f7d4b73ac-0">
              Endast hälften av LO-kvinnorna kan välja att komma lite senare,
              inte att komma för sent. Längst ned när det gäller friheten att
              bestämma nästa timmes arbetsuppgift står medlemmarna inom Transport
              och Livs. Endast var fjärde har den friheten. Det är inte acceptabelt
              år 2007 att kvinnor har det på det viset.
            </seg>
          </u>
          <note type="speaker" xml:id="i-eb8df727e657201d-0">
            Anf. 22 PATRIK BJÖRCK (s):
          </note>
          <u who="patrik_bjorck_d8ad48" xml:id="i-202fdd60806d1570-0">
            <seg xml:id="i-6db4044e6902403d-0">
              Fru talman! När det gäller den viktiga frågan om jämställdhet
              säger statsrådet att LO som författare av den rapport som interpellationen
              handlar om har ett stort ansvar för att driva jämställdhetsfrågorna
              partsvägen och förhandlingsvägen. Det kan man ha synpunkter på
              naturligtvis. Det är klart att fackföreningsrörelsen i Sverige
              har ett stort ansvar när det gäller jämställdhet och övriga demokratifrågor
              och har tagit det under lång tid.
            </seg>
            <seg xml:id="i-9d8a12fd4513e10a-0">
              Då har jag en fråga till den politiska delen i samhället. Man
              har möjligheter att styra det genom den lagstiftning som styr
              arbetsmarknadens parters möjlighet att agera och inte agera. När
              vi pratar om det blir frågan: Ämnar statsrådet ta ställning för
              att stärka fackets möjligheter att sluta kollektivavtal? Det bör
              ju rimligen bli konsekvensen av statsrådets ställningstagande
              i den här frågan. I vilket fall som helst måste statsrådet starkt
              ta ställning för att ge facken möjlighet att sluta kollektivavtal,
              eftersom det är en av de förutsättningar som krävs för att facket
              ska kunna göra ett aktivt arbete i jämställdhetsfrågorna.
            </seg>
            <seg xml:id="i-a6c431e13def50b4-0">
              Vi har sett här bland annat ett rikskänt exempel från Hotell
              och restaurangs område där många borgerliga riksdagsledamöter
              har försökt motverka fackets möjlighet att teckna kollektivavtal.
              Det skulle i så fall stå i motsättning till statsrådets förhoppning
              om att facket ska ha en stark ställning när det gäller jämställdhetsarbetet.
              Frågan blir helt enkelt: Avser statsrådet att underlätta för facken
              att teckna kollektivavtal och därmed kunna ta ett aktivt ansvar
              i jämställdhetsarbetet?
            </seg>
          </u>
          <note type="speaker" xml:id="i-0fa6fe783dc9e0d8-0">
            Anf. 23 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_d48ed8" xml:id="i-9c67e51cf516d4c4-3">
            <seg xml:id="i-d55d30100cc3cd38-0">
              Fru talman! Jag kan svara väldigt kort på den frågan. Jag vet
              inte hur mycket mer makt man kan ha än den makt man har att till
              och med tvinga arbetsgivare som har anställda som inte vill ha
              kollektivavtal att ingå kollektivavtal. Det har ju hänt. Vi har
              precis sett nyheterna på tv. En ägare till en liten restaurang
              måste skriva kollektivavtal. Det är en anställd som inte vill
              ha kollektivavtal, men facket tvingar dem att ha det.
            </seg>
            <seg xml:id="i-7a5745ada71312f6-0">
              Facket har den makt de behöver, och de utnyttjar den fullt ut.
              Jag har ingenting emot att de gör det. De får gärna använda den
              makten. Jag tror inte att facket behöver mer makt lagmässigt från
              oss politiker. De har den, och de tar sig den.
            </seg>
          </u>
          <note xml:id="i-b70cdad9551f642e-2">
            Överläggningen var härmed avslutad.
          </note>
          <note xml:id="i-7fbc94522823142b-0">
            10 § Bordläggning
          </note>
          <note xml:id="i-56cadc16160319d6-0">
            Anmäldes och bordlades
          </note>
          <note xml:id="i-545e508d1a7228f1-0">
            11 § Anmälan om interpellationer
          </note>
          <note xml:id="i-b1ecce4924836cbb-0">
            Anmäldes att följande interpellationer framställts
          </note>
          <note xml:id="i-5426b241edac2fee-0">
            den 28 maj
          </note>
          <note xml:id="i-086cb04cecec97ed-0">
            Marie Nordén
          </note>
          <note xml:id="i-5b3ef09d5ddda93a-0">
            Ulf Holm
          </note>
          <note xml:id="i-cc1ab8d67e21c900-0">
            Ann-Kristine Johansson
          </note>
          <note xml:id="i-a32c999235b3fa9a-0">
            Alf Svensson
          </note>
          <note xml:id="i-007e15830a35590f-0">
            Bosse Ringholm
          </note>
          <note xml:id="i-5b3ef09d5ddda93a-1">
            Ulf Holm
          </note>
          <note xml:id="i-f808b08e05035053-0">
            Interpellationerna redovisas i bilaga som fogats till riksdagens
            snabbprotokoll tisdagen den 5 juni.
          </note>
          <note xml:id="i-8ceca14d9670e44c-0">
            12 § Anmälan om frågor för skriftliga svar
          </note>
          <note xml:id="i-831b1e46a1df0d49-0">
            Anmäldes att följande frågor för skriftliga svar framställts
          </note>
          <note xml:id="i-68e73b3969e7921e-0">
            den 25 maj
          </note>
          <note xml:id="i-de6f81c2347ed571-0">
            Hans Backman
          </note>
          <note xml:id="i-de6f81c2347ed571-1">
            Hans Backman
          </note>
          <note xml:id="i-290d7fddc7f6ca53-0">
            Lars Wegendal
          </note>
          <note xml:id="i-35723b493852917e-0">
            Karl Gustav Abramsson
          </note>
          <note xml:id="i-aa9b80044ef74a7e-0">
            Elina Linna
          </note>
          <note xml:id="i-4a74cefc537ec26c-0">
            Anna König Jerlmyr
          </note>
          <note xml:id="i-acf8b33ff5975b10-0">
            Britta Rådström
          </note>
          <note xml:id="i-9ac0e0a06d96dd7b-0">
            Lars Johansson
          </note>
          <note xml:id="i-e2ac3e771768310c-0">
            Jan Lindholm
          </note>
          <note xml:id="i-171ae80f5c734fc2-0">
            Désirée Liljevall
          </note>
          <note xml:id="i-7091b42e8ee24504-0">
            Eva Flyborg
          </note>
          <note xml:id="i-4566d856753d35f5-0">
            Tina Acketoft
          </note>
          <note xml:id="i-4566d856753d35f5-1">
            Tina Acketoft
          </note>
          <note xml:id="i-4566d856753d35f5-2">
            Tina Acketoft
          </note>
          <note xml:id="i-4566d856753d35f5-3">
            Tina Acketoft
          </note>
          <note xml:id="i-8542f72c78304eb3-0">
            Lars Mejern Larsson
          </note>
          <note xml:id="i-1df05d6ab03a3aaf-0">
            Mauricio Rojas
          </note>
          <note xml:id="i-7877e59a1144a5eb-0">
            Camilla Lindberg
          </note>
          <note xml:id="i-f40cd37c59d7aa88-0">
            Kent Härstedt
          </note>
          <note xml:id="i-9bb32c668d08848c-0">
            Elisabeth Svantesson
          </note>
          <note xml:id="i-2924aeaeb062e5f6-0">
            Thomas Bodström
          </note>
          <note xml:id="i-ef4e3a1a215c05d5-0">
            Frågorna redovisas i bilaga som fogats till riksdagens snabbprotokoll
            tisdagen den 29 maj.
          </note>
          <note xml:id="i-c75b88fdea5f5f5a-0">
            13 § Anmälan om skriftligt svar på fråga
          </note>
          <note xml:id="i-9c7087214cca4da6-0">
            Anmäldes att skriftligt svar på följande fråga inkommit
          </note>
          <note xml:id="i-5426b241edac2fee-1">
            den 28 maj
          </note>
          <note xml:id="i-83991e9bbbecdaa4-0">
            Stefan Wikén
          </note>
          <note xml:id="i-49c058dc8513150f-0">
            Svaret redovisas i bilaga som fogats till riksdagens snabbprotokoll
            tisdagen den 5 juni.
          </note>
          <note xml:id="i-a59dca3d3502d727-0">
            14 § Kammaren åtskildes kl. 14.15.
          </note>
          <note xml:id="i-f094ae237a8aaced-0">
            Förhandlingarna leddes av andre vice talmannen.
          </note>
          <note xml:id="i-1dfad64d1eb951bb-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
