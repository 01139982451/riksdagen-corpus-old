<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--13</head>
          <docDate when="2008-10-15">2008-10-15</docDate>
        </div>
      </front>
      <body>
        <div>
          <note xml:id="i-00518f4846d5c630-0">
            ﻿
          </note>
          <note xml:id="i-d9e0cca3461fc50a-0">
            Riksdagens protokoll
          </note>
          <note xml:id="i-23bc2de452b46316-0">
            2008/09:13
          </note>
          <note type="date" xml:id="i-75fd4e6016d4cff1-0">
            Onsdagen den 15 oktober
          </note>
          <note xml:id="i-59bceb0e3da464e3-0">
            Kl. 09:00 - 21:03
          </note>
          <note xml:id="i-d61efd73fcb11b33-0">
            1 § Partiledardebatt
          </note>
          <note type="speaker" xml:id="i-c7fb048c63ee673d-0">
            Anf. 1 MONA SAHLIN (s):
          </note>
          <u who="mona_sahlin_813e3b" xml:id="i-0d6da3c1970973f0-0">
            <seg xml:id="i-e0a9df32dc66d6ea-0">
              Herr talman! Sverige har en samhällsmodell byggd på sammanhållning
              och solidaritet den svenska modellen. Där har vi hittills hämtat
              vår styrka i den internationella konkurrensen. Kunskap, trygghet
              och rättvisa har varit vårt avstamp för en stark utveckling.
            </seg>
            <seg xml:id="i-35b487b2e32fe4cf-0">
              Nu är det tuffa tider för många löntagare och företag i Sverige.
              Då är det politikens uppgift att vara tydlig kring problemen men
              framför allt att visa på möjligheter och lösningar, en väg ut,
              en väg framåt. För min del ska jag försöka vara tydlig, både i
              min kritik mot regeringen och i de svar som vi socialdemokrater
              har.
            </seg>
            <seg xml:id="i-3258869319f2a488-0">
              Finanskrisen är allvarlig. När kriser sprider sig från land till
              land blir det tydligt hur viktigt det är att vi har starka samarbetsorgan
              som Europeiska unionen och för den delen också FN och IMF. EU:s
              starka initiativ är viktiga. Det är mycket bra att regeringen
              följer med dem. I kristider kan det behövas samling. Vi har alltid
              varit beredda till det. Det är bra att regeringen äntligen tycks
              börja hålla med oss om det.
            </seg>
            <seg xml:id="i-f270ea969ddb81d4-0">
              Men det vore bra om regeringen kunde se också detta: Skymd av
              finanskrisen pågår en annan kris i Sverige som kräver vår totala
              uppmärksamhet, nämligen krisen för jobben. Den kan inte bara skyllas
              på internationell finanskris eller lågkonjunktur. Det löser inget.
              Nu behövs politik. Nu behövs solidaritet.
            </seg>
            <seg xml:id="i-fa9dcfd9f4ab7aa1-0">
              Jag har många gånger anklagat regeringen för att ha underskattat
              och därmed fördjupat lågkonjunkturen. I överhettning ska man inte
              göra stora ofinansierade skattesänkningar. Då tvingas räntehöjningarna
              fram.
            </seg>
            <seg xml:id="i-d35a0a375d5b2c55-0">
              När det råder brist på arbetskraft med rätt kompetens ska man
              inte rusta ned utbildningen. Då viker produktivitetstillväxten,
              och långtidsarbetslösheten riskerar att bita sig fast.
            </seg>
            <seg xml:id="i-567143c57f98742c-0">
              När oron sprider sig i samhället ska man inte förstöra trygghetsförsäkringarna.
              Ändå har just detta gjorts. Jag undrar: Varför? På vilket sätt
              var det bra för Sverige? Varför görs detta av en regering som
              satt sin heder i pant på att skapa fler jobb?
            </seg>
            <seg xml:id="i-8629ab80d68aa3cd-0">
              När septembersiffrorna över varslen kom angav Arbetsförmedlingen
              kraftigt fallande konjunktur och att produktivitetstillväxten
              har varit svag i två år i rad som sina skäl. Jobbkrisen var definitivt
              här.
            </seg>
            <seg xml:id="i-b116b6600a958fe0-0">
              Arbetsmarknadsministern gick ut och kommenterade varslen med
              att 7 000 är inte så många. Inte så många! Man häpnar.
            </seg>
            <seg xml:id="i-acfa9dd2a37a735e-0">
              Jag satt med fackklubben på Volvo Personvagnar i Göteborg när
              de fick beskedet att 3 000 personer skulle varslas. Låt mig säga
              så här: Drabbade individer och familjer förväntar sig med rätta
              att vi politiker ställer upp inte med tankar utan med konkret
              stöd.
            </seg>
            <seg xml:id="i-4168a669e0eb1047-0">
              De stora varslen har rört fordonsindustrin och svensk industris
              ryggrad. Vi vet av erfarenhet att efter detta kommer varsel i
              tjänstesektorn, i småföretagen och bland underleverantörer och
              deras leverantörer.
            </seg>
            <seg xml:id="i-18ed1fb211b469c2-0">
              Konjunkturinstitutet räknar med 7 procents arbetslöshet redan
              nästa år. Det var inte oppositionsledaren som sade det utan Konjunkturinstitutet.
            </seg>
            <seg xml:id="i-efe2b5a57b7b14df-0">
              Det är bra att regeringen kan flytta utbildningsplatser från
              andra orter så att Västsverige får stöd. Det är bra. Men var hittar
              ni utbildningsplatserna när varslen slår till på andra håll, i
              Köping, Sundsvall eller på Gotland? Det hoppas jag att ni svarar
              på i dag.
            </seg>
            <seg xml:id="i-240a99113a5f7e96-0">
              Vi socialdemokrater har krävt åtgärder som kan sjösättas redan
              nu. Vi har förslag och vi har nya pengar redan i tilläggsbudgeten.
              Det handlar om utbildning och kompetensutveckling för människor
              som riskerar varsel, om nya forskningspengar till industri- och
              tjänstebranscher som är hårt pressade av nedgången och om stöd
              till de nyföretagare som de anställda i företagen som varslar
              måste få en chans att bli.
            </seg>
            <seg xml:id="i-58d155d6afdd9c61-0">
              För kommande år har vi fler förslag 73 000 nya utbildningsplatser
              under åren framöver, jobb och utbildning till de 10 000 ungdomar
              som går långtidsarbetslösa, investeringsprogram inom strategiskt
              viktiga branscher för Sverige, en politik för fler jobb inom små-
              och nyföretagande samt investeringsstöd för att bygga fler hyresrätter.
            </seg>
            <seg xml:id="i-cd960ace89156265-0">
              Det går att använda lågkonjunkturer för att rusta svensk arbetsmarknad
              för framtiden. Jag anser att vi som politiker har ett ansvar att
              göra just det just nu.
            </seg>
            <seg xml:id="i-e5465ba249ce1ad4-0">
              Herr talman! En halv miljon människor har trängts ut från a-kassan.
              De går nu in i jobbkrisen utan ett ekonomiskt skyddsnät. Andra
              får försöka klara sig på en a-kassa som bara ger halva inkomsten
              om de blir arbetslösa.
            </seg>
            <seg xml:id="i-552add14d86c618b-0">
              Den 2 januari 2010 räknar Försäkringskassan med att 20 000 människor
              utförsäkras på en och samma dag från sjukförsäkringen.
            </seg>
            <seg xml:id="i-06228cc385605728-0">
              Detta har regeringen försökt sälja som sin arbetslinje. Det är
              en socialbidragslinje. Över hälften av landets kommuner ser redan
              en ökning av socialbidrag. Enligt regeringens egna prognoser kommer
              ökningen att fortsätta varje år framöver. Men de kan inte trolla
              på socialkontoren. Resurserna måsta tas från annan kommunal verksamhet,
              det vill säga från välfärden.
            </seg>
            <seg xml:id="i-c3287910a62074d7-0">
              Om otryggheten växer påverkar det också den ekonomiska utvecklingen.
              Situationen är helt och hållet skapad av regeringen. Den kan när
              som helst rättas till om regeringen vill.
            </seg>
            <seg xml:id="i-a394eeaab6119f18-0">
              Vi socialdemokrater vet att trygghet och rättvisa är bra för
              Sverige. Vi har en politik för det.
            </seg>
            <seg xml:id="i-2cf208a0ad36de64-0">
              A-kasseavgifterna måste sänkas omedelbart och inte bara kosmetiskt.
              När varslen duggar tätt är det dags för regeringen att inse sina
              misstag. Trygghetsförsäkringarna måste repareras så att de skyddar
              mot inkomstbortfall. Vi vill höja taken i a-kassan och sjukförsäkringen.
              De måste ge 80 procent av lönen.
            </seg>
            <seg xml:id="i-a15db67b19e616db-0">
              Pensionärer och studenter halkar ohjälpligt efter när regeringen
              för tredje gången riktar sina skattesänkningar till dem som har
              ett jobb. Pension är uppskjuten lön. Den ska beskattas på samma
              sätt som lön.
            </seg>
            <seg xml:id="i-b4dd4270b2cc2d6b-0">
              Och ja, vi tar ut högre skatter än regeringen. Också de förmögna
              ska få vara med och bidra till välfärden. Vi räds inte en debatt
              om skatterna. Vi vet vad vi vill. Vi vill ha rättvisa skatter.
            </seg>
            <seg xml:id="i-6e6673e07b4aee4a-0">
              Herr talman! Jag vill arbeta för ett Sverige där klyftorna minskar,
              inte ökar. Det är ett Sverige där sysselsättningen kommer genom
              kloka investeringar i småföretag, i traditionell industri och
              genom klimatomställning och kunskapssatsningar. Det är ett Sverige
              där vi formar en ny kompetensförsäkring för löntagarna, där vi
              rustar miljonprogrammen i förorterna och där vi stimulerar utvecklingen
              i nya framtidssektorer i tjänstesektorn.
            </seg>
            <seg xml:id="i-0baca126ae579255-0">
              Vi kan investera i framtiden eftersom vi prioriterar jobb och
              rättvisa framför stora skattesänkningar. Orättvisor och otrygghet
              har aldrig varit lösningen på Sveriges problem och har aldrig
              varit den svenska modellen. Därför är inte heller en moderatstyrd
              regering lösningen på Sveriges problem. Om detta är en samlad
              opposition fullständigt enig.
            </seg>
            <seg xml:id="i-de1acb1944baf913-0">
              Om Sverige ska få en politik som både är rättvis och klimatsmart,
              både röd och grön, har vi ett bättre alternativ. Vi och Miljöpartiet
              har redan påbörjat det arbetet.
            </seg>
            <seg xml:id="i-0c318a6310f6bb53-0">
              Fram till valet 2010 är regeringen ansvarig för utvecklingen.
              Försvara er politik, eller var kloka nog att ändra den. Det skulle
              Sverige och rättvisan tjäna på.
            </seg>
          </u>
          <note type="speaker" xml:id="i-9efe4e7d85410168-0">
            Anf. 2 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-0" who="unknown">
            <seg xml:id="i-96336e98778d94dc-0">
              Herr talman! Mona Sahlin har i dag lovat att börja svara på frågor.
              Det välkomnar jag.
            </seg>
            <seg xml:id="i-55311d7940ffd997-0">
              Här är den första frågan: Mona Sahlin påstår att finanspolitiken
              har varit direkt utlösande för räntehöjningar. Kan Mona Sahlin
              ange någon annan källa än Thomas Östros som stöd för det påståendet?
            </seg>
            <seg xml:id="i-83e5e2abb06eb300-0">
              Så till min andra fråga: Det påstås att vi nu har ett växande
              socialbidragstagarantal. Varför var det inte något problem när
              vi hade socialdemokrater vid makten med ungefär 300 000 i snitt
              som levde på socialbidrag medan det nu beskrivs som ett allvarligt
              samhällsproblem när det rör sig om 210 000?
            </seg>
            <seg xml:id="i-30186f2a3e1d4347-0">
              Vi pratar om långsiktighet när det gäller jobben. Det tycker
              jag är bra. Jag ska återkomma till stöd i konjunkturen för omställning.
              Det är ofta så i politiken att vi pratar om konjunktur, men vi
              ska vara ärliga mot våra väljare och säga att det är något som
              vi har mindre möjlighet att påverka.
            </seg>
            <seg xml:id="i-9046c777d2400f51-0">
              Det är det vi gör långsiktigt som lägger grund för varaktig sysselsättning
              som är det viktiga.
            </seg>
            <seg xml:id="i-ad65d66d407f9a85-0">
              Vi har forskarstöd som har gått igenom vår politik och säger
              att det vi har gjort ger varaktig sysselsättningsökning på mellan
              50 000 och 100 000, oavsett konjunktur. Grunden för det är framför
              allt jobbskatteavdraget, som gör det mer lönande att arbeta framför
              allt för dem med små inkomster som går från bidragsförsörjning
              till eget arbete, och förändringen av a-kassan.
            </seg>
            <seg xml:id="i-2dc894b32f9cc08b-0">
              Det faktum att vi får en bättre fungerande arbetsmarknad är till
              stöd för att vi varaktigt höjer sysselsättningen.
            </seg>
            <seg xml:id="i-73bb65348ab22d34-0">
              Om man minskar och tar bort de åtgärder som varaktigt ger sysselsättning
              försvinner jobb. Med Socialdemokraternas förslag innebär det att
              60 000 jobb varaktigt försvinner. Hur kan det vara rättvisa? Hur
              kan det lugna alla dem som nu hör om varsel över Sverige? Hur
              kan Mona Sahlin försvara en politik som leder till färre jobb?
            </seg>
          </u>
          <note type="speaker" xml:id="i-724d714eb1ebecbb-0">
            Anf. 3 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-1">
            <seg xml:id="i-358715d5595c9871-0">
              Herr talman! När man lyssnar på statsminister Fredrik Reinfeldt
              är det som om det inte var någon kris, som om regeringens politik
              hade orsakat mängder av jobb, som om inte varslen fanns, som om
              det bara var jag som stod och pratade om att socialbidragen växer.
              Det gör din egen regering, Fredrik Reinfeldt, i sin egen budget.
              Det gäller inte bara i år utan ni räknar med att det fortsätter
              så åren som kommer.
            </seg>
            <seg xml:id="i-8a6387a4410b6f22-0">
              Jag påstår med stöd, inte bara av Thomas Östros som jag lutar
              mig emot varje dag av hundra hellre än mot Anders Borgs skuldra,
              att ofinansierade skattesänkningar och undandragandet av utbildningsinsatser
              i en tid när bristfrågan var den stora på arbetsmarknaden har
              försvårat för de människor som nu skulle ha möjlighet att få jobb.
            </seg>
            <seg xml:id="i-42015c9677e28466-0">
              Jag påstår att era skatteförändringar och era medvetna neddragningar
              av trygghetssystemen har försatt människor i en situation där
              socialbidrag blir den enda lösningen. Det finns ett annat svar
              på hur man möter kriser. Det finns andra sätt att stimulera ekonomin
              än att öka orättvisorna. Man kan, i stället för att sänka skatten
              för dem med de högsta inkomsterna, välja att stimulera ekonomin
              genom att prioritera barnbidragen, prioritera pensionärerna, prioritera
              studenterna och framför allt genom att inte sänka a-kassan. Jag
              har svar, inte som du vill ha, men som Sverige som behöver rättvisa
              och trygghet skulle ha behövt i dag. Det tänker jag fortsätta
              att försvara. Det är socialdemokratins politik.
            </seg>
          </u>
          <note type="speaker" xml:id="i-272be81a45310419-0">
            Anf. 4 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-1" who="unknown">
            <seg xml:id="i-f368a4ac6449828e-0">
              Herr talman! Jag nämnde att jag ska återkomma i mitt huvudanförande.
            </seg>
            <seg xml:id="i-374a1ff3adad77d0-0">
              Mona Sahlin får fortsätta med det hon har gjort den senaste veckan:
              hon backar. Det gick alltså inte att belägga att finanspolitiken
              var grund för aktiva räntehöjningar. Nu blev det ett annat svar.
              Jag förstod att det skulle bli så.
            </seg>
            <seg xml:id="i-c32e7f6b4877d8a9-0">
              Det gick alltså inte att leda i bevis att socialdemokratin var
              bekymrad över socialbidragstagarna när de var fler under era år
              än vad de är nu.
            </seg>
            <seg xml:id="i-28eaee2a21cfbb30-0">
              Den verkliga frågan är: Hur kan man ta bort alla de delar som
              har byggt den varaktiga sysselsättningsökningen och ändå hävda
              att man kan möta människors oro över att jobben ska försvinna?
            </seg>
            <seg xml:id="i-3d93b5019d50b695-0">
              Det måste nu bli centrum för politikens debatter i Sverige. Vi
              har stöd för att det vi gör varaktigt ökar sysselsättningen med
              mellan 50 000 och 100 000 varaktigt oavsett konjunktur. Tar man
              bort de åtgärder i form av sänkta inkomstskatter och förbättring
              av arbetsmarknadens funktionssätt som vi har gjort försvinner
              också jobben, Mona Sahlin.
            </seg>
          </u>
          <note type="speaker" xml:id="i-fdcc89118ebe0584-0">
            Anf. 5 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-2">
            <seg xml:id="i-a9dedeacaeec5a6f-0">
              Herr talman! Jag påstår med bestämdhet den debatten kommer att
              pågå från och med nu fram till valdagen att det skapar otrygghet
              att man medvetet ökar orättvisorna och det skapar inte fler jobb.
              Jag påstår med allvar, och kommer att göra det i två år till,
              att jobbskatteavdragens främsta effekt den kortsiktiga och den
              långsiktiga effekten är att ni har dragit iväg skillnaden mellan
              dem som fortfarande har ett jobb och de som har jobbat tidigare
              i sitt liv och framför allt dem som i dag är sjuka och arbetslösa.
            </seg>
            <seg xml:id="i-914a654147251ac6-0">
              Jag påstår att en rättvis politik för den här konjunkturen det
              är den vi ska möta nu, Fredrik Reinfeldt handlar om att ge tillbaka
              tryggheten så att människor vågar ställa om. Har man inkomsttrygghet
              betyder det också förändringstrygghet. Har man utbildningsmöjligheter
              tar de arbetslösa dem. Satsar man på småföretagen blir det nya
              jobb. Går man in med arbetsmarknadsutbildning blir det också en
              starkare arbetsmarknad.
            </seg>
            <seg xml:id="i-a8439c7a9786cf31-0">
              Vi har två vägar. Det är det som debatten kommer att handla om.
              Jobben måste komma genom rättvisa och rättvisa ger jobb. Det är
              mitt recept.
            </seg>
          </u>
          <note type="speaker" xml:id="i-f431d506aaec8611-0">
            Anf. 6 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-0">
            <seg xml:id="i-4cf28e828a134d54-0">
              Herr talman! År 2006, när vi tog över regeringsmakten, hade Socialdemokraterna
              lämnat efter sig 100 000 ungdomar i öppen arbetslöshet eller olika
              åtgärder.
            </seg>
            <seg xml:id="i-cf3deb2e2d8873dc-0">
              För Centerpartiet var ungdomsarbetslösheten en av de viktigaste
              frågorna i valrörelsen. Vi menar att unga inte ska starta sina
              liv med att leva på socialbidrag. De ska kunna komma in på arbetsmarknaden.
              De ska ha en chans att visa upp sig och de ska ha en chans att
              få ett bättre jobb längre fram.
            </seg>
            <seg xml:id="i-08f428b6575f8817-0">
              Därför var det viktigt för regeringen att tidigt sätta in insatser
              för att få ungdomar tillbaka till arbetsmarknaden. En av åtgärderna
              är och har varit att sänka arbetsgivaravgifterna. Vi har också
              jobbat med matchning och bättre utbildning så att vi ska rusta
              våra ungdomar för att komma in på arbetsmarknaden. Resultatet
              av det är 40 000 färre i utanförskap i ungdomsgruppen.
            </seg>
            <seg xml:id="i-7234e854bc3c8285-0">
              I Socialdemokraternas budget läser jag att man tänker införa
              en straffskatt på unga. Man tänker ta bort den arbetsgivaravgiftssänkning
              som finns i dag. Det ger effekter som innebär att många ungdomar
              blir dyrare att ha på en arbetsplats.
            </seg>
            <seg xml:id="i-4000ade93dbed6d0-0">
              I den offentliga sektorn och på privata företag ska vi ha en
              högre kostnad för unga framöver de som allra mest behöver få visa
              upp sig och få en chans att få ett jobb.
            </seg>
            <seg xml:id="i-c1c31b0c05d6416e-0">
              Min fråga till Mona Sahlin är: Varför vill ni straffbeskatta
              ungdomar? Varför vill ni inte ge dem chansen? Tror ni att de har
              det lättare om ni höjer kostnaden för unga? Tror ni att företag
              och offentlig sektor får det lättare att anställa unga när ni
              höjer kostnaden för att anställa dem? Straffskatten på unga är
              orättvis.
            </seg>
          </u>
          <note type="speaker" xml:id="i-af916533c3f07e73-0">
            Anf. 7 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-3">
            <seg xml:id="i-2fefe6a73f3494cc-0">
              Herr talman! Det är alltid intressant att diskutera ekonomisk
              politik med Maud Olofsson. Det ser jag fram emot i dag och många
              gånger framöver.
            </seg>
            <seg xml:id="i-fd61b0d5c130b0fb-0">
              Jag tror att ni gör en oerhörd missbedömning om ni tror att ord
              som straffskatt och skattechock är det värsta som människor vill
              resonera om i en tid när man har chocken över varslen, chocken
              över socialbidragsökningen, chocken över oron över att förlora
              jobben.
            </seg>
            <seg xml:id="i-6c25881431a0da7a-0">
              Vi har ingen straffskatt på ungdomar, Maud Olofsson. Ni smetar
              ut 10 miljarder kronor det är mycket pengar på att alla företag
              som anställer ungdomar får en sänkning av skatten i stället för
              att rikta skattesänkningen till de företag som anställer arbetslösa
              ungdomar. Där vill vi socialdemokrater ta bort arbetsgivaravgiften
              helt därför att vi är övertygade om att de flesta ungdomar i dag
              är de som står starkast på arbetsmarknaden med god utbildning,
              med briljanta framtidsutsikter och en arbetsmarknad som letar
              och söker efter dem. Men det är de som blir kvar vid sidan av
              som behöver stödet från samhället.
            </seg>
            <seg xml:id="i-a4a2be9f7ce0d892-0">
              Så säg inte att vi straffbeskattar ungdomar. Vi tar bort den
              bonusbeskattning som ni smetar ut, och vi koncentrerar oss på
              de arbetslösa ungdomarna och bygger därtill på med utbildning
              och praktik för de ungdomar som i ert Sverige i dag fortfarande
              inte har fått ett jobb. Det tycker jag är en rättvis politik för
              ungdomar, och det är ingen straffbeskattning, Maud Olofsson. Det
              kan det inte vara ens i dina tankar.
            </seg>
          </u>
          <note type="speaker" xml:id="i-c518bf463ce7f195-0">
            Anf. 8 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-1">
            <seg xml:id="i-b2a3065efd9119e4-0">
              Herr talman! Om jag vore Mona Sahlin skulle jag försöka titta
              lite grann på fakta. Det är alltid bra som grund när man ska debattera.
              100 000 ungdomar var utanför arbetsmarknaden när vi tog över.
              I dag är det 40 000 färre med de åtgärder som vi har vidtagit.
              Vilken slutsats drar Mona Sahlin av det? Är det en misslyckad
              politik när 40 000 färre ungdomar är utanför?
            </seg>
            <seg xml:id="i-2718370a17fb6ea9-0">
              Ungdomar har haft mycket svårare än andra att komma in på arbetsmarknaden.
              Det var det som vi såg i valrörelsen 2006.
            </seg>
            <seg xml:id="i-362a4323e4e053e6-0">
              När vi sänker arbetsgivaravgifterna, och vi fortsätter med det,
              ökar vi möjligheterna för unga att ta sig in. De kan gå till en
              arbetsgivare och säga: Det är billigare att anställa mig.
            </seg>
            <seg xml:id="i-f0bc397e10e9d2b4-0">
              Titta på resultatet, Mona Sahlin. Det som ni kommer att göra
              med er budget är att straffbeskatta ungdomar. Det är offentlig
              sektor, det är privata småföretag, och det är stora företag som
              kommer att få högre kostnader om de har en person under 26 år
              anställd.
            </seg>
            <seg xml:id="i-209472eb4d5d38e7-0">
              Det är bara resultatet som talar när regeringen presenterar sin
              politik och kan göra utvärderingar. Och fakta är en bra grund
              att stå på när man ska titta på vilket budgetalternativ som man
              ska lägga fram.
            </seg>
          </u>
          <note type="speaker" xml:id="i-05596a2f96758f01-0">
            Anf. 9 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-4">
            <seg xml:id="i-3ee94fb4c0b0e99a-0">
              Herr talman! När man talar om fakta handlar det också om vad
              man väljer att se och var man väljer att tro att politiken behöver
              göra störst insatser nu.
            </seg>
            <seg xml:id="i-6ce62b000df73756-0">
              Det som jag ser är en verklighet som väldigt dramatiskt är på
              väg att förändras, Maud Olofsson. Där kommer det utan tvekan att
              handla om att i fråga om varje skattekrona som vi kan sänka kostnaderna
              med är det de som har det tuffast på arbetsmarknaden som måste
              gå först. I min värld, i socialdemokratins värld, är det de arbetslösa
              ungdomarna. Det är de som behöver stödet, och det är det som vi
              prioriterar. Och vi kompenserar kommuner och landsting till sista
              kronan för detta, så att det inte låter som om vi bluffar med
              budgeten som någon av dina regeringskolleger har varit ute och
              viftat med under de senaste dagarna.
            </seg>
            <seg xml:id="i-3c91e14a0191a473-0">
              Att ha en politik för både goda och dåliga tider handlar om att
              våga prioritera. Dessutom kan man inte när de mörka molnen kommer
              dra bort paraplyet från dem som behöver skydd och stöd. En stark
              a-kassa, ett riktat stöd och stora utbildningsinsatser är vad
              Sveriges ungdomar behöver. Det är vad vi socialdemokrater kommer
              att kämpa för.
            </seg>
          </u>
          <note type="speaker" xml:id="i-02cfed690e29e45e-0">
            Anf. 10 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-2" who="unknown">
            <seg xml:id="i-3990ce4dc34d8055-0">
              Herr talman! Den 26 augusti i år hände något intressant. LO:s,
              Landsorganisationens, ekonomer lade fram en stor ekonomisk rapport
              om regeringens ekonomiska politik. Rubriken är Jobbskatteavdraget
              , men rapporten handlar om hela den ekonomiska politiken. Det
              intressanta med rapporten är vad den innehåller. I rapporten går
              man systematiskt igenom de åtgärder som vi har vidtagit. Man kommer
              fram till slutsatsen att regeringens reformer ökar arbetskraftsutbudet
              med 1,8 procent och att i princip hela denna ökning beror på en
              ökning av arbetskraftsutbudet. För alla som inte är ekonomer betyder
              det att jobben har blivit fler en ökning med 1,8 procent. 70 000
              nya jobb har jobbskatteavdraget och våra övriga reformer lett
              till. Det är inte jag och regeringen som påstår det, även om vi
              också kan göra det, och det är inte ens regeringens propagandakansli
              som påstår det, utan det är LO:s ekonomer som påstår detta, Mona
              Sahlin.
            </seg>
            <seg xml:id="i-a391cb8161eb478e-0">
              Min fråga till Mona Sahlin är: Har LO-ekonomerna fel? Är det
              inte så att de har rätt? Varför har Mona Sahlin i så fall röstat
              mot 70 000 nya jobb?
            </seg>
          </u>
          <note type="speaker" xml:id="i-c6e6772f81493f1a-0">
            Anf. 11 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-5">
            <seg xml:id="i-796dc52dc8376b96-0">
              Herr talman! Jag har förstås inte bara läst LO-ekonomernas rapport.
              Jag umgås också med LO ganska många dagar i veckan. Jag har inte
              bara läst rapporten utan jag vet vad som står i den. LO-ekonomerna
              säger där att jobbskatteavdraget är ett dyrt och ganska effektivt
              sätt att skapa nya jobb. De pekar också på att det finns bättre
              sätt.
            </seg>
            <seg xml:id="i-21bede432cfaf01b-0">
              LO:s ekonomer tycker också, Jan Björklund, att man ska höja a-kassan,
              att man ska höja taket i a-kassan, att man ska slåss för kollektivavtalens
              ställning ute i Europa och att vi borde ha fått rösta här i kammaren
              om fördraget efter det att utredningen om Lavaldomen fanns på
              plats. Varför lyssnar Jan Björklund bara med en tiondels öra på
              LO? Använd båda öronen. Då lyssnar jag gärna på Jan Björklund
              också.
            </seg>
          </u>
          <note type="speaker" xml:id="i-5b233ee536373bc4-0">
            Anf. 12 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-3" who="unknown">
            <seg xml:id="i-6b08d142348611db-0">
              Herr talman! Det här replikskiftet är nästan genant. Vi vet väl
              att ni är för höjda bidrag. Det säger ni varje gång. Det är det
              enda ni säger. Jag vet det. Jag är helt övertygad om att Mona
              Sahlin får stöd från Wanja Lundby-Wedin för ökade bidrag. Men
              nu ställer jag en fråga. Eftersom Mona Sahlin hävdar att regeringens
              politik inte är verkningsfull när det gäller arbetsmarknaden ställer
              jag frågan: Har LO:s egna ekonomer fel när de kommer fram till
              att det skapas 70 000 nya jobb? Om de inte har fel, kan Mona Sahlin
              då inte tala om varför hon har varit emot dessa 70 000 nya jobb?
            </seg>
            <seg xml:id="i-b0867ec619ef68d8-0">
              Ni är inte bara helt svarslösa när det gäller dessa frågor. Dessutom
              har den senaste veckan visat att ni är helt alternativlösa över
              huvud taget i svensk politik.
            </seg>
            <seg xml:id="i-87652cd11db2a3db-0">
              Jag noterade att Mona Sahlin sade att ni tre är överens på en
              punkt: Ni är mot regeringen. Det har vi förstått. Men det är den
              enda punkten som ni är överens om, och det är det som är problemet.
              Den här veckan har varit en kollaps för vänsteroppositionen i
              Sverige.
            </seg>
          </u>
          <note type="speaker" xml:id="i-1cd1fe654aec7e60-0">
            Anf. 13 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-6">
            <seg xml:id="i-8024cade9b59d63a-0">
              Herr talman! Jag är ledsen över att göra Jan Björklund besviken.
              Vänsterblocket är inte i någon kollaps. Det är dessutom så att
              frågan om vilken regering som ska styra Sverige inte är vilken
              fråga som helst. Det är den regering som sitter nu som har möjligheten
              att i två år till påverka utvecklingen på riktigt. Gör det, och
              sluta prata om att a-kassan skulle vara ett bidrag! Säger du till
              alla som nu är varslade och riskerar att förlora jobbet att de
              ska leva på bidrag när det handlar om att de, precis som LO också
              tycker, har avsatt delar av sin lön under hela sitt arbetsliv
              för att kunna ha en trygghet om varslen drabbar just dem?
            </seg>
            <seg xml:id="i-229709d332f377ca-0">
              Jag vill också säga, så att alla är medvetna om det, att vi accepterar
              både jobbskatteavdrag ett och två därför att vi vet att verkligheten
              nu är som den ser ut. Vi kommer att säga nej till jobbskatteavdrag
              tre det gör LO-ekonomerna också därför att man då bara vidgar
              dessa klyftor ännu mer.
            </seg>
            <seg xml:id="i-406e8ec0fafc8785-0">
              Vi tar gärna en debatt om skatterna, Jan Björklund, och framför
              allt inte om bidragen utan om trygghetsförsäkringarna som löntagarna
              i dag behöver mer än någonsin. Den striden tar vi.
            </seg>
          </u>
          <note type="speaker" xml:id="i-a1252dc640384125-0">
            Anf. 14 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-0">
            <seg xml:id="i-49d905b9dbc1396f-0">
              Herr talman! Jag tänkte bara haka på det sista som sades i det
              senaste meningsutbytet. När alliansregeringen presenterade det
              första steget i jobbskatteavdraget sade Socialdemokraterna nej.
              När vi presenterade det andra steget sade Socialdemokraterna ja
              till det första men nej till det andra. När vi presenterade det
              tredje steget sade Socialdemokraterna ja till det första och till
              det andra. Vad kommer ni att säga i nästa budgetmotion?
            </seg>
            <seg xml:id="i-7e2c84a388dca345-0">
              Herr talman! Jag tänker förstås återkomma till det ekonomiska
              läget senare här i mitt anförande. Nu tänker jag ta upp en helt
              annan fråga och gå från den stora världen till den lilla. Det
              gäller föräldraförsäkringen.
            </seg>
            <seg xml:id="i-aaa446c48845329f-0">
              Föräldraförsäkringen är i dag individuell. Det innebär att föräldraförsäkringsdagarna
              kan delas mellan mamman och pappan till barnet.
            </seg>
            <seg xml:id="i-68e26d73de46212e-0">
              Socialdemokraterna har en idé som går ut på att man i ett första
              steg, som Mona Sahlin häromdagen sade, ska förbjuda en överföring
              av föräldraförsäkringsdagarna mellan föräldrarna först till en
              tredjedel och med syftet att sedan förbjuda det helt och hållet.
            </seg>
            <seg xml:id="i-6a00bf8be44250fd-0">
              Karl-Petter Thorwaldsson, socialdemokrat som tidigare utrett
              den här frågan, fick frågan hur han ser på det faktum att föräldrar
              framöver kanske kommer att tillbringa mindre tid med sina barn
              och att små barn i framtiden kommer att tillbringa mer tid på
              dagis. Han svarade: Ja, det får man ta.
            </seg>
            <seg xml:id="i-82133d5ddac60ec6-0">
              Delar Mona Sahlin uppfattningen att det är konsekvenser som man
              får ta?
            </seg>
          </u>
          <note type="speaker" xml:id="i-b0434ccbbe49bfee-0">
            Anf. 15 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-7">
            <seg xml:id="i-cf63d64178028386-0">
              Herr talman! Göran Hägglunds parti har också viss erfarenhet
              av att sitta i opposition, av att kritisera förslag som regeringen
              lägger fram och sedan faktiskt inte ändra dem när man kommer till
              makten.
            </seg>
            <seg xml:id="i-0d71be8c2b95c254-0">
              De borgerliga partierna argumenterade mot utbyggnaden av högskolorna
              ute i landet. Ska ni lägga ned dem?
            </seg>
            <seg xml:id="i-bfea9a6dd2bbb206-0">
              Några borgerliga partier argumenterade mot pappamånaden. Ska
              ni ta bort den?
            </seg>
            <seg xml:id="i-ad92b2b79321293e-0">
              Några här tyckte att komvuxsatsningen var orimlig. Den har ni
              tagit bort, så det har ni i alla fall fullföljt.
            </seg>
            <seg xml:id="i-442b679dce28db79-0">
              Det är oseriöst att inte se att också vi i ett oppositionsparti
              argumenterar för vad vi hade gjort om vi i stället hade varit
              regeringen men sedan tvingas acceptera att det är regeringen som
              regerar, som har majoritet här i riksdagen och förändrar verkligheten
              för varje dag som går.
            </seg>
            <seg xml:id="i-80b81df47b53cacc-0">
              Vi kommer att fortsätta att argumentera för rättvisa skatter,
              men det går inte att låtsas att oppositionsrollen också innebär
              att man tvingas acceptera verkligheten. För övrigt ser jag fram
              emot att ni tar bort pappamånaden och river upp hela högskolesatsningen
              ute i landet. Då vore ditt inlägg konsekvent. Nu var det inte
              det.
            </seg>
            <seg xml:id="i-a70a6ca1fd4f30ee-0">
              Du frågar om jag tycker att det är en rimlig debatt som vi socialdemokrater
              nu har i våra rådslag för att försöka få fram en mer jämlik fördelning
              av föräldraförsäkringens uttag. Är det rimligt att tänka sig en
              modell där man delar upp i 3-3-3? Det är det förslag som nu är
              ute i mitt parti.
            </seg>
            <seg xml:id="i-913e3b56a35540e3-0">
              Jag hoppas att vi kommer dit just därför att jag står för att
              vara feminist och för jämställdheten. Jag vet ju att många kvinnor
              får betala ett högt pris i form av en mycket sämre pension om
              det inte delas mer lika. Det är en politik som jag varje dag är
              beredd att försvara, Göran Hägglund!
            </seg>
          </u>
          <note type="speaker" xml:id="i-ecf7934c744020b1-0">
            Anf. 16 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-1">
            <seg xml:id="i-a5077c261a20497d-0">
              Herr talman! Ja, det var också ett svar. Men min fråga var: Vad
              kommer Socialdemokraterna att säga med anledning av det tredje
              jobbskatteavdraget nästa år? Mona Sahlin säger då att man tvingas
              anpassa sig till den politik som regeringen för. Jag tolkar det
              så att det som ni i dag säger inte kommer att gälla nästa år utan
              att ni då kommer att säga att det tredje steget är bra.
            </seg>
            <seg xml:id="i-4132416d383fc7f8-0">
              Alternativet är nämligen att Socialdemokraterna genomför vad
              som skulle handla om en dramatisk skattehöjning för vanliga löntagare
              i vårt land. En sjuksköterska skulle få en skattehöjning med 1
              477 kronor per månad. Det är egentligen det som ni hade stått
              för om svenska folket inte hade placerat er i opposition.
            </seg>
            <seg xml:id="i-5f3bec7af8fd3b91-0">
              När det gäller föräldraförsäkringen konstaterar jag att Mona
              Sahlin i sitt svar inte en enda gång använder det ord och talar
              om de personer som det ytterst handlar om: barnen.
            </seg>
            <seg xml:id="i-84e75f1cc775ffc5-0">
              Hur riggar vi system som gör att föräldrarna kan ordna tillvaron
              så att det blir på bästa sätt för barnen?
            </seg>
          </u>
          <note type="speaker" xml:id="i-7dd6840a5dd6e319-0">
            Anf. 17 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-8">
            <seg xml:id="i-4cfd084adc960dc4-0">
              Herr talman! Var konsekvent, Göran Hägglund! Om staten inte alls
              ska lägga sig i fördelningen mellan mamman och pappan, ta då bort
              pappamånaderna! Lägg fram det förslaget här i riksdagen!
            </seg>
            <seg xml:id="i-619a918c394455ca-0">
              Nu handlar diskussionen faktiskt om hur mycket barnen ska få
              möjlighet att vara med båda sina föräldrar. Hur mycket samhället
              genom en modern, uppdelad föräldraförsäkring, också med takhöjning,
              stöttar pappornas möjlighet att faktiskt också ha råd att vara
              hemma ser jag som en väldigt viktig förändring för både mammorna
              och papporna och därmed, förstås, också för barnen.
            </seg>
            <seg xml:id="i-c75c801681430932-0">
              Försök inte blanda bort korten här när det handlar om skattepolitiken!
            </seg>
            <seg xml:id="i-e288d7bf67d280dc-0">
              Vi säger nej till jobbskatteavdrag tre därför att vi säger nej
              till orättvisa skatter.
            </seg>
            <seg xml:id="i-612957385ceeca45-0">
              Vi prioriterar andra satsningar för barnfamiljerna med barnbidrag,
              för pensionärerna med sänkt skatt och för studenterna med höjt
              studiestöd. Det kommer att vara skarpa och tydliga förslag också
              i valrörelsen om två år. I skattepolitiken kommer det där att
              skilja mellan regeringen och Socialdemokraterna. Så tro inte att
              jag står här och är rädd för en debatt om skatterna! Det är precis
              tvärtom. Jag välkomnar den debatten.
            </seg>
          </u>
          <note type="speaker" xml:id="i-507d8a85346fd28f-0">
            Anf. 18 Statsminister FREDRIK REINFELDT (m):
          </note>
          <u xml:id="i-9fa68b436aaae644-4" who="unknown">
            <seg xml:id="i-3d8e34e09b967813-0">
              Herr talman! Riksdagens partiledardebatt förs i dag i ett läge
              där det krävs samling i Sverige, i Europa och i världen för att
              möta en av de mest djupgående globala finanskriser som världen
              har upplevt. Även om debattvågorna här i dag i denna kammare går
              höga tror jag att jag kan lova att den som inte löser finanskrisen
              kommer att se djupare och helt andra problem som vi då behöver
              diskutera här i Sverige. Därför är det väldigt viktigt att ta
              detta i rätt ordning.
            </seg>
            <seg xml:id="i-063af8fe36116cda-0">
              Jag ska senare i dag, på eftermiddagen, åka ned till Europeiska
              rådet. Vi som förut har sett samma samling kring ett europeiskt
              politiskt ledarskap som den som varit möjlig de senaste dagarna
              påminns om att EU är som bäst i prövning. Då fördjupas viljan
              att ta ett gemensamt ansvar.
            </seg>
            <seg xml:id="i-78499f09d2a88e54-0">
              Det gick inte att samla några få stora, utan det behövdes hela
              EU:s kraft för att utverka en grundsyn för hur vi nu gemensamt
              ska agera men fortsatt med uppfattningen, inom ramen för nationellt
              ansvarstagande: Det är inte svenska skattebetalare som ska stå
              för att banksystem inte fungerar i andra länder. Vi tar vårt ansvar,
              men vi gör det samlat och tillsammans med andra.
            </seg>
            <seg xml:id="i-1669176f4f86281b-0">
              Vi behöver få detta på plats. Vi har småsparare som är oroliga
              och som ställer sig frågan: Är mina pengar säkra på kontona? De
              hör om insättningsgarantier. Ett viktigt sätt att agera samlat
              är att sända den signalen.
            </seg>
            <seg xml:id="i-4b4341a14f537716-0">
              Företagare och hushåll märker att det om blodomloppet i ekonomin
              inte fungerar, om det inte finns lån att få, är väldigt svårt
              att få affärerna att komma i gång eller att komma vidare i livet
              om man behöver byta bostad. Därför måste detta komma på plats
              genom att man säkerställer att banksystemet börjar fungera. Det
              gäller då handeln mellan banker och möjligheter att tillföra kapital
              för banker som saknar detta. Vi måste ha en struktur för att kunna
              hantera om banker blir nödlidande.
            </seg>
            <seg xml:id="i-9e91ac400a595052-0">
              Då säger någon: Ja, men är det så här i Sverige? Ja, det är säkerhetsbältet
              som nu gäller för den händelse att det knackar också på den svenska
              dörren. Andra sitter än så länge i djupare problem än vad vi gör.
              Men fortsätter det strypgrepp på ekonomin som följer av den finansiella
              turbulensen kommer också vi att drabbas mycket djupare än vi gjort
              fram till nu. Låt oss inte glömma detta! Det är en samling kring
              att nu få politiska lösningar på plats som kommer att avgöra om
              vi kommer ur tunneln, den tunnel som vi fortfarande befinner oss
              inne i.
            </seg>
            <seg xml:id="i-3c2cf47183153e94-0">
              Notera hur många det är som nu faktiskt har betytt väldigt mycket
              när det gäller detta en riksbank som har agerat och ett riksgäldskontor
              som faktiskt har hållit uppe det finansiella systemet i Sverige
              och vunnit stor respekt hos människor för sitt sätt att kunna
              agera. Men alla inser att den som är i svansen på andras problem
              inte själv kan lösa problemen.
            </seg>
            <seg xml:id="i-18aa71a9882a86e5-0">
              Vi inser att många amerikaner har lånat för mycket. Vad vi inte
              insett är att vi numera har en global finansiell logik som gör
              att de här problemen sprider sig över världen. Det är bra att
              vi nu samlar oss. Låt oss komma ihåg att det måste fungera innan
              vi sedan kan föra diskussioner om mycket annat!
            </seg>
            <seg xml:id="i-fe0708fdcc608093-0">
              Visst kommer med detta också varsel och oro, en avmattning. Återigen
              frågar man: Har vi kraft i Sverige? Tror vi på människor? Tror
              vi på vår förmåga till omställning? Finns det ett stöd för att
              komma vidare? Det är vad svenska folket frågar sig.
            </seg>
            <seg xml:id="i-2150852c2ef43fe4-0">
              Låt oss rikta fingret till dem i företagen som säger att de vill
              friställa personal och fråga dem: Vad har ni för ansvar för att
              vara rädda om den personal som har varit hos er kanske 2030 år?
              Hur kan ni hjälpa till i omställning? Det är en viktig grund för
              hur jag tycker att man ska börja agera när den här typen av signaler
              kommer.
            </seg>
            <seg xml:id="i-2ed492f4ca5563fc-0">
              Låt oss använda de stöd i omställningsförsäkringar och trygghetsråd
              som vi har. Det är en klok del av den svenska modellen som byggts
              upp av att två miljoner löntagare har avstått löneutrymme för
              att just denna typ av stöd ska finnas på plats. Det är en modell
              som är så klok att den förmodligen bör byggas ut till att omfatta
              även offentliga arbetsgivare. Låt oss använda de resurser som
              nu finns en och halv miljard har frigjorts för arbetsförmedlingar.
              Jag har hört chefen för Arbetsförmedlingen för västra Sverige
              säga att de har mer resurser än vad de kommer att behöva. Det
              är det väsentliga.
            </seg>
            <seg xml:id="i-008aa8d7282fab0d-0">
              Det har förts en debatt ungefär som att vi nu skulle möta reaktioner
              av slaget: Vi vägrar att ta i pengar som riksdagen har fattat
              beslut om vid fel tillfällen. Det har jag aldrig hört någon säga,
              aldrig.
            </seg>
            <seg xml:id="i-7f55f5ed91d1e74f-0">
              Frågan är: Finns det resurser? Finns det stöd till omställning
              nu när prövningen sker? Nu samlas de goda krafter som vi har,
              och vi har erfarenhet från förut. Låt oss vara ett aktivt stöd
              för människor som känner oro för att inte kunna komma vidare till
              annat arbete, till något av de myckna instrument som finns inom
              ramen för arbetsmarknadspolitiken 7 000 helårsplatser som finns
              kvar i arbetsmarknadspolitiken redan före nyår, 15 000 som finns
              för nästa år.
            </seg>
            <seg xml:id="i-6d9f08fb1d9fc0bb-0">
              Det är vårt stöd för att finnas på plats i den omställning som
              nu ska följa.
            </seg>
            <seg xml:id="i-0acdb1d45c5a19e8-0">
              Men tro inte att inte diskussionen om vad som varaktigt ger fler
              jobb också måste finnas där. Det är därför jag nämner att den
              politik regeringen har fört varaktigt ökar sysselsättningen med
              mellan 50 000 och 100 000 jobb. Det finns forskarstöd för detta.
              Det handlar väldigt mycket om att arbetsmarknaden nu fungerar
              bättre i såväl låg som bättre konjunktur och att sänkta inkomstskatter
              ökar drivkrafterna för eget arbete.
            </seg>
            <seg xml:id="i-a07d8d8b923fdca0-0">
              Vi har en politik för jobb. Vi har tagit viktiga steg för att
              genomföra den politiken. Vi är beredda att göra det även nu därför
              att det i grunden handlar om det som varaktigt ökar sysselsättningen
              för att bygga Sverige starkt i sämre såväl som lite bättre konjunktur.
            </seg>
            <seg xml:id="i-7e3dbcb2d1a8aa6e-0">
              Vi har också en politik för välfärd. 6 miljarder tillförs i nästa
              års budget till kommuner och landsting, resurser inriktade på
              att sjukvården ska kunna förstärka sin tillgänglighet.
            </seg>
            <seg xml:id="i-f3c244a6d35c9db4-0">
              Även i denna budget tillför vi resurser för att stärka det svenska
              utbildningssystemet. Det var vi i alliansen som sade att vi kände
              oro för att barn och elever i Sverige lär sig för lite i den svenska
              skolan och dessutom inte behandlas tillräckligt väl. Det var vi
              som började prata kunskaper. Det var vi som tog fram alla idéerna
              om hur vi ska säkerställa att barnen blir sedda i den svenska
              skolan och få hjälp utifrån egna förutsättningar att utjämna livschanser
              en av de bästa investeringar vi kan göra i barns och ungdomars
              framtid. Det är vi som bär kunskapsfacklan i den svenska debatten,
              och det är vi som nu är på väg att genomföra den politiken.
            </seg>
            <seg xml:id="i-d5aee71da9d93075-0">
              Det är också vi som har politiken för rättvisa. Det har man om
              man har politiken för jobben. Det är jobben som är grunden för
              att rättvisan ökar. Det är då inkomstskillnaderna i samhället
              minskar. Det är då fler får möjlighet att stå på egna ben. Det
              är då utanförskapet kan minska. Det är vi som satsar på skola
              och sjukvård, satsar på ett tillgängligt samhälle som utjämnar
              livschanser. Det gör vi i de förslag som vi har.
            </seg>
            <seg xml:id="i-be2f2f56ccc08e6d-0">
              Den som satsar på ett rättsväsen som reagerar på våld och brott
              står på den sida där många människor känner sig som allra mest
              utlämnade även i vårt utvecklade välfärdssamhälle. Vi pratar frihet,
              vi pratar om starka resurser. Även i vårt samhälle finns mörka
              hörn med människor i utsatthet i skuggan av våld och brott som
              undrar: Ser ni mig? Finns det något stöd för mig?
            </seg>
            <seg xml:id="i-6ccbb08ee1f9c7e4-0">
              Vi tillför resurser som gör att rättsväsendet reagerar, att rättskedjan
              fås att fungera igen. Det är också en politik för riktig rättvisa
              i Sverige.
            </seg>
            <seg xml:id="i-86a767c3032e4914-0">
              Det är två år till nästa val. Den här debatten förs efter det
              att regeringen har presenterat sin proposition och de tre vänsterpartierna
              har lagt fram sina respektive motioner. De motionerna är mycket
              långt ifrån varandra. Och nu talar jag inte om vem som kan prata
              med vem på vänstersidan, för det är knepigt, det har vi förstått,
              men när man läser era förslag slås man av hur oerhört långt förslagen
              står ifrån varandra.
            </seg>
            <seg xml:id="i-a35f11d06de22a77-0">
              Min fråga till Mona Sahlin har varit: Hur kan man i det här läget
              föreslå en politik som bygger på att ta bort alla de delar i vår
              jobbpolitik som lägger grunden för en varaktig sysselsättningsökning?
              Hur kan man föreslå höjda inkomstskatter när just det vi har gjort
              i form av sänkta inkomstskatter har varit den viktigaste beståndsdelen
              för att det ska löna sig bättre att arbeta?
            </seg>
            <seg xml:id="i-6cbb66f3dc91ccae-0">
              Jag tycker att det är en bedrift att Socialdemokraterna lyckas
              föreslå 50 miljarder i höjda skatter, bidrag, transfereringar
              och utökad Amspolitik utan att vare sig tillföra några resurser
              till välfärdens kärna eller föra en politik som till någon del
              leder till ökad sysselsättning. Är det vad väljarna vill se i
              detta läge när varsel och annat gör oss oroliga? Den diskussionen
              måste också föras i dag.
            </seg>
          </u>
          <note type="speaker" xml:id="i-8f7d919f64d94c14-0">
            Anf. 19 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-9">
            <seg xml:id="i-34220086424caa5b-0">
              Herr talman! Jobbkrisen i Sverige är inte svansen, den är huvudsaken,
              Fredrik Reinfeldt. Kanske lite mer ödmjukhet vore på sin plats.
            </seg>
            <seg xml:id="i-6cf0cf18b657c121-0">
              Forskare stöttar analysen, säger du. När Riksbanken höjde räntan
              i juni förklarade man varför så här: Det beror på att arbetsmarknaden
              har blivit stramare, löneavtalen högre och finanspolitiken mer
              expansiv än vad Riksbanken räknade med.
            </seg>
            <seg xml:id="i-ff80960b27a1e981-0">
              Konjunkturinstitutets chef sade i går på finansutskottet att
              det är extremt osäkra prognoser på arbetskraftsutbudseffekter
              av regeringens politik. Säkert är däremot att en halv miljon står
              utanför a-kassan.
            </seg>
            <seg xml:id="i-19ecb738e86649a0-0">
              Du hyllar omställningsavtal, och de är en del av kollektivavtal.
              Du säger i dessa dagar ofta att dem står du bakom. Jag har många
              gånger försökt få svar av dig på frågan: Tänker du ta upp detta
              i EU? Jag har inte fått svar av dig, men i går bloggade jag det
              är kul att läsa bloggar och läste din utrikesminister. Han skrev
              så här: I sedvanlig ordning förväntar jag mig visst socialdemokratiskt
              tjat om Vaxholmsmålet. För dem förefaller fackets rättigheter
              vara viktigare än nästan allt annat. Det finns knappt något sammanhang
              där de inte vill att frågan ska tas upp. Så blir det dock inte.
              Tyngre utmaningar står på den europeiska dagordningen och på regeringens
              prioriteringslista.
            </seg>
            <seg xml:id="i-0d4e4ff99f7ca70c-0">
              Finns löntagarnas rättigheter över huvud taget med på regeringens
              prioriteringslista, Fredrik Reinfeldt, och i så fall, på vilken
              plats?
            </seg>
          </u>
          <note type="speaker" xml:id="i-45c77a554655a15a-0">
            Anf. 20 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-5" who="unknown">
            <seg xml:id="i-dc49891176c6b1a8-0">
              Herr talman! Jag ber att få påpeka att svansen handlade om den
              finansiella krisen. Om Mona Sahlin har någon annan uppfattning
              ska det bli intressant att se vad den grundar sig i.
            </seg>
            <seg xml:id="i-2ffbad5b3093e6b7-0">
              Jag har i går inför EU-nämnden redogjort för att jag inte tror
              att det är rätt läge att ta upp utstationeringsdirektivet och
              att vi inväntar den analys som vi har bett om när det gäller Lavaldomens
              konsekvenser. Vi ska återkomma efter det.
            </seg>
            <seg xml:id="i-73d79c357510ad0a-0">
              Mona Sahlin lovade högtidligt i dag när vi öppnade debatten att
              börja svara på frågor. Då vill jag ha svar på hur man kan ta bort
              alla de delar som varaktigt leder till ökad sysselsättning, med
              forskningsstöd, när man har gått igenom den samlade effekten av
              regeringens förda politik och ändå hävda att man har en jobblinje.
              Hur kan man försämra arbetsmarknadens funktionssätt?
            </seg>
            <seg xml:id="i-f359bdda912717e2-0">
              Jag vill också påpeka att det heter att socialdemokratin accepterar
              jobbskatteavdragen ett och två. Jag förstod att Mona Sahlin var
              väldigt irriterad över att vi går igenom Socialdemokraternas förslag.
              Då vill jag korrigera Mona Sahlin. Det är inte så att ni fullt
              ut accepterar det andra steget. 5 miljarder av det andra steget
              tillsammans med hela det tredje steget ger 20 miljarder i höjda
              inkomstskatter. Jag vill beskriva hur det verkar för vanligt folk.
            </seg>
            <seg xml:id="i-3bf6ddd59d551cd8-0">
              För barnskötare, sjuksköterskor och metallarbetare handlar det
              om en höjd skatt på mellan 3 000 och 4 000 kronor per år. Det
              minskar konsumtionsutrymmet. Det tror jag inte är det man förväntar
              sig att vi ska göra med politiken när man upplever att ekonomins
              marginaler ändå är små.
            </seg>
            <seg xml:id="i-53923393ea256efe-0">
              Du för en politik som gör att det vi har lagt grunden för och
              som leder till fler jobb tas bort. Du för en orättvis politik
              som du inte står för. Du berättar inte för dessa människor att
              du hämtar din skattechock just på arbete i normala inkomstlägen.
              Det är barnskötare och sjuksköterskor som får stå för de massiva
              ökningar som du sedan vill använda på ett sätt som inte leder
              till fler jobb.
            </seg>
            <seg xml:id="i-6bf7dfe06e7c3aea-0">
              Jag tror att det är väldigt viktigt att människor förstår att
              så här ser alternativen ut i svensk politik: en regering i allians,
              inriktad på att se till att jobben blir fler, och en opposition
              som vill ta bort jobbpolitiken.
            </seg>
          </u>
          <note type="speaker" xml:id="i-518c6ccf6d510103-0">
            Anf. 21 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-10">
            <seg xml:id="i-35ed568aed15d70c-0">
              Herr talman! Ja, det sade statsministern när jobbtillväxten har
              avstannat och den nya otryggheten består. Det sade statsministern
              när fler än en ifrågasätter om effekten av jobbskatteavdraget
              verkligen är de många nya jobben. Det sade en statsminister som
              mycket väl vet att den förra högkonjunkturen gav fler jobb än
              denna utan att a-kassan blev förstörd. Det sade en statsminister
              som mycket väl vet att rättvisa skatter betyder att man kan stimulera
              ekonomin på andra sätt än att öka klyftorna.
            </seg>
            <seg xml:id="i-a324cb727be61006-0">
              Också barnskötaren behöver ett jobb. Också barnskötarens mamma
              behöver en bra äldreomsorg. Också barnskötaren behöver en stark
              och stabil a-kassa. Också barnskötaren kanske blir förbannad över
              att varje gång det nämns aktiva insatser och arbetsmarknadsutbildning
              säger statsministern att det är bidrags- och Amspolitik.
            </seg>
            <seg xml:id="i-00a474ec91f3a749-0">
              Jag tänker fortsätta att stå för att man kan fördela både välstånd
              och bördor rättvist. Och i dag är det solidariteten med dem som
              riskerar att hamna utan jobb som är mitt både huvud och svans,
              början och slut, på politiken. Det är svar även om du inte tycker
              om dem, Fredrik Reinfeldt.
            </seg>
          </u>
          <note type="speaker" xml:id="i-0a208da64abdfdfc-0">
            Anf. 22 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-6" who="unknown">
            <seg xml:id="i-d2a345eaa14d07c4-0">
              Herr talman! Nu hemfaller Mona Sahlin åt något som vi har hört
              förut. Hon hänvisar till att det skulle ha varit fler jobb i den
              förra högkonjunkturen. 80 000 av dem berodde ju de facto på att
              människor sjukskrev sig i större utsträckning. När ska ni sluta
              att se det faktum att folk sjukskriver sig som att fler får jobb?
              Det är detta sätt att slarva med siffror och statistik som är
              grunden för vår upprördhet, att ni inte tar jobbfrågan på allvar.
              Om ni inte för en konsekvent politik där ni räknar jobb just som
              sysselsättning med betald inkomst utan påstår att det kan vara
              allt möjligt annat, kommer diskussionen också i fortsättningen
              att handla om just detta.
            </seg>
            <seg xml:id="i-0dbd0f5fdca9f1b2-0">
              Min poäng är att fler jobb leder till ett rättvisare samhälle.
              Det minskar inkomstskillnaderna. Det återspeglar det faktum att
              vi har utformat jobbskatteavdraget så att det betyder allra mest
              för dem som tjänar minst. Och det är det som du, Mona Sahlin,
              för fram förslag om att ta bort. Det är därför jag nämner undersköterskorna,
              vårdbiträdena och sjuksköterskorna som ska få betala din skattechock.
              Det är inte rättvisa. Det är dessutom en politik som inte leder
              till jobb.
            </seg>
          </u>
          <note type="speaker" xml:id="i-ba0cb73de52d88e6-0">
            Anf. 23 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-0">
            <seg xml:id="i-46d0b2bbe6d4caa8-0">
              Herr talman! Det talas mycket om jobben, men när det kommer till
              lösningar står Fredrik Reinfeldt där med den enda lösningen: Sänk
              skatten. Sänkta skatter ger fler jobb är det enda svaret på frågan
              som människor ställer om hur vi ska öka sysselsättningen och minska
              arbetslösheten.
            </seg>
            <seg xml:id="i-a5d736b445297185-0">
              Jag menar att det måste till ett batteri av åtgärder. Vi måste
              i det här läget satsa väldigt mycket från samhällets sida för
              att bygga ut miljöteknik, forskning, utveckling, produktion av
              nya energislag och nya bränslen. Vi behöver bygga ut infrastrukturen,
              inte minst järnvägen som också kan minska den klimatpåverkan som
              vägtrafiken står för.
            </seg>
            <seg xml:id="i-a02acbae7d835eb4-0">
              Vi behöver öka rättvisan i samhället. Att öka på spekulationen
              genom att sänka skatten för de allra rikaste ger inga nya jobb.
              Eller kan Fredrik Reinfeldt kanske svara på frågan hur många nya
              jobb det har blivit av att byggherren Fredrik Lundberg fick 37
              miljoner mer om året genom den borttagna förmögenhetsskatten?
              Ja, jag tror att han blev glad, men jag tror inte att det skapade
              särskilt många fler jobb.
            </seg>
            <seg xml:id="i-5969b505bb3060ce-0">
              Vi behöver alltså en rättvis fördelningspolitik som gör att människor
              med små marginaler kan börja efterfråga varor och tjänster som
              ska produceras i samhället, och det stimulerar i sin tur ekonomin.
            </seg>
            <seg xml:id="i-ebed2b3127b2973b-0">
              Vi behöver också en satsning på utbildning, där ni i stället
              skär ned. Ni har skurit ned på komvux. Ni har sedan lagt tillbaka
              en del. Ni skär ned på den utbildning som är oerhört viktig för
              att i det här läget kunna hantera krisen, nämligen arbetsmarknadsutbildningen.
            </seg>
            <seg xml:id="i-4d8ea44a301b2cfe-0">
              Det handlar också om att bygga ut välfärden.
            </seg>
            <seg xml:id="i-bda54a32d128b7ad-0">
              Nu varslar Volvo, och Göteborgsregionen skakar till av oro, därför
              att det är inte bara Volvo som drabbas utan även underleverantörer
              och kringverksamheter. Samtidigt innebär er ekonomiska politik
              att ni fryser statsbidrag till kommuner och landsting. För Västra
              Götalandsregionen innebär frysningen ungefär 500 miljoner mindre
              i inkomster redan nästa år. Det motsvarar lönekostnaden för omkring
              1 200 välfärdsjobb.
            </seg>
            <seg xml:id="i-67c1020018c0330e-0">
              Varslen kommer att fortsätta med er politik. Ni kommer till och
              med att indirekt se till att de ökar genom att välfärden får mindre
              pengar. Är det en bra politik för att möta krisen i västra Sverige?
            </seg>
          </u>
          <note type="speaker" xml:id="i-91ebf8ab8e6c0da8-0">
            Anf. 24 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-7" who="unknown">
            <seg xml:id="i-7118bb67d78ef57f-0">
              Herr talman! Kan Lars Ohly då redogöra för vad den samlade vänsteroppositionen
              har enats kring när det gäller förmögenhetsskatten?
            </seg>
            <seg xml:id="i-ec3158466ca07697-0">
              Kan vi sedan också notera vad jag sade om detta med resurser
              till kommuner och landsting? 6 miljarder för nästkommande år.
              Bland annat vår sänkning av arbetsgivaravgiften gör att det lättar
              för kommunala och landstingskommunala arbetsgivare. Vi tillför
              också en särskild sjukvårdsmiljard, en särskild kömiljard för
              att korta de köer som fortfarande finns kvar och för att öka tillgängligheten.
            </seg>
            <seg xml:id="i-7d4d8ab064176dbf-0">
              Vi tillför resurser till välfärden. Det kan man göra när man
              för en politik med hög sysselsättning. Vi lutar oss nu i ett läge
              där vi faktiskt aldrig fram till nu har jobbat så mycket som vi
              gör i Sverige. Det är väldigt höga sysselsättningstal.
            </seg>
            <seg xml:id="i-09f3590cd48794ae-0">
              Sedan får jag gärna erkänna, och det har oppositioner före er
              gjort, att man ägnat sig åt att åka med i konjunkturerna, det
              vill säga att i sämre konjunktur knackar det på allas dörr. Det
              är väldigt sällan som politiken kan göra annat än att finnas till
              stöd för omställning. Man kan luta sig in och ut i konjunkturvinden,
              men den påverkar oss alla och följer ett visst ekonomiskt förlopp.
              Det är därför jag ägnar mig åt att ställa frågan: Varför tar ni
              bort sprintarna i det som har byggt den varaktiga jobbpolitiken,
              så att det blir mindre lönsamt att arbeta och försämrar arbetsmarknadens
              funktionssätt?
            </seg>
            <seg xml:id="i-e30763c2b2666047-0">
              Det är inte alls så att vi bara har jobbat med skatter. Det behövs
              matchningsstöd. Vi har förändrat Arbetsmarknadsstyrelsens sätt
              att arbeta. Vi har fört ihop en massa myndigheter till en myndighet.
              Vi har tagit massvis med målsättningar och bara utformat en enda,
              att folk ska få jobb, och den ska vara ett stöd för detta.
            </seg>
            <seg xml:id="i-e8cebcc2c4fa8675-0">
              Jag har suttit ned med arbetsgivare över landet, ofta sociala
              entreprenörer, som inser just detta att man kan få en särskild
              lättnad på arbetsgivaravgiften för att ta in någon som har svårt
              att hävda sig i arbetslivet. Jag är helt övertygad om att då behöver
              man den typen av matchningsstöd. Det finns inte ett svar på hur
              man får fram jobben. Men det finns ett väldigt tydligt svar från
              oppositionen på hur man tar bort jobb i Sverige, och det är genom
              att ta bort vår jobbpolitik. Och det verkar ni vara ganska överens
              om.
            </seg>
          </u>
          <note type="speaker" xml:id="i-cd52bc91ff5b27b7-0">
            Anf. 25 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-1">
            <seg xml:id="i-747499518f4e6e02-0">
              Herr talman! Det låter som om företag i Sverige skulle kunna
              fungera utan att det fanns någon som köpte deras varor och tjänster.
              Med er orättvisa politik innebär det att människor med små marginaler
              har fått ännu mindre möjligheter att efterfråga varor och tjänster.
              Man låter bli att gå till frisören. Man låter bli att gå till
              tandläkaren. Man låter bli att köpa en ny vinterjacka. De arbetslösa,
              de sjuka, de fattigaste pensionärerna har fått det sämre med er
              politik.
            </seg>
            <seg xml:id="i-ec21ac7bf4e9c549-0">
              Det låter också som om välfärden inte var nödvändig för att företagen
              ska kunna fungera. Men hela välfärdssektorn är ju uppbyggd just
              för att vi ska kunna smörja samhället och se till att det finns
              en sjukvård när man behöver den, att det finns trygghetssystem
              när man behöver dem.
            </seg>
            <seg xml:id="i-eae0d4d2bbdbd592-0">
              Vad ni gör är att inte ens lägga tillbaka lika mycket som inflationen
              tar. Pris- och löneutvecklingen är dyrare än det som ni lägger
              till välfärden.
            </seg>
            <seg xml:id="i-74365f70e709baf9-0">
              Det är stor risk nu att Volvos varsel varar och att hela västra
              Götaland, men också övriga delar av Sverige, kommer att få en
              arbetslöshetschock som inte är förorsakad av er men som ni inte
              gör någonting för att bekämpa. Att i det läget frysa statsbidragen
              och därigenom minska antalet anställda i välfärdssektorn är ingenting
              annat än oansvarigt, Fredrik Reinfeldt.
            </seg>
          </u>
          <note type="speaker" xml:id="i-e0a6eceec11ecf81-0">
            Anf. 26 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-8" who="unknown">
            <seg xml:id="i-4bad80bf14492b87-0">
              Herr talman! Relationsdiskussionen som pågår på vänsterkanten
              har sin utgångspunkt i att alla egentligen är överens om att Lars
              Ohly inte har någon vidare ordning på det här med ekonomi. Det
              bygger på att Vänsterpartiet ju har pengar till allt. Det är det
              parti i Sverige som inte känner restriktioner av något slag, utan
              det finns mer till allting. De hävdar dessutom det faktum att
              om man socialiserar och hindrar väldigt stora grunder för det
              som är den fria företagsamheten i Sverige skulle det inte leda
              till några konsekvenser. Därför blir det lite magstarkt när han
              står här och pratar om resurser till offentliga verksamheter,
              när jag dessutom har redogjort för de satsningar som vi faktiskt
              för fram.
            </seg>
            <seg xml:id="i-7a4a48f81c3c2e2b-0">
              Låt mig vara tydlig med vad som är viktigast för landsting och
              kommuner det vet jag, jag har också suttit i kommunfullmäktige
              och det är att tillräckligt många människor arbetar. Det är grunden
              för att finansiera välfärden, så att förskolan får bra kvalitet
              och så att vi har en tillgänglig sjukvård. Det återspeglar hur
              många som arbetar.
            </seg>
            <seg xml:id="i-e899b45639cfeb8b-0">
              Den som är bäst på att se till att jobben blir fler är också
              den som kan garantera välfärdens finansiering.
            </seg>
          </u>
          <note type="speaker" xml:id="i-07177b856beb8bdc-0">
            Anf. 27 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-0">
            <seg xml:id="i-3100e2d340399461-0">
              Herr talman! Den kanske allra största utmaningen som mänskligheten
              står inför just nu är den globala klimatkrisen. Fredrik Reinfeldt
              pratar gärna om internationellt samarbete och att det är viktigt
              för att kunna klara klimatutmaningen. Varför går då Sverige till
              EU och begär för höga utsläppsrätter? Varför går Sverige till
              EU och vill att man ska sänka kraven på oss när det gäller att
              satsa på förnybar energi? Varför motverkar den svenska regeringen
              just internationella spelregler på EU-nivå för att sätta upp långsiktiga
              mål när det gäller bilars bränsleförbrukning och koldioxidutsläpp?
            </seg>
            <seg xml:id="i-673b65dcd8ba177e-0">
              Det här är exempel på några av de internationella samarbeten
              som det har tagits initiativ till de senaste åren. De är oerhört
              viktiga för att man ska nå framgång. Om man tycker att internationellt
              samarbete är viktigt bör man rimligtvis bejaka detta.
            </seg>
            <seg xml:id="i-034c477b82485c72-0">
              Jag vill också ställa en annan fråga till Fredrik Reinfeldt:
              Vad är det som du anser ger oss svenskar rätten att släppa ut
              fem gånger mer än vad som anses vara hållbart i ett klimatperspektiv
              globalt sett? Det är till exempel sex gånger mer än vad varje
              indier släpper ut. Vi ser ju att redan i dag orsakar klimatförändringarna
              svåra problem, inte minst för människor i södra Afrika som redan
              i dag har det jobbigt men där klimatförändringarna spär på problem
              med fattigdom och svält. Vad är det som ger oss svenskar rätten
              att fortsätta släppa ut fem gånger mer än vad som är hållbart?
            </seg>
          </u>
          <note type="speaker" xml:id="i-6b2a1ad6a285b1f5-0">
            Anf. 28 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-9" who="unknown">
            <seg xml:id="i-eb64fcce18040f78-0">
              Herr talman! Det har handlat väldigt mycket om varsel på sistone.
              Ett företag som heter Volvo Personvagnar bygger bilar. Maria Wetterstrands
              och Miljöpartiets motion handlar om nära nog 2 kronors höjd bensinskatt,
              fördubblad kostnad för att ha förmånsbil och en lång rad andra
              försämringar för bilägare i Sverige.
            </seg>
            <seg xml:id="i-54c5fd48ff55bd93-0">
              Jag har noterat att när debatter förbereds i Sverige träffas
              du och Mona Sahlin för att förbereda er när Lars Ohly är i skogen
              och hugger ved. Då undrar jag: Vad sade Mona Sahlin om grunderna
              för detta? Det är ett utomordentligt viktigt besked till dem som
              är oroliga i Torslanda och Olofström. Vad är den samlade oppositionens,
              åtminstone när det gäller dem av er som tänker regera tillsammans,
              svar på frågan hur det ska vara möjligt att till exempel köpa
              och äga en Volvobil i Sverige?
            </seg>
            <seg xml:id="i-2e5c64b00bc405a6-0">
              Vi har sagt till EU att vi gärna ska ta vår del av ansvaret när
              det gäller den förnybara delen som finns i kommissionens förslag.
              Men har Maria Wetterstrand noterat att det är rätt många andra
              som nu reser invändningar och som inte vill fullfölja? Jag kan
              lova att det kommer att handla väldigt mycket om svenskt ledarskap
              för att få detta på plats. Det tror jag att vi kommer att ha en
              väldigt bred samsyn kring.
            </seg>
            <seg xml:id="i-47ab8ebaef69a775-0">
              Jag tycker att Maria Wetterstrand delvis beskriver det fel. Det
              framstår som om vi ska skämmas i Sverige för att vi gjort så lite.
              Jag vill att Maria Wetterstrand ska tro mer på det hon har varit
              med och påverkat svensk politik att göra, nämligen många av de
              certifikat, CO2-skatter och förändringar som vi har gjort för
              att ställa om. Det har gjort att vi har de nästan lägsta bnp-per-capita-utsläppen
              i hela OECD-kretsen. Ditt sätt att resonera är precis Indiens
              ursäkt för att inte göra någonting för egen del. Det gör att vi
              har mycket snabbt växande utsläpp i de delar av världen där många
              människor bor. Tror du verkligen att det land som ensamt står
              för 0,2 procent av utsläppen kan balansera det hur mycket vi än
              avvecklar möjligheten att äga en bil och ha en Volvo här i Sverige?
            </seg>
          </u>
          <note type="speaker" xml:id="i-204b1677fc282e6f-0">
            Anf. 29 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-1">
            <seg xml:id="i-71d7d76f4da0fe53-0">
              Herr talman! Fredrik Reinfeldts sätt att resonera är just det
              som han själv använder som ursäkt för att vi i Sverige ska fortsätta
              att ta oss rätten att släppa ut fem gånger mer än vad som är hållbart
              i ett globalt perspektiv.
            </seg>
            <seg xml:id="i-b589f718d08e959b-0">
              Jag är helt övertygad om att det behövs en omställning på miljöområdet
              och en avveckling av oljeberoende. Vi måste se till att vi får
              fram bilar som drivs på ett smartare sätt, drar mindre bränsle
              och kan drivas med andra drivmedel. Jag är helt övertygad om att
              det behövs internationella överenskommelser för att man ska nå
              fram här.
            </seg>
            <seg xml:id="i-e4b8b68a85c810ec-0">
              Regeringen har motarbetat långsiktiga mål för bilars bränsleeffektivitet.
              Det skulle vara bra för bilindustrin att veta att alla ska nå
              upp till dessa mål så att man vet vart man siktar. Ni har motarbetat
              att Sverige ska få krav på sig att öka andelen förnybar energi
              trots att både vindkraftsbranschen och biobränslebranschen säger
              att det fixar de lätt bara de får rätt politiska styrmedel. Ni
              har krävt att Sverige ska få högre utsläppsrätter än vad som är
              motiverat i ett internationellt sammanhang. Vad är det som ger
              oss den rätten? Du svarar inte på frågan. Vad är det som ger oss
              rätten att fortsätta släppa ut så mycket koldioxid?
            </seg>
          </u>
          <note type="speaker" xml:id="i-85c11dcc98f81b76-0">
            Anf. 30 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-10" who="unknown">
            <seg xml:id="i-e636040b268f77eb-0">
              Herr talman! Mitt svar på den frågan är att vi gör mycket för
              att minska våra utsläpp. Vi gör det baserat på en politik som
              ni har varit med och utformat och som vi har fortsatt att föra
              och dessutom förstärkt. Vi har höjt CO2-skatter, Maria Wetterstrand.
              Vi är världsledande. Vi har de högsta CO2-skatterna. Jag svarade
              på din fråga. Varför svarade inte du på min?
            </seg>
            <seg xml:id="i-b0074f2e922e72ca-0">
              Det vi inte har velat se är enhetliga utsläppsnivåer som mycket
              snabbt gör det omöjligt att i realiteten ha stora bilar. Vet Maria
              Wetterstrand vad det är man gör i Torslanda? Det är de större
              bilarna som Volvo producerar. Vad sade Mona Sahlin när du och
              hon diskuterade hur man skulle utforma en politik som gör det
              möjligt att äga en Volvo också i framtiden i Sverige när ni möttes
              före debatten?
            </seg>
          </u>
          <note type="speaker" xml:id="i-8eade344baa8459a-0">
            Anf. 31 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-eabd45cc0ea61469-2">
            <seg xml:id="i-58acb041ba5e2cde-0">
              Herr talman! Att ha ett jobb att gå till, att kunna försörja
              sig själv och att ha arbetskamrater är helt grundläggande för
              människors trygghet. Att veta att man behövs och att känna tillhörighet
              är fundamentalt för självkänslan. Men det är också grundläggande
              för ett välfärdssamhälle att alla som kan har en möjlighet att
              få bidra till det gemensamma.
            </seg>
            <seg xml:id="i-3d159b72fcc31a7b-0">
              Det är därför som resultatet av Centerpartiets och regeringens
              jobbpolitik är så väsentligt. Det är därför som det är så viktigt
              att vi nu kan tala om att vi minskar utanförskapet med 180 000
              personer. Nu är det 180 000 fler som jobbar och betalar skatt.
              Det är klart att det spelar roll för regeringens möjligheter att
              också investera för framtiden. Det är ingen slump att det är 180
              000 färre i utanförskap. Vi har i två års tid investerat i en
              politik för jobb, rättvisa och trygghet.
            </seg>
            <seg xml:id="i-9a48b4c8f44cf16d-0">
              Vi har inte accepterat att 140 personer per dag förtidspensionerades,
              utan vi har satt in tydliga åtgärder. Nu minskar inflödet till
              förtidspensionering. 11 000 personer som tidigare var förtidspensionerade
              kan nu glädja sig åt ett jobb.
            </seg>
            <seg xml:id="i-1de3faf62bcc6e4e-0">
              Vi har inte, som gjordes tidigare, accepterat att människor har
              gått år ut och år in på a-kassa utan att få ett arbete, utan vi
              har satt in tydliga åtgärder för matchning till nya jobb. Vi har
              sänkt arbetsgivaravgifterna för dem som hade det allra svårast
              att ta sig in på arbetsmarknaden. Vi har coachat för att fler
              ska få ett jobb.
            </seg>
            <seg xml:id="i-edae65024aa9f0c6-0">
              Vi har inte accepterat att unga människor ska börja sitt liv
              med att leva på socialbidrag, utan vi har sett till att över 40
              000 fler unga nu har fått ett jobb.
            </seg>
            <seg xml:id="i-632cd5e8651d45c5-0">
              Vi har inte accepterat att människor fått gå i åratal i väntan
              på rehabilitering, utan vi har satt in åtgärder i tid för att
              också den som har blivit sjukskriven ska få möjlighet att komma
              tillbaka till arbetslivet. 90 000 personer har kommit tillbaka
              till arbete efter sjukskrivning sedan vi tillträdde.
            </seg>
            <seg xml:id="i-ccdc7f49fc8c2115-0">
              Allt detta beskriver Socialdemokraterna som kallt, hårt och orättvist.
              Jag måste säga att jag förstår ingenting. Vad är det som är så
              orättvist med att unga får jobb, att sjuka får rehabilitering,
              att arbetslösa äntligen kan komma tillbaka till arbetslivet och
              att vi minskar inflödet till förtidspensionering? Vad är det som
              är så orättvist med att 180 000 fler nu kan jobba och försörja
              sig själva? Vad är det som är så orättvist med att jobben har
              vuxit fram i hela Sverige? Nu visas de bästa siffrorna på länge
              till och med i Norrlands inland. Var finns orättvisan?
            </seg>
            <seg xml:id="i-0f1e0768dc7c6a2b-0">
              Jag tror att er indignation beror på avundsjuka som ni döljer
              med begrepp som orättvisa och otrygghet. Det var ni som skapade
              utanförskapet. Glöm aldrig det! Det tragiska är att ni inte har
              lärt er någonting. Nu när ni har chans att göra bot och bättring
              kommer ni tillbaka med samma politik som förut, mer bidrag, mer
              Ams, mer paket. Snälla ni, vi har provat er modell i fullskaleförsök,
              och det gick inte bra. Erkänn det!
            </seg>
            <seg xml:id="i-196fb9e6a3d32453-0">
              I dessa tider känns det skönt att vara minister just i Sverige
              och att ha kunnat presentera en budget med ett reformutrymme på
              32 miljarder, när våra kolleger runt om i Europa sparar. Trots
              det har vi pengar att göra mer om det skulle krävas, och det kan
              behövas med tanke på det som nu sker runt om i världen och som
              nu påverkar oss så starkt.
            </seg>
            <seg xml:id="i-d78ea3261d6cd804-0">
              Att många känner oro i de här tiderna är fullt begripligt. Varsel
              som läggs på många av våra företag innebär att osäkerheten och
              oron ökar för många människor. Jag har mött en del den senaste
              veckan, både anställda och företagare, som inte vet hur framtiden
              ska se ut. Det här är en oro som vi i regeringen tillsammans med
              många andra måste ta på fullaste allvar. Alla ska veta att vi
              kraftsamlar just nu för er.
            </seg>
            <seg xml:id="i-ebdbac2df4d426cd-0">
              Sanningen är att det finns resurser och verktyg. Nu handlar det
              om att samordna och samarbeta så att vi verkligen använder de
              resurser som finns till hjälp för alla dem som behöver. Jag kan
              lova att vi ska göra allt vad vi kan, allt som är möjligt, för
              att alla ska kunna gå till ett nytt jobb.
            </seg>
            <seg xml:id="i-0c80cee924a4719c-0">
              Många av de kunniga medarbetare som nu riskerar uppsägning kommer
              att gå direkt till ett annat jobb. Andra kommer att gå till utbildning,
              och några kommer att våga ta steget att starta ett eget företag.
              Det är inte mer ofinansierade paket där pengar flyttas mellan
              olika regioner som är lösningen. Det är kraftsamling regionalt
              och lokalt av de resurser som finns i alla de system som redan
              är uppbyggda.
            </seg>
            <seg xml:id="i-f2e0c0e0930831a8-0">
              Finansoron har drabbat många länder mycket hårt, och Sverige
              går inte igenom det här opåverkat. Bristen på pengar är i dag
              kännbar både för människor som behöver byta bostad och för företag
              som inte alls upplever någon avmattning utan behöver investera
              och bygga till. Kunder ringer till Volvo och andra företag och
              säger: Vi kan köpa lastbilen som står där ute på parkeringen,
              men vi har inga pengar, för vi får inte låna av banken.
            </seg>
            <seg xml:id="i-22897aa59665c9c2-0">
              Därför känns det skönt att Sverige nu har varit med och påverkat
              så att hela Europa får ett ramverk för hur vi ska säkra den finansiella
              sektorn med tydliga regler för hur länder ska agera. Garantier
              och kapitaltillskott ska utformas på likartat sätt i alla våra
              länder. Nu måste vi agera gemensamt och i respektive land så att
              vi kan återfå tilltron till vårt finansiella system.
            </seg>
            <seg xml:id="i-ff0bd241226d4bc0-0">
              I detta läge är det också viktigt med en ansvarsfull ekonomisk
              politik, en politik som sätter ramar för hur mycket vi kan spendera
              men också en politik som leder till fler jobb i fler och växande
              företag.
            </seg>
            <seg xml:id="i-67d730e22fca5a07-0">
              Det är i detta läge som det är skönt att ha presenterat en budget
              som investerar för framtiden, på infrastruktur så att vägar och
              järnvägar finns för företag och människor framöver. Vi satsar
              10 miljarder i en närtidssatsning de närmaste åren runt om i hela
              landet på allt från enskilda vägar till storstadssatsningar.
            </seg>
            <seg xml:id="i-4e42b7333d3a750e-0">
              Det är i det här läget som det är skönt att kunna visa att vi
              kan investera i forskning och innovation med 15 miljarder kronor
              de närmaste åren. Vi pekar ut tre strategiska områden där Sverige
              kan fortsätta ligga i framkant: klimat och energi, läkemedel samt
              teknik. Här kan vi tillsammans se till att Sverige inte bara får
              ett innovationsklimat i världsklass utan också se till att vi
              kommersialiserar de innovationer som vi tar fram.
            </seg>
            <seg xml:id="i-6a9a61ebb17d9c15-0">
              Men det är också ett läge där vi kan sänka kostnaderna för svenska
              företag med 16 miljarder kronor, att läggas till de 36 miljarder
              som vi har beslutat om tidigare. Vi kan sänka både arbetsgivaravgift
              och bolagsskatter för att göra det billigare att anställa. Efter
              den 1 januari blir det 12 procent billigare att ha en anställd
              som är under 26 år. Det gäller både privat och offentlig sektor.
              Vi kan förenkla för företagen, och vi kan förbättra konkurrensen.
              Vi kan investera i yrkesutbildning runt om i landet så att landets
              företagare nu kan få tag i välutbildad arbetskraft också inom
              de praktiska utbildningarna.
            </seg>
            <seg xml:id="i-323e83cc07b68426-0">
              Allt det här kan vi investera i tillsammans med reformer som
              ger resurser till landets pensionärer, förbättrar psykiatrin,
              ökar tillgängligheten i vården och ger möjligheter för barnfamiljer
              att bestämma över hur barnomsorgen ska vara.
            </seg>
            <seg xml:id="i-6a6c7ad7ff93e749-0">
              Fler i arbete mer att dela på. Så enkelt är det, men ändå så
              svårt för en del. Så svårt är det för oppositionen att man lägger
              budgetar som spräcker budgettak trots den kris som vi befinner
              oss i. Det är ansvarslöst, och jag måste säga att jag inte känner
              igen socialdemokratin. Att Vänsterpartiet skulle spräcka budgettaket
              är ingen överraskad över, men att socialdemokratin gör det, det
              förvånar.
            </seg>
            <seg xml:id="i-4f2625f935d673b6-0">
              Herr talman! I tider av ekonomisk turbulens är det många som
              ifrågasätter globaliseringen och klimatfrågan och som tycker att
              vi ska stänga gränser, se till oss själva och hantera klimatet
              lite senare. Men till dem vill jag säga att för Centerpartiet
              ligger framtiden i en än mer öppen värld. Och framtiden ligger
              i en klimatomställning. Jag vill skapa en bättre framtid för våra
              barn och barnbarn.
            </seg>
            <seg xml:id="i-19749a7e49745ef6-0">
              Nu är inte tiden att huka och backa. Nu är tiden att visa ledarskap
              och stå upp för det vi tror på: en riktigt trygg trygghet, en
              värld där vi kan andas och ett grönt framtidssamhälle. Det är
              nu vi kan investera i hållbara energi- och klimatlösningar, tekniksmarta
              lösningar som energieffektiviserar och produkter som sparar energi
              och som är miljövänliga. Vi kan bygga mer klimatsmart och leda
              energiomställningen med de förnybara energikällorna.
            </seg>
            <seg xml:id="i-a2d32828d4d0583e-0">
              Vi ser det hända runt om i Sverige. I Piteå investeras 50 miljarder
              i en vindkraftspark, ett av Europas största industriprojekt på
              mycket länge. I Alingsås, Trosa och Grumslöv finns nollhus. Nu
              ser vi att nollhusen står inför ett genombrott på husmarknaden.
              På bilsidan kommer helt nya lösningar med elbilar med batteristationer,
              så om du har bråttom kan du bara byta batterier. Nya bränslen
              växer fram, och Saab och Volvo har en framtid om man gör rätt
              saker.
            </seg>
            <seg xml:id="i-e53ad2aee9f72f7b-0">
              Här finns en historisk utmaning och möjlighet, och även om det
              är svårt att förutsäga hur framtiden ser ut är det aldrig någon
              gång som människan blir så kreativ som den gång då tiden är knapp
              och problemet är stort. Det är då alla våra överlevnadsinstinkter
              vaknar: när det verkligen gäller.
            </seg>
            <seg xml:id="i-f0591e5d11c219b0-0">
              Vi behöver samla oss globalt och i Sverige för att möta klimatkrisen.
              I det här finns möjligheterna. I det här finns jobben. I det här
              finns framtidstron. Vi gör det för våra barn och barnbarn. Det
              är de värda.
            </seg>
          </u>
          <note type="speaker" xml:id="i-2f7eac772ad0f572-0">
            Anf. 32 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-11">
            <seg xml:id="i-185def832b7be0c1-0">
              Herr talman! Maud Olofsson, att du fortsätter att medvetet fara
              med osanning om budgettaken! Antingen förstår du inte, eller också
              ljuger du. Jag vet inte vilket som är mest pinsamt och mest oroande.
            </seg>
            <seg xml:id="i-8f42046d0909c916-0">
              Vi socialdemokrater, som var med och skapade reglerna runt utgiftstaken,
              följer förstås våra egna regler. Vi har ett större finansiellt
              sparande än regeringen, och vi för en ansvarsfull ekonomisk politik.
              Det vet Maud Olofsson.
            </seg>
            <seg xml:id="i-0f0ef8707090b348-0">
              När det gäller sänkt avgift för ungdomar ifrågasätter regeringens
              eget finanspolitiska råd om det är en effektiv åtgärd. Det gör
              ert eget råd, Maud Olofsson. Nej, rikta stödet till dem som har
              svårt att få jobb i stället! Det är effektivt.
            </seg>
            <seg xml:id="i-a777e268cb4fbaee-0">
              Sedan måste jag fråga en sak, eftersom Maud Olofsson fortsätter
              diskutera trygghet och vikten av att känna det i dessa tider.
              Du har uttryckt många gånger det gjorde du också nu att dina tankar
              går till de varslade och deras familjer. Jag måste ställa en rak
              fråga: När Maud Olofsson sänkte a-kassan, när Maud Olofsson inte
              höjde taket för just de metallare och tjänstemän som nu riskerar
              att förlora jobbet, vad tänkte hon på då?
            </seg>
          </u>
          <note type="speaker" xml:id="i-2c0ad40204ab1e9a-0">
            Anf. 33 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-3">
            <seg xml:id="i-1d8f890bfb6b6741-0">
              Herr talman! När det gäller budgettaken var det Centerpartiet
              och Socialdemokraterna som var överens. Varför gjorde man reformen
              om budgettaken? Jo, därför att politiker inte skulle lockas att
              leverera löften som var kostnadsdrivande. Det var därför vi införde
              budgettaken. Tanken var att både regering och opposition skulle
              hålla sig till de budgettaken.
            </seg>
            <seg xml:id="i-8ae818da25f55040-0">
              Det är väl enkelt att säga att man håller budgettaken om man
              konstruerar dem själv. Sanningen är att riksdagen har fattat beslut
              om budgettak för 2009 och 2010, och dem överskrider ni. Förklara
              det, när vi nu har en finansiell oro.
            </seg>
            <seg xml:id="i-a9758868a602eaf6-0">
              Den andra delen handlar om vad Finanspolitiska rådet säger. Man
              säger att sänkta inkomstskatter är en av de mest effektiva åtgärder
              som vi kan genomföra. Det har också, tillsammans med många andra
              åtgärder, lett till att vi har 180 000 färre i utanförskap. Men
              det ser inte Mona Sahlin, utan ni tänker fortsätta med skattechocker.
            </seg>
            <seg xml:id="i-fe06b2055cefb768-0">
              Tittar vi på vad som har hänt med ungdomarna ser vi att det är
              40 000 färre arbetslösa. Är inte det bra? Kan inte Mona Sahlin
              erkänna det och säga: Det var ju ändå rätt bra att ungdomar fick
              jobb.
            </seg>
            <seg xml:id="i-96ffe652788a0971-0">
              I stället levererar ni en budget som ökar kostnaderna, som innebär
              en skattechock för landets ungdomar så att deras möjligheter att
              komma in på arbetsmarknaden blir mycket sämre.
            </seg>
            <seg xml:id="i-44da38cff9fd0518-0">
              Låt mig, när det handlar om dem som nu är varslade, först säga
              att företagen måste ta ett ansvar. Jag är mycket överraskad över
              att Mona Sahlin och Socialdemokraterna inte tycker att det är
              en viktig sak. Det andra jag vill säga är att det finns trygghetsförsäkringar
              som träder in. Resultatet av de insatser som Trygghetsrådet och
              andra gjort innebär att 8085 procent av dem som funnits med i
              de åtgärderna fått nytt jobb.
            </seg>
            <seg xml:id="i-2b57cc561312bd47-0">
              Tror Mona Sahlin att det är en jobbpolitik som leder till färre
              sysselsatta som är svaret till alla dem som blir arbetslösa? Er
              politik leder till 60 000 färre jobb. Vilken trygghet skapar det
              för dem som i dag står inför varsel? Om jag saknar eller förlorar
              ett jobb måste jag ha ett nytt att gå till. Det är det vi erbjuder.
            </seg>
          </u>
          <note type="speaker" xml:id="i-89e7f9685e29d7d9-0">
            Anf. 34 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-12">
            <seg xml:id="i-43b88b4bd0f0297d-0">
              Herr talman! Maud Olofsson vet att hon är ute på väldigt djupt
              vatten när hon anklagar socialdemokratin för att inte ha en ansvarsfull
              ekonomisk politik, för att inte ha fullt förtroende för de regler
              som handlar om överskottsmål, utgiftstak, Riksbankens självständiga
              ställning. Ibland är det så att ju mer djupt vatten man är ute
              på desto mer sprattlar man. Men det blir inte bättre för det.
              Det är inte trovärdigt, och det vet Maud Olofsson.
            </seg>
            <seg xml:id="i-01269793edaeaca4-0">
              Sedan handlar politik även om att glädjas över dem som får jobb.
              Det gör vi gemensamt. Jag är övertygad om att alla i kammaren,
              från samtliga partier, gör det. Jag är också övertygad om att
              alla vi i kammaren har en ärlig avsikt med alla de förslag vi
              lägger fram, att de ska leda till bättre villkor och fler jobb.
              Men alla i kammaren har också ett ansvar för att inse att just
              nu stannar jobbtillväxten av.
            </seg>
            <seg xml:id="i-e15b0654acc5a685-0">
              Nu säger Konjunkturinstitutet att arbetslösheten växer, och just
              då har regeringen medverkat till att en halv miljon människor
              står utanför a-kassan. Politiken måste binda ihop Sverige så att
              fler vågar gå från det gamla jobbet till det nya. Då är inte otryggheten
              ett hinder utan det som leder till nya jobb för dem som drabbas.
              Det är därför a-kassan inte är ett bidrag, Maud Olofsson, utan
              en del i jobbpolitiken.
            </seg>
          </u>
          <note type="speaker" xml:id="i-6871e256ad7da10f-0">
            Anf. 35 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-4">
            <seg xml:id="i-98c1d1a0b3ca0417-0">
              Herr talman! Jag förstår om Mona Sahlin känner sig indignerad
              över utgiftstaken och de fakta vi redovisar. Socialdemokraterna
              var ju med och fastställde regelverket. Det är viktigt att säga
              att vi inte kan ha ett utgiftstak för regeringen och ett annat
              för oppositionen. När vi var i opposition respekterade vi alltid
              budgettaken för det fanns ett stramt förhållningssätt till hur
              man skulle hantera budgeten.
            </seg>
            <seg xml:id="i-fcf3f726d6e32f9b-0">
              När det handlar om de arbetslösa tror jag att de förväntar sig
              att vi har en jobbpolitik. Det är klart att vi ska skapa trygghet
              i övergången, men det vi ska erbjuda är en politik som innebär
              att om jag förlorar ett jobb ska jag kunna gå till ett annat.
              Problemet för Socialdemokraterna är att deras politik leder till
              60 000 färre jobb. De har bara a-kassan att erbjuda. De har ingen
              framtid att erbjuda för dem som blir arbetslösa eftersom de inte
              skapar tillräckligt många jobb.
            </seg>
            <seg xml:id="i-9dc1e80a4c98fa3f-0">
              Det är genom sänkta kostnader för företagen, sänkta inkomstskatter
              och jobbskaparpolitik som vi kan erbjuda trygghet och framtid
              för de människor som nu blir varslade och riskerar att bli arbetslösa,
              inte gammal skåpmat. Det har ni provat i fullskaleförsök, och
              det fungerade inte.
            </seg>
          </u>
          <note type="speaker" xml:id="i-fd3dbef32331ed47-0">
            Anf. 36 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-2">
            <seg xml:id="i-4b0bdc9aaa7b0695-0">
              Herr talman! Ett av skälen till att alliansen vann valet 2006
              tror jag var att de beskrev verkligheten på ett mindre glättat
              sätt än den dåvarande socialdemokratiska regeringen; även jag
              var kanske delvis ansvarig för det. Nu låter det på Maud Olofsson
              som om allting går åt rätt håll. I tider av finansiell oro och
              lågkonjunktur försöker Maud Olofsson ingjuta mod i människor genom
              att påstå att utvecklingen går framåt. Men det är inte sant.
            </seg>
            <seg xml:id="i-1166da4998743f2f-0">
              Ni har, Maud Olofsson, försämrat a-kassan och sjukförsäkringen
              på ett sätt som gjort att människor blivit fattigare och fått
              det svårare i vardagslivet. Mer än 500 000 färre har i dag, jämfört
              med när ni tillträdde, en arbetslöshetsförsäkring. Det beror på
              era stora avgiftshöjningar i a-kassan. För många återstår vid
              arbetslöshet endast att få socialbidrag eller gå över till kriminalitet.
              Det är vad som återstår.
            </seg>
            <seg xml:id="i-21b3eb430f410ee9-0">
              Även den som har a-kassa drabbas. De varsel som nu läggs på Volvo
              riskerar att leda till uppsägningar. Låt oss ta ett räkneexempel.
              Om ett par som båda arbetar på Volvo förlorar sina jobb riskerar
              de att få 15 000 kronor mindre netto per månad. Det kanske inte
              låter så mycket för Fredrik Reinfeldt eller Maud Olofsson, som
              ju tjänar hyfsat bra med pengar. De skulle nog klara 15 000 mindre
              netto utan att det märktes. För Volvoarbetarna innebär det dock
              skillnaden mellan att kunna bo kvar och att tvingas flytta.
            </seg>
            <seg xml:id="i-d80a0a1855c73418-0">
              Detta är grunden för den stora oro som nu finns, inte bara på
              Volvo, inte bara i Västsverige, utan överallt där man märker av
              lågkonjunkturens konsekvenser. Er orättvisa politik skapar utslagning
              och mänskliga tragedier, Maud Olofsson.
            </seg>
          </u>
          <note type="speaker" xml:id="i-5a0ba87f4ba9fc6b-0">
            Anf. 37 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-5">
            <seg xml:id="i-082654d4bde9d0d9-0">
              Herr talman! Om 180 000 färre i utanförskap är orättvist vet
              jag inte hur vi ska definiera rättvisa. 180 000 har gått från
              utanförskap till arbete. Det är någonting bra, och jag trodde
              att ett arbetarparti som Vänsterpartiet också tyckte att det var
              bra.
            </seg>
            <seg xml:id="i-47b029b4f5ba5cc8-0">
              Ja, vi ska ha bra sociala trygghetssystem om man blir sjuk eller
              arbetslös, men vi måste också ha en politik som innebär att människor
              har någonting att gå till.
            </seg>
            <seg xml:id="i-c004e6f48892ccc5-0">
              Jag satt hela förmiddagen i går tillsammans med fack och arbetsgivare,
              regionala och lokala företrädare, och diskuterade vad som händer
              i fordonsindustrin. Jag kan berätta för Lars Ohly att inte en
              enda gång nämndes a-kassan, inte en enda gång nämndes förslag
              om paket. I stället sade man: Låt oss rusta de system och strukturer
              vi har i form av Arbetsförmedlingen, Almi, Försäkringskassan,
              kommuner, näringslivskontor, statliga myndigheter, allt detta.
              Låt oss rusta oss så att vi finns nära de människor som nu varslas
              och riskerar arbetslöshet. Låt oss använda alla de verktyg som
              vi har till trygghet för de människor som nu riskerar arbetslöshet.
              Vi är jätteduktiga på det om vi bara kraftsamlar.
            </seg>
            <seg xml:id="i-6448b0aef62ffb53-0">
              Det är också därför vi tillsatt samordningspersoner på alla dessa
              områden. Nu kraftsamlar vi gemensamt för att möta detta. Det tillsammans
              med den jobbskaparpolitik och den budget som regeringen lagt fram
              skapar dessa möjligheter. Infrastrukturen är en bra sak att ta
              till när vi har lågkonjunktur. Att satsa på forskning och innovation
              innebär att vi tillsammans med näringslivet kan fortsätta att
              få fram nya innovationer och skapa nya jobb. Att satsa på energi-
              och klimatomställningen är också ett sätt att möta framtiden.
            </seg>
            <seg xml:id="i-c0f1f506cb50251a-0">
              Det gäller emellertid att även se till att vi har väl fungerande
              system den dag det blåser. Det är inte bara i stiltje som dessa
              system ska fungera. De ska också klara av lite kuling och storm.
              Det är det vi kraftsamlar kring för att skapa trygghet.
            </seg>
          </u>
          <note type="speaker" xml:id="i-d49a61edf033c3b3-0">
            Anf. 38 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-3">
            <seg xml:id="i-d93c066b121b28ab-0">
              Herr talman! Det var ett helt fantastiskt inlägg som, vad jag
              förstår, inte kan landa i slutsatsen att det var rätt att sänka
              a-kassan, att det var rätt att sänka sjukersättningen, att det
              var rätt att ha anställningsstopp på Arbetsförmedlingen ända fram
              till i går, under en lågkonjunktur som pågått mycket längre än
              enbart de senaste veckorna.
            </seg>
            <seg xml:id="i-9e9f486b086dba03-0">
              Slutsatsen av Maud Olofssons replik borde vara: Vi hade fel.
              Vi gjorde fel. Vi skulle inte ha försämrat för arbetslösa och
              sjuka. Vi skulle inte ha gett pensionärerna högre skatt än de
              arbetande, vilket drabbat många fattigpensionärer på ett orättvist
              sätt. Vi skulle inte ha låtsats som om arbetslinjen är svaret
              på de oroliga varslades frågor, såvida man inte utrotar arbetslösheten.
            </seg>
            <seg xml:id="i-fe11103c6f1c75c0-0">
              Så länge arbetslösheten finns där som en realitet för människor
              kommer också stabila sociala försäkringssystem att vara helt nödvändiga
              för att minska oron i samhället och för att kunna gå framåt med
              en modern och framtidsinriktad politik. Och den saknar regeringen.
            </seg>
          </u>
          <note type="speaker" xml:id="i-9163c7a4ae0ef5f4-0">
            Anf. 39 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-6">
            <seg xml:id="i-c70f76eb3d372d2a-0">
              Herr talman! Vi ska minnas att när vi tog över fanns över en
              miljon människor i utanförskap. Det var Vänsterpartiets, Miljöpartiets
              och Socialdemokraternas politik som skapade det. Som jag sade
              tidigare har vi provat den politiken i fullskaleförsök, och det
              skapade ett gigantiskt utanförskap.
            </seg>
            <seg xml:id="i-cdbe9d8d72541a8a-0">
              Sedan vi tillträdde har vi med vår politik minskat utanförskapet
              med 180 000 personer. Vi har sett till att företagen investerar
              och skapar nya jobb. Det är en bra situation när vi nu möter en
              begynnande lågkonjunktur. Jag tror nämligen att människor frågar
              vilket jobb de ska gå till när de förlorar det gamla jobbet, och
              då måste det finnas företag som har råd att investera och möta
              framtiden.
            </seg>
            <seg xml:id="i-d73652bdedde5e60-0">
              Jag har lyssnat till Vänsterpartiet ett antal gånger. Inte vid
              något tillfälle har jag hört någonting som skulle leda till nya
              jobb. Det handlar om bidrag och det handlar om Ams. Det är det
              som är svaret, och jag tror inte på detta. Vi har provat det förut.
              Det fungerade inte.
            </seg>
            <seg xml:id="i-0e75bb07eaa5131f-0">
              Jag inser att vi aldrig kommer att bli överens i denna fråga.
              Men jag tror att människor nu ser resultatet av regeringens politik.
              180 000 i minskat utanförskap är ett bra betyg för den regering
              som har lovat fler jobb åt fler människor.
            </seg>
            <seg xml:id="i-fd24f2284993bb6c-0">
              (Applåder)
            </seg>
          </u>
          <note type="speaker" xml:id="i-1b5cec8bf7acc2f8-0">
            Anf. 40 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-2">
            <seg xml:id="i-045aa469c113b1dc-0">
              Herr talman! Maud Olofsson pratade vackert i sitt anförande om
              klimatfrågan. Det uppskattade jag.
            </seg>
            <seg xml:id="i-308d50804bb904c9-0">
              Jag tänkte citera Maud Olofsson själv från Svenska Dagbladet
              i februari 2005. Då skrev Maud Olofsson så här: Jag kan inte heller
              tolerera att statligt ägda Vattenfall investerar i den smutsigaste
              energiproduktion vi känner till, även om det sker i andra länder.
              På denna punkt kan jag också vara självkritisk och säga att vi
              borde ha varit tydligare i våra besked tidigare.
            </seg>
            <seg xml:id="i-604079ce053501b5-0">
              Nu är Maud Olofsson näringsminister. Mellan 2006 och 2007 ökade
              Vattenfall utsläppen av växthusgaser med 10 miljoner ton. Det
              är en dryg femtedel av hela Sveriges utsläpp. Vattenfalls sammantagna
              utsläpp är nu över 90 miljoner ton, alltså en och en halv gånger
              hela Sveriges utsläpp. Vi har ett statligt ägt bolag som släpper
              ut mer växthusgaser än hela Sverige. I Tyskland bygger Vattenfall
              just nu två nya kolkraftverk, och ytterligare ett planeras.
            </seg>
            <seg xml:id="i-f0e0fa63138f5a45-0">
              År 2005 tyckte Maud Olofsson att hon borde ha sagt ifrån om Vattenfall
              tidigare. Börjar det bli dags nu?
            </seg>
          </u>
          <note type="speaker" xml:id="i-b54dcbd6813c54a8-0">
            Anf. 41 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-7">
            <seg xml:id="i-524f381babf85383-0">
              Herr talman! Låt oss först påminna oss om att de investeringar
              i kolkraft som har skett i Tyskland skedde under den tid då ni
              hade inflytande över regeringspolitiken. Det är viktigt att komma
              ihåg.
            </seg>
            <seg xml:id="i-72b29e77feca9ce4-0">
              Det vi gör nu är en genomgång av Vattenfalls och andra statliga
              företags affärsidéer och strategier. Det kommer att resultera
              i en strategi som bolagsstämman får ta ställning till.
            </seg>
            <seg xml:id="i-d7b06eaa8215829c-0">
              Det som också genomförs nu är hållbarhetsredovisningar för alla
              statliga bolag. Vi är först i världen med att genomföra det. Det
              innebär att varje statligt bolag ska redovisa till exempel hur
              man ska minska koldioxidutsläppen och hur hållbarhetsinvesteringarna
              ser ut. Det kommer inte bara att gälla den nationella nivån, utan
              Vattenfall som bolag. Dessa hållbarhetsredovisningar ska i sin
              tur kunna granskas av sådana som Maria Wetterstrand och andra.
              Vattenfall ska kunna svara på varför man gör den ena eller andra
              investeringen.
            </seg>
            <seg xml:id="i-fbb9681632fa9b86-0">
              Jag noterar också att Vattenfall nu genom sina köp i Storbritannien
              och sina investeringar på Lillgrund och andra ställen ökar investeringarna
              i det förnybara, till exempel vindkraften, och det är bra. Men
              jag tycker också att det är viktigt att säga att inte bara Vattenfall
              utan också många andra måste vara med för att vi ska klara omställningen
              till det förnybara.
            </seg>
            <seg xml:id="i-be146b9d71b43e23-0">
              Precis som statsministern sade här kommer Sverige att ha ett
              högt och ambitiöst mål om klimat- och energiöverenskommelsen går
              igenom. Då kommer vi att gå från 40 till 49 procent. Det är klart
              att vi kommer att behöva kraftsamla allihop för att åstadkomma
              det. Det är också därför vi underlättar för dem som nu vill investera.
              Vi underlättar för vindkraftsbyggare som vill investera här i
              Sverige, och det inkluderar naturligtvis också Vattenfall. Vi
              har snabbat på planeringsprocessen och gett större resurser till
              länsstyrelserna, så att de kan ta hand om ansökningarna snabbare.
              Vi hjälper till med att bygga ledningar och annat.
            </seg>
            <seg xml:id="i-a5882ad7d3b4ceb7-0">
              Det är så vi driver på, så att vi får mer av det förnybara och
              så att vi kan leva upp till de mål som EU har satt upp. Sverige
              är berett att ta den ledningen. Vattenfall ska spela en viktig
              roll i den omställningen. Det är självklart.
            </seg>
            <seg xml:id="i-fd24f2284993bb6c-1">
              (Applåder)
            </seg>
          </u>
          <note type="speaker" xml:id="i-51ec9d109fad4b37-0">
            Anf. 42 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-3">
            <seg xml:id="i-5b452baee6f21dbc-0">
              Herr talman! Jag försökte höra svaret på frågan. Jag hörde hållbarhetsredovisningar.
              Hållbarhetsredovisningar i all ära, men de löser inte problemet
              med att Vattenfall släpper ut växthusgaser motsvarande en och
              en halv gånger hela Sveriges utsläpp.
            </seg>
            <seg xml:id="i-2f63197b5bb8b2e5-0">
              Du sade själv år 2005 att det här inte är acceptabelt. Nu bygger
              man nya kolkraftverk i Tyskland. Det vi gjorde under förra mandatperioden
              från Miljöpartiets sida var att vi för första gången fick in till
              Vattenfall att man skulle satsa på förnybar energi. Det kan vara
              en orsak till att det nu görs en del små investeringar i den riktningen.
              Men de stora investeringarna handlar fortfarande om kolkraft.
            </seg>
            <seg xml:id="i-78a3cfde3da743dd-0">
              Dessutom bedriver statliga Vattenfall lobbning gentemot EU-parlamentet
              och EU:s beslutsfattare mot en aktiv politik för att styra om
              från kolkraft till förnybart. Det är dags att ta Vattenfall i
              handen och leda dem i rätt riktning.
            </seg>
          </u>
          <note type="speaker" xml:id="i-7d6b89f6c89a114f-0">
            Anf. 43 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-8">
            <seg xml:id="i-57c95b92e4ddb499-0">
              Herr talman! Jag kan ändå konstatera att Maria Wetterstrand inte
              hade det stora inflytande som hon i så fall hade önskat. Kolinvesteringar
              skedde faktiskt under er tid.
            </seg>
            <seg xml:id="i-76063087d202d09f-0">
              Det som Vattenfall gör nu är att försöka hitta verktyg och teknik
              för att binda koldioxid. Där är man med och investerar. Jag är
              ledsen att behöva säga det, men vi kommer att ha kolkraft också
              framöver. Då är det bättre att vi har teknik som binder koldioxid
              och är med i den teknikutvecklingen.
            </seg>
            <seg xml:id="i-cd9b63e5dc60ae84-0">
              Jag tror på framtiden för det förnybara. Där ligger möjligheterna
              också för de fattiga länderna att vara med och investera. I veckan
              träffade jag afrikanska kolleger, energiministrar som var på besök
              i Sverige för att titta på hur vi jobbar med det förnybara. Vi
              har jättemycket att bidra med. Jag vill säga till Maria Wetterstrand,
              som kritiserar oss när vi gör saker och ting utomlands, att det
              är precis det de efterfrågar.
            </seg>
            <seg xml:id="i-95b46ebff16b302e-0">
              Vi vill ha hjälp med att investera i det förnybara, så att vi
              kan få en energistruktur som fungerar men också är hållbar på
              sikt. Där spelar det roll att vi gör saker här hemma men också
              utomlands. Var så säker på att vi kommer att ha en ambitiös klimat-
              och energipolitik! Vi driver det i EU och internationellt, och
              vi driver det också här i Sverige.
            </seg>
            <seg xml:id="i-fd24f2284993bb6c-2">
              (Applåder)
            </seg>
          </u>
          <note type="speaker" xml:id="i-d022d7a53247979c-0">
            Anf. 44 Utbildningsminister JAN BJÖRKLUND (fp):
          </note>
          <u xml:id="i-9fa68b436aaae644-11" who="unknown">
            <seg xml:id="i-a4b63ccf67ae5a95-0">
              Herr talman! Turbulens är ordet. De senaste veckorna har varit
              omtumlande. Ändå är det viktigaste budskapet till svenska folket
              i dag att vi kommer att ta oss igenom även detta. Det kommer en
              avmattning i konjunkturen. Vi kommer att få utmaningar att lösa.
              Men vi kommer att klara det.
            </seg>
            <seg xml:id="i-2b2f2ae67aedf7d8-0">
              En ideologisk debatt om krisens orsaker har redan satt i gång.
              Socialister av olika schatteringar vill gärna tolka detta som
              marknadsekonomins slutliga kollaps och vill nu ha långtgående
              statlig styrning.
            </seg>
            <seg xml:id="i-42f3007f7e98845b-0">
              Det var ur erfarenheterna från 1929 års ekonomiska krasch och
              den depression med massarbetslöshet som följde på den som dåvarande
              ekonomiprofessorn Bertil Ohlin kom att utveckla socialliberalismen.
              Kärnan var att ett system med fri marknadshushållning är överlägset
              alla andra system, men att det trots allt har sina brister. I
              nedgångsfaserna kan de sociala konsekvenserna bli kännbara. Därför
              ska staten av sociala skäl sätta upp regler och ramar och vara
              beredd till intervention i vissa lägen.
            </seg>
            <seg xml:id="i-00e73e371de95be7-0">
              Socialisten tror att lösningen är att avskaffa marknadsekonomin
              och införa statligt dirigerad ekonomi. Nyliberalen tror att frånvaron
              av en stat är allena saliggörande. Socialliberalen bekänner sig
              till marknadsekonomins överlägsenhet i att skapa ekonomiskt välstånd,
              men erkänner att marknadsekonomin trots allt måste utvecklas inom
              samhälleliga ramar och regelverk och att staten ibland kan behöva
              intervenera för den sociala trygghetens skull.
            </seg>
            <seg xml:id="i-d66d784cbcfd65e1-0">
              Eurosamarbetet har denna vecka visat sin styrka. Idéerna om bankakuter
              och olika garantifonder har hämtats från många håll, till exempel
              från Sverige, Danmark och Storbritannien. Men det var först när
              den samlade eurozonen bestämde sig för att genomföra detta som
              finanskrisen kunde mötas med stark kraft. Man kan nog hävda att
              det var när euroländerna gemensamt bestämde sig för att möta finanskrisen
              med de här åtgärderna som det blev en inbromsning av finanskrisen.
              Det var det som bromsade in, inte USA:s åtgärder.
            </seg>
            <seg xml:id="i-d3f2c60ba08448a2-0">
              Herr talman! Sverige står starkt rustat inför den konjunkturavmattning
              som nu kommer. Det beror bland annat på ett antal mycket viktiga
              strukturreformer som är genomförda i Sverige. Många av dem är
              genomförda i samförstånd mellan de borgerliga partierna och Socialdemokraterna.
            </seg>
            <seg xml:id="i-8f64095160859915-0">
              Marginalskattereformerna 1981 och 1990, EU-medlemskapet, pensionsreformen,
              Riksbankens självständiga ställning, den tidiga avregleringen
              av telekommarknaden den var sossarna inte med på i och för sig
              samt budgetreformer med överskottsmål och utgiftstak är några
              av de reformer som har stärkt Sverige. Sanningen är att de nya
              samarbetspartier som Mona Sahlin omger sig med oklart exakt vilka,
              men alla tänkbara har varit emot i stort sett alla dessa reformer.
            </seg>
            <seg xml:id="i-4b617194121f55e5-0">
              Ansvarsfulla parter på arbetsmarknaden har också varit en viktig
              förutsättning för Sverige.
            </seg>
            <seg xml:id="i-82f1bfbaa9207a7a-0">
              Dessutom har alliansregeringen gjort flera viktiga strukturreformer
              de senaste åren som är centrala för Sveriges långsiktiga konkurrenskraft.
              Det är a-kassereformerna, sänkta inkomstskatter, avskaffad förmögenhetsskatt
              och den totala omläggningen av utbildningspolitiken. Sänkta arbetsgivaravgifter,
              sänkta bolagsskatter och reformerade 3:12-regler är också centrala.
            </seg>
            <seg xml:id="i-97bcf50bb5b13d81-0">
              Alliansregeringens politik på det ekonomiska området kan egentligen
              sammanfattas med ett ord: arbetslinjen. Det finns situationer
              när människor behöver stöd från samhället. Men människor mår bäst
              av att kunna stå på egna ben. Att försörja sig själv ger en självständighet
              i livet som är central. Det handlar om att inte behöva gå och
              be om försörjning hos staten och samhället. Att försörja sig själv
              skapar självförtroende och egenmakt. I år 2008, trots kris och
              kommande nedgång, är det fler människor i Sverige som försörjer
              sig själva på eget arbete och egen inkomst från arbete än någonsin
              tidigare i svensk historia.
            </seg>
            <seg xml:id="i-55d2c1c58cc978d7-0">
              Herr talman! Att Sverige har blivit världsledande inom medicin
              och bioteknik hade inte varit möjligt utan forskningen, bland
              annat vid Karolinska Institutet. Den har varit grunden för bland
              annat Astras och Pharmacias framgångar. Framgångsrik forskning
              och framgångsrika innovatörer har varit grunden för det svenska
              välståndet.
            </seg>
            <seg xml:id="i-577f53da9ad73347-0">
              På flera områden är forskningen just nu mycket spännande och
              möjligheterna till historiska genombrott är stora. Det gäller
              elbilar och möjligheten att ta till vara och transportera elektricitet
              långa sträckor utan stora förluster. Visionen svindlar nästan
              när det handlar om att ta till vara solenergin i Sahara och försörja
              Europa. Inom medicin och biologi öppnas på allvar möjligheter
              att hitta botemedel mot cancer och Alzheimer. Stora framsteg har
              redan skett när det gäller Parkinson och hiv.
            </seg>
            <seg xml:id="i-c9fb8cf4839b6868-0">
              Efter en lång socialdemokratisk nedgång för svensk forskning
              kommer den svenska forskningspolitiken nu att uppleva ett trendbrott.
              Anslagsnivån kommer att öka med 5 miljarder kronor på några år.
              En rad viktiga strukturreformer kommer att äga rum inom forskningspolitiken.
              Sverige kommer att investera i forskning som aldrig förr.
            </seg>
            <seg xml:id="i-4e947f846f19a385-0">
              Herr talman! Bilen är fantastisk. Den gör det möjligt för människor
              att leva ett rikare liv, att umgås med andra och att uppleva mer.
              Den leder till ekonomisk utveckling. Det är inte bilen som är
              problemet, det är avgaserna. Under vår generation är en av de
              viktigaste utmaningarna att hitta ett annat drivmedel till bilen
              än bensin.
            </seg>
            <seg xml:id="i-a87db4c375d4cba4-0">
              Miljöpartiet säger att vi inte ska bygga vägar i Sverige därför
              att biltrafiken är skadlig för miljön. Miljöpartiet pekar på ett
              problem men drar ändå fel slutsats. De vägar som nu byggs kommer
              att finnas i kanske ett århundrade framåt. Om något årtionde drivs
              nya bilar på annat än bensin. Redan drivs ett antal av de nya
              bilarna på annat. Om ett par årtionden är sannolikt bensinen historia
              som drivmedel för bilar.
            </seg>
            <seg xml:id="i-5edd57b26b1507cd-0">
              Om Sverige ska vara en av världens mest framgångsrika nationer
              på 2000-talet, precis som vi tidvis har varit på 1900-talet, måste
              Sverige lägga om utbildningspolitiken. Inom kort kommer riksdagen
              att få ta ställning till våra förslag om en ny betygsskala med
              fler betygssteg som kommer att premiera ansträngning, flit och
              höga ambitioner.
            </seg>
            <seg xml:id="i-321137df89fc2fb4-0">
              I år inrättas lärlingsutbildningar i Sverige för första gången
              på lång tid. Nästa år införs en ny utbildningsform inom vuxenutbildningen
              som vi kallar för yrkesvux. Inom kort lägger vi fram en proposition
              om inrättande av en yrkeshögskola i Sverige. Alla ungdomar vill
              nämligen inte bli akademiker, och samhället fungerar inte om alla
              är akademiker.
            </seg>
            <seg xml:id="i-0387654eaf69304d-0">
              Vi måste förbättra ordningen och studiedisciplinen i det svenska
              skolväsendet. Elevernas skolk kommer att redovisas i betygen som
              en metod att minska skolket. Men vilken utbildningspolitik skulle
              en rödgrön regering föra? Om detta är oppositionen lika splittrad
              som i regeringsfrågan.
            </seg>
            <seg xml:id="i-5686832b342159f7-0">
              Miljöpartiet vill förbjuda betyg före årskurs 9. Vänsterpartiet
              vill förbjuda betyg både i grundskolan och i gymnasiet och dessutom
              förbjuda läxor. Det kallar yrkeshögskolan för en B-högskola och
              går emot den. Miljöpartiet är mycket för friskolor, i princip
              mer än vad den borgerliga regeringen är. Vänsterpartiet vill förbjuda
              friskolor. Socialdemokraterna vill förbjuda skolkredovisningen
              i betygen. Ni är oeniga om det mesta även inom utbildningspolitiken
              med ett enda undantag. Ni vill alla behålla flumskolan.
            </seg>
            <seg xml:id="i-0c2290c8e71c223b-0">
              Herr talman! Denna vecka har de två regeringsalternativen i Sverige
              framstått tydligare än på länge: en alliansregering, väl sammansvetsad
              som utövar ett starkt ledarskap i en stormig tid, en opposition
              där begreppet rödgrön röra är ett understatement. Det råder fullständigt
              kaos i oppositionen. Efter denna vecka tror jag att många svenskar
              andas ut. Tack och lov att den rödgröna cirkusen är parkerad i
              opposition och inte i regering!
            </seg>
          </u>
          <note type="speaker" xml:id="i-c2cd2c9e4d89f2a0-0">
            Anf. 45 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-13">
            <seg xml:id="i-4cc0515c7c9f8e43-0">
              Herr talman! Jag var tvungen att kolla i almanackan. Om jag såg
              rätt är det nu nästan två år kvar av att det är ni som är regering
              och har majoritet här i riksdagen. Vi kommer att möta väljarna
              med två stabila, stadiga regeringsalternativ som står mot varandra.
              Du behöver inte vara orolig för det, Jan Björklund.
            </seg>
            <seg xml:id="i-47d5547708e2e4c6-0">
              Jag vill instämma i det du började med. Sverige står starkt.
              Många av de strukturreformer du nämnde har varit viktiga för Sverige
              och kommer att fortsätta att vara det. Sverige kommer att ta sig
              ur också den här krisen. Frågan är bara hur och hur långt bakom
              några kommer att hamna.
            </seg>
            <seg xml:id="i-99e3bb6818281042-0">
              Konjunkturer kommer och går. Det är okej så länge jobben och
              tryggheten består. Några av strukturreformerna du nämnde är orsaken
              till att några kommer att hamna illa.
            </seg>
            <seg xml:id="i-48b26b7dcd88cf63-0">
              A-kassan är ingen strukturreform. Det är en försämring. Att dra
              bort på arbetsmarknadsutbildning och vuxenutbildning är ingen
              strukturreform. Det är en försämring.
            </seg>
            <seg xml:id="i-49b407d02429b891-0">
              Du pratar väldigt mycket om framtiden men tittar så mycket i
              backspegeln när du sedan lägger fram förslag. Jag tycker inte
              att skattepolitiken är någonting annat än gammaldags.
            </seg>
            <seg xml:id="i-d05b20c8533f8a99-0">
              Det är en gammaldags syn på människors drivkrafter, som om det
              bara är lägre ersättning och tuffare krav som ligger bakom viljan
              att växa och pröva nytt.
            </seg>
            <seg xml:id="i-e34447443a28970e-0">
              När du ska göra om betygsskalan är det de gamla bokstavsbetygen
              som ska tillbaka. När du ska bekämpa skolket är det ordningsbetygen
              som ska tillbaka.
            </seg>
            <seg xml:id="i-246bb21a3de168f2-0">
              När du ska göra om gymnasiet ska vi tillbaka till en tid där
              färre får gedigna kunskaper i kärnämnena och färre får tillgång
              till högskolan.
            </seg>
            <seg xml:id="i-ffe9b6f3580f7053-0">
              Vad är det för framtida strukturreform som ligger bakom att inte
              fortsätta utbyggnaden av högskolan? Det om något skulle bygga
              Sverige starkare för framtiden.
            </seg>
          </u>
          <note type="speaker" xml:id="i-dc2ec23f88fb0d43-0">
            Anf. 46 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-12" who="unknown">
            <seg xml:id="i-9c9b2b27d7c845bb-0">
              Herr talman! Sverige har i dag 14 000 tomma platser i högskolan.
              Jag såg att ni var oerhört kritiska mot att vi inte föreslog ännu
              fler tomma platser. Det är inte tomma platser på högskolan som
              löser problemen.
            </seg>
            <seg xml:id="i-e19c3380737bf321-0">
              Om det skulle vara proppfullt och långa köer hade det varit en
              annan situation. Men det finns 14 000 tomma platser i den svenska
              högskolan. Det är sanningen, Mona Sahlin. Det ligger över 1 miljard
              och skvalpar på Högskoleverket som inte används.
            </seg>
            <seg xml:id="i-c5453c949dfa219d-0">
              En del av det följer nu med till Göteborg. Där råkar det vara
              ett söktryck, och det kommer säkert att bli större. Men att inrätta
              ännu fler tomma platser på lärosäten som redan är halvtomma hjälper
              inte och löser ingen kris.
            </seg>
            <seg xml:id="i-96bdad19dd02f654-0">
              Apropå Göteborg och framtiden, Mona Sahlin, finns det en åtgärd
              som jag uppfattar att ni och regeringen i allt väsentligt är överens
              om. Det är att det i den här situationen är viktigt satsa på infrastruktur.
            </seg>
            <seg xml:id="i-9ddbcba7f5d19e51-0">
              Nu läste jag att Mona Sahlin och Maria Wetterstrand ska åka till
              Göteborg i nästa vecka. Det jag har uppfattat av Göran Johansson
              och av socialdemokraterna och de borgerliga i Göteborg är att
              de tycker att den enskilt viktigaste insatsen lite långsiktigt
              för Göteborg som staten kan göra är att bygga älvförbindelsen.
              Det är en motorvägssatsning för ungefär 15 miljarder med en ny
              tunnel under Göta älv.
            </seg>
            <seg xml:id="i-b7d8fc5aaf8ba04b-0">
              Min fråga är: Kommer du och Maria Wetterstrand att vara överens
              med Göteborg och säga att den kommer att byggas även om ni vinner
              valet?
            </seg>
          </u>
          <note type="speaker" xml:id="i-740b7d09cc79746a-0">
            Anf. 47 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-14">
            <seg xml:id="i-ce1fe7fbdd937abc-0">
              Herr talman! Anfall är ibland bästa försvar. Vi har i dag presenterat
              våra förslag till infrastruktursatsningar i framtiden. Det är
              många miljarder fler än vad regeringen föreslår. De är finansierade
              och gäller också väldigt mycket mer satsningar på järnvägen.
            </seg>
            <seg xml:id="i-05533d1ddc7958fd-0">
              Det är viktigt att komma ihåg att bilen inte är fienden. Jag
              håller helt med om den beskrivningen. Det är bensinen som är det
              farliga, inte bilen. Men lösningarna för många av storstäderna,
              inte minst Göteborg, Helsingfors och Malmö, kommer också att handla
              om kollektivtrafiken och järnvägssatsningarna. Om det är jag,
              Lars Ohly och Maria Wetterstrand väldigt överens.
            </seg>
            <seg xml:id="i-e83e2ceb86aee966-0">
              Jag tycker att det är vågat av en utbildningsminister att stå
              så här i början av en kris som tyvärr är djup och svår för många
              anställda och företag. Det är vågat att stå och prata om att det
              nu skvalpar runt resurser på högskolan, att problemet bara är
              tomma platser och att det inte finns ett behov av att också nu
              fortsätta utbyggnaden och ge möjligheter till fler. Det handlar
              både om högskoleutbildningen och, Jan Björklund, vuxenutbildningen.
              Er takt, där ni säger att ni återställer den till samma nivå som
              före valet till år 2012, är inte att förbereda för framtiden.
            </seg>
          </u>
          <note type="speaker" xml:id="i-1d548a5b847a3fd0-0">
            Anf. 48 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-13" who="unknown">
            <seg xml:id="i-1f8a6544de5e7b00-0">
              Herr talman! Vi följer utvecklingen både av söktryck och hur
              många platser det finns inom olika utbildningsformer. Det finns
              ingen ideologisk princip som säger att det ska vara exakt 80 000
              platser i vux och att det är det vetenskapligt sanna. Det måste
              man kunna variera efter konjunkturerna. Jag har hela tiden sagt
              att om det blir ett ökat tryck så får vi diskutera det då. Just
              nu bygger vi ut yrkesvux till nästa år. Det gäller högskolan också;
              man kan behöva gå upp och ned i antal platser i framtiden. Det
              finns inga skygglappar för det.
            </seg>
            <seg xml:id="i-76b52847eb0824a9-0">
              Men ni kräver att vi just denna vecka ska riva upp budgeten för
              att inrätta nya högskoleplatser när det redan finns 14 000 tomma.
              Det sade du i tv i går kväll. Det verkar lite förhastat precis
              just nu, tycker jag.
            </seg>
            <seg xml:id="i-b5a2e8109163f2a1-0">
              Jag har noterat att jag inte fick någon fråga. Men jag tror att
              frågan ställs i Göteborg i nästa vecka, Mona Sahlin. Du har nu
              sagt att du ska bilda regering med Maria Wetterstrand om ni vinner
              valet. Kommer en sådan regering att bygga älvförbindelsen? Det
              tror jag är det enskilt viktigaste besked som Göran Johansson
              vill ha i nästa vecka.
            </seg>
          </u>
          <note type="speaker" xml:id="i-b2241f2fd6df7fc7-0">
            Anf. 49 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-4">
            <seg xml:id="i-ee15f1d78931ad9f-0">
              Herr talman! Det var inget dåligt anförande som Jan Björklund
              höll. Framför allt tyckte jag om anslaget i början. Där fanns
              ett ideologiskt anslag som jag ska försöka möta i mitt anförande
              så småningom. Vi får väl se hur jag lyckas med det.
            </seg>
            <seg xml:id="i-4e332326a630382c-0">
              Men särskilt feministiskt var det ju inte! Jag vet inte vart
              Folkpartiets feminism har tagit vägen, men ni kanske känner av
              att den politik ni för är så dålig ur feministiskt perspektiv
              att ni har försökt gömma undan feminismen helt och hållet i någon
              byrålåda för att aldrig ta fram den igen.
            </seg>
            <seg xml:id="i-fd878445482c85cc-0">
              De skattesänkningar ni har gjort gynnar män samtidigt som välfärden
              försämras. De flesta pensionärer som går på garantipension är
              kvinnor. De förlorar mest på regeringens politik och får betala
              högre skatt än de som jobbar. De flesta sjukskrivna är kvinnor.
              De drabbas av sämre ersättningsnivåer och försämrade villkor.
            </seg>
            <seg xml:id="i-a1bfa85633da6fbf-0">
              Har ni något emot kvinnor? Varför straffbeskattar ni kvinnor,
              för att använda Maud Olofssons retorik? Låt mig ge några siffror
              på vad er politik har lett till. Mellan 2006 och 2008 ökade gapet
              mellan kvinnors och mäns genomsnittsinkomster med 4 procentenheter.
              Det innebär en ökad inkomstskillnad på 1 000 kronor per månad
              mellan gruppen kvinnor och gruppen män. 58 procent av regeringens
              samlade reformer som påverkar individers inkomster tillfaller
              män som grupp trots att män utgör mindre än 50 procent i samhället.
              Topp-tio-procenten, det vill säga de allra rikaste med de högsta
              inkomsterna, har gynnats mest av regeringens politik. Där är två
              av tre män.
            </seg>
            <seg xml:id="i-0a6997fdc940ab88-0">
              Siffrorna talar ett ganska tydligt språk. Regeringen har tagit
              ett stort steg bakåt när det gäller både jämställdhet och jämlikhet.
              I stället har ni kommit med vårdnadsbidrag och bonus till män
              som tar det ansvar som kvinnor alltid har tagit utan bonus, skatteavdrag
              för hushållsnära tjänster och nedskärningar av vår gemensamma
              välfärd. Nej, Jan Björklund, jag förstår att du undvek feminismen
              i ditt tal.
            </seg>
          </u>
          <note type="speaker" xml:id="i-59b3a744fd037b5e-0">
            Anf. 50 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-14" who="unknown">
            <seg xml:id="i-38c1945cac01f906-0">
              Herr talman! Jag tror att det var samma replik som Lars Ohly
              hade på mitt anförande i debatten i juni. Det var nämligen precis
              samma frågor jag fick. Ett tips är att skriva något nytt till
              nästa gång åtminstone.
            </seg>
            <seg xml:id="i-51db24ba2b58fdd3-0">
              Sanningen är, Lars Ohly, att först och främst är de sektorer
              som flest kvinnor är verksamma i och jobbar inom vården och skolan
              oerhört beroende av att det går bra för svensk ekonomi. Jag ska
              återkomma till detta strax. Man kan gå in och jämföra det här
              genom att ta två olika regioner i Sverige. I den ena har Vänsterpartiet
              haft ett stort inflytande, nämligen Göteborgs kommun där Vänsterpartiet
              har suttit i tolv år i styret. Den andra är till exempel Helsingforssregionen,
              som rätt ofta är borgerligt styrd. Gå in och jämför vad kvinnorna
              tjänar där i de offentliga verksamheterna! Jag förstår att Lars
              Ohly inte kan ta ansvar för löner som sätts i näringslivet. Men
              när Vänsterpartiet har styrt i tolv år i Göteborgs kommun kan
              ni ta lite ansvar. Det råkar vara så att både sköterskor i äldreomsorgen
              i Helsingfors och lärare i Helsingfors två kvinnoyrken tjänar
              mer än vad de gör i det vänsterpartistiskt styrda Göteborg. Varför
              gör ni ingenting åt det när ni sitter vid styret? Ni bara snackar.
              Ni har ju möjlighet att göra någonting åt det i de kommuner där
              ni styr, men det gör ni inte.
            </seg>
            <seg xml:id="i-0057be50396926a2-0">
              Till sist, Lars Ohly, är möjligheten att satsa på välfärd och
              skola avhängig av de ekonomiska villkoren för Sveriges ekonomiska
              utveckling.
            </seg>
            <seg xml:id="i-d3c30d0876d67fcc-0">
              När jag och min fru köpte vår första bostad 1990 var räntan i
              Sverige 14 procent. Sedan införde vi tillsammans med Socialdemokraterna
              de finanspolitiska ramverken. Nu är räntenivåerna nere på betydligt
              lägre nivåer, även om de just nu är lite högre. Men de är nere
              på runt 46 procent. Om man tar bort de finanspolitiska ramverken
              kommer räntan att gå upp till 14 procent igen, Lars Ohly. Då får
              vi massarbetslöshet. Det drabbar kvinnor; det drabbar hela svenska
              folket. Är du medveten om att er politik kommer att driva upp
              räntorna och skapa massarbetslöshet?
            </seg>
          </u>
          <note type="speaker" xml:id="i-63ca42188887042e-0">
            Anf. 51 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-5">
            <seg xml:id="i-b3288ed3b52ff0bc-0">
              Herr talman! Snart är väl jag ansvarig för den finansiella krisen
              som helhet om man får tro Jan Björklund. Det är inte någon måtta
              på allting som man kan anklaga mig för. Jag är tydligen ansvarig
              för lönesättningen i kommuner och landsting, och jag är ansvarig
              för Gud vet allt!
            </seg>
            <seg xml:id="i-dd690c7ab011576d-0">
              Riktigt så är det inte. Det är du som är minister i en regering
              som har sett till att skillnaderna mellan kvinnor och män ökar.
              Så enkelt är det, Jan Björklund. Det var det jag påtalade i min
              replik, som var helt annorlunda än den jag hade i somras. Då pratade
              jag om individualiserad föräldraförsäkring om du kommer ihåg det.
              Men jag pratade om en feministisk fråga då också.
            </seg>
            <seg xml:id="i-c9668bc8d489fe66-0">
              Varför tar jag då upp sådana frågor med Jan Björklund? Det kan
              ju verka apart; det håller jag med om. Men det är faktiskt så
              att ni tidigare har haft en feministisk agenda. Ni har varit en
              sorts borgerlig vänster som också har förstått att skillnaderna
              mellan kvinnor och män är ett problem i samhället. Ni har tidigare
              försökt göra någonting åt det, men det är länge sedan nu. Det
              är det jag frågar. Varför har ni tappat hela er feministiska profil?
              Varför står ni för en politik som försämrar för gruppen kvinnor
              och som förbättrar för gruppen män? Det är obegripligt för mig.
            </seg>
          </u>
          <note type="speaker" xml:id="i-623e38a0709000c1-0">
            Anf. 52 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-15" who="unknown">
            <seg xml:id="i-48d17f06dae67c11-0">
              Herr talman! Ingenting förbättrar så mycket för den grupp som
              har svårt att få förankring på arbetsmarknaden och ingenting förbättrar
              så mycket för de grupper som har hög sysselsättning beroende på
              den offentliga sektorn som en ekonomisk politik som ger oss resurser
              för välfärden. Det är till sist detta att vi har resurser till
              välfärden bra förskolor, bra äldreomsorg och bra sjukvård som
              är den enskilt viktigaste jämställdhetsfrågan i Sverige. Det var
              kvinnorna som tog hand om barnen i stället för att arbeta och
              det var kvinnorna som tog hand om sina gamla föräldrar innan vi
              fick resurser att bygga ut en välfärdssektor. Därför är en ekonomisk
              politik som skapar tillväxt och inte tillbakagång den enskilt
              viktigaste förutsättningen också för jämställdhet mellan kvinnor
              och män.
            </seg>
            <seg xml:id="i-5f0f6ea918f060e3-0">
              En räntechock på upp till 1314 procent blir följden om man tar
              bort de finanspolitiska ramverken. Det är det Mona Sahlin har
              emot er politik, och jag håller med henne. Det kommer att innebära
              att hundratusentals barnfamiljer får gå från hus och hem, Lars
              Ohly. Vi får ett ekonomiskt kaos och en massarbetslöshet utan
              like. Det är din politik. Den skapar inte jämställdhet.
            </seg>
          </u>
          <note type="speaker" xml:id="i-d772ef7957bd76d0-0">
            Anf. 53 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-4">
            <seg xml:id="i-69ed6a83725ab11f-0">
              Herr talman! Jan Björklund pratade fint om forskning i sitt anförande.
              Poängen med forskningen ökar om man använder sig av de resultat
              den kommer fram till, och poängen minskar något när resultaten
              ignoreras.
            </seg>
            <seg xml:id="i-77b262c1b29355ee-0">
              Folkpartiet har bland annat drivit att ungdomar inte ska få prata
              sina egna modersmål i skolan, om det inte är svenska förstås.
              Folkpartiet har använt sig av statistik om skolan på ett häpnadsväckande
              sätt för att motivera förslag som inte har stöd i forskning. Folkpartiet
              vill ha betyg från ettan trots att pedagogisk forskning inte kan
              påvisa att det har någon kunskapshöjande effekt.
            </seg>
            <seg xml:id="i-93fc519d72c560a2-0">
              Frågan är om det börjar bli dags att ompröva det här. Är Björklund
              för en forsknings- och kunskapsbaserad skolpolitik? Det finns
              forskning som tydligt visar att en levande flerspråkighet, god
              kunskap i det egna modersmålet och ibland faktiskt även stödundervisning
              på elevens modersmål, om det är ett annat än svenska, i till exempel
              ämnen som matematik har goda effekter på kunskapen både i själva
              skolämnet och i svenska.
            </seg>
            <seg xml:id="i-b7f44653cfe54d67-0">
              Däremot har jag inte sett någon som helst forskning som visar
              att elever lär sig bättre utan keps. Är det dags att ompröva skolpolitiken
              och låta den bli kunskaps- och forskningsbaserad?
            </seg>
          </u>
          <note type="speaker" xml:id="i-4c6f408c8258eb2b-0">
            Anf. 54 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-16" who="unknown">
            <seg xml:id="i-a1f23ec63f9ed372-0">
              Fru talman! Det finns betydande forskningsstöd för att ett skolklimat
              med ordning, trygghet och studiedisciplin innebär att eleverna
              lär sig mer. En av orsakerna till att svenska elever i dag presterar
              sämre i skolan är att vi har en tilltagande oordning och mindre
              studiedisciplin än förut. Ordning och reda i skolan räcker ju
              inte för att elever ska lära sig något. Det krävs kunniga lärare
              och massor av andra förutsättningar. Men ordning och reda är en
              förutsättning för att elever ska kunna lära sig saker.
            </seg>
            <seg xml:id="i-bea53a0db094f78f-0">
              Jag vill säga att det framför allt är de elever som kommer från
              en bakgrund där föräldrarna inte har höga krav och en akademisk
              tradition som är betjänta av att skolmiljön erbjuder ordning,
              lugn och trygghet. Ett av flumskolans största missgrepp har varit
              att tro att man är snäll mot barn som har taskiga förutsättningar
              genom att liksom låta det vara högljutt i klassrummet. Det är
              precis tvärtom. Det är de barnen som behöver allra mest ordning
              och trygghet i skolan.
            </seg>
            <seg xml:id="i-cca4924230155e0b-0">
              Till sist, Maria Wetterstrand, vad kommer du att säga om älvförbindelsen
              i Göteborg i nästa vecka när du åker dit med Mona Sahlin? Accepterar
              du Socialdemokraternas besked att den ska byggas?
            </seg>
          </u>
          <note type="speaker" xml:id="i-924cf256a3d65ee4-0">
            Anf. 55 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-5">
            <seg xml:id="i-7db20b688df75735-0">
              Fru talman! När blev det flummigt att fokusera på att eleverna
              ska nå målen i skolan? När blev det flummigt att vilja ha en skolpolitik
              som baserar sig på den pedagogiska forskningen om vad det är som
              gör att barn lär sig bättre?
            </seg>
            <seg xml:id="i-f5d65a9c3f8de836-0">
              Jag skulle vilja påstå att det är flum när Folkpartiet går ut
              och säger att elever inte ska få prata sina egna modersmål i skolan,
              trots att forskningen tydligt visar att just kunskapen i modersmålet
              är en grund för att kunna lära sig också svenska på ett bra sätt.
              En aktiv flerspråkighet är en stor fördel för Sverige när de här
              barnen växer upp.
            </seg>
            <seg xml:id="i-8c76b6c3c9ad4cd0-0">
              Låt barnen få lära sig både svenska och sina egna modersmål så
              att vi får en stor grupp ungdomar som växer upp och kan klara
              både skolundervisningen i svenska och i andra ämnen och som också
              har kunskaper som vi har nytta av när vi ska ha kontakter med
              omvärlden framöver. Folkpartiet driver en forsknings- och kunskapsfientlig
              skolpolitik med den här typen av utspel.
            </seg>
          </u>
          <note type="speaker" xml:id="i-e2dd86daf794c13e-0">
            Anf. 56 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-17" who="unknown">
            <seg xml:id="i-244e5d099cad5bff-0">
              Fru talman! Jag tror att Maria Wetterstrand måste bereda sig
              på att när hon kommer till Göteborg i nästa vecka kommer frågan
              om älvförbindelsen att ställas. Jag läser i er motion att ni yrkar
              avslag på allt vägbyggande över huvud taget, med undantag för
              någon väg i Östergötland. Allt annat är ni emot. Det ska bli intressant
              att se vad Mona Sahlin och Maria Wetterstrand har för besked till
              göteborgarna i nästa vecka. Vi kommer att lyssna mycket noga.
              Ni får väl fundera ut något svar, för jag tror att ni kommer att
              få frågan.
            </seg>
            <seg xml:id="i-b758bd73c90d6fd0-0">
              Fru talman! När det gäller modersmål i skolan tycker jag att
              forskningen ingalunda är entydig. Den är inte alls så entydig
              som Maria Wetterstrand står här och säger. Anta att man har en
              grupp barn från Turkiet som har kommit hit i 1011-årsåldern och
              att man sätter dem i en skolklass där man talar turkiska och att
              de får undervisning på turkiska i matematik. Jag förstår också
              att de lär sig matematik snabbare. Det är ett språk de redan tidigare
              kan. Men om slutsatsen är att all undervisning av den anledningen
              ska bedrivas på turkiska är problemet att de inte lär sig någon
              svenska.
            </seg>
            <seg xml:id="i-91495a93f08f5304-0">
              Det är dubbla mål för elever som kommer hit. De måste också integreras.
              Det är det som är målet med vår skolpolitik. Svenska, svenska,
              svenska är det centrala för elever som kommer hit.
            </seg>
          </u>
          <note type="speaker" xml:id="i-c37aca8ecc92340f-0">
            Anf. 57 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-07959ae7d7603d69-2">
            <seg xml:id="i-f4d296fd0c307d6c-0">
              Fru talman! Det är höst i Sverige och det är höst i världsekonomin
              efter en ovanligt lång och varm sommar. Höststormar har skapat
              rejäl oreda i USA. Stormarna har drabbat stora och små ekonomier.
              När det nu är oroliga tider känns det tryggt att kunna konstatera
              att Sverige står väl rustat. Det svenska folkhemmet är vinterbonat.
            </seg>
            <seg xml:id="i-dcb56ff09ff74f3d-0">
              När alliansen vann valet 2006 stod över en miljon människor utanför
              arbetsmarknaden eller jobbade mindre än de skulle vilja. I dag,
              två år senare, har utanförskapet minskat med 181 000 personer,
              människor som har gått från arbetslöshet, förtidspension eller
              sjukskrivning och i stället fått trygghet i en anställning.
            </seg>
            <seg xml:id="i-6f27e4809b356605-0">
              Vi förstår värdet av egen försörjning. Vi förstår värdet av trygghet
              genom ett eget jobb. Och vi förstår den oro som många människor
              känner i dag när varslen ökar. Det är just därför vi har en politik
              för jobben. Det är just därför vi gör det enklare och billigare
              att anställa. Det är just därför som vi sänkt skatten för låg-
              och medelinkomsttagare. Låt mig bara ta ett enda exempel.
            </seg>
            <seg xml:id="i-e744ab3566acd5ef-0">
              En sjuksköterska får med vår politik 1 470 kronor extra i månaden
              jämfört med hur det var när vänstersidan hade makten. Vi har återupprättat
              jobblinjen i svensk politik, och det är synnerligen viktigt med
              en politik för jobben när konjunkturen mattas av.
            </seg>
            <seg xml:id="i-3fb6ffd0e7757b91-0">
              Fru talman! Låt mig få säga några ord om välfärden. Genom en
              ansvarsfull ekonomisk politik frigör vi resurser till viktiga
              välfärdssatsningar. Några exempel: Vi har gjort det billigare
              att gå till tandläkaren. Det statliga tandvårdsstödet har fördubblats
              från 3 till 6 miljarder kronor. Vi sänker skatten för pensionärer
              med 2 miljarder kronor. Framför allt får de 400 000 pensionärerna
              med lägst pension en skattesänkning på upp till 3 500 kronor per
              år. Observera att det nu är första gången sedan garantipensionen
              infördes som en förbättring genomförs. Det gjordes aldrig under
              Socialdemokraternas regeringstid.
            </seg>
            <seg xml:id="i-851c3dad9bda01ce-0">
              Regeringen har satsat 1 miljard kronor per år på att korta köer
              i vården. Regeringen satsar ytterligare 2,7 miljarder kronor extra
              på de psykiskt sjuka. Vår sänkning av arbetsgivaravgiften ger
              kommuner och landsting 3 miljarder extra per år direkt till verksamheten.
              Vi inför fritt val i äldreomsorgen och handikappomsorgen och vårdval
              på vårdcentralerna. På så sätt blir det enklare att gå till doktorn.
            </seg>
            <seg xml:id="i-7bebb21ab600d493-0">
              Fru talman! Jag tror att vi måste komma bort från tanken på offentliga
              monopol som alla goda gåvors givare. Det är viktigt att se och
              bejaka de ovärderliga insatser som görs oavsett om det är i offentlig
              eller enskild regi. Låt mig få ta två konkreta exempel.
            </seg>
            <seg xml:id="i-8f118b67a7cb845e-0">
              För några veckor sedan besökte jag Vivalla vårdcentral i Örebro.
              Vivalla är ett område med stora sociala och därmed medicinska
              problem. Landstinget fick inte ordning på verksamheten. Det gick
              bara inte. Botten nåddes 2005 när samtliga läkare sade upp sig.
            </seg>
            <seg xml:id="i-eb18cd2f7b964909-0">
              Då valde landstinget i Örebro län att fråga om någon enskild
              aktör ville ta över vårdcentralen. Tre läkare tog över. Sedan
              dess har det varit en riktig framgångssaga.
            </seg>
            <seg xml:id="i-b685be9ce1f2ea99-0">
              Det första de gjorde var att kasta ut stämpelklockan. Personalen
              gavs frihet under ansvar. Man skapade en lagkänsla och korta beslutsvägar.
              De har i princip ingen personalomsättning. De har i princip ingen
              sjukskrivning. Det här är ett exempel på hur personligt engagemang
              och underifrånperspektiv kan berika den svenska hälso- och sjukvården.
            </seg>
            <seg xml:id="i-9f1bf8d02e0411ab-0">
              Mitt andra exempel är från Eskilstuna som jag besökte häromdagen.
              Där bedrivs sedan 1999 ett natthärbärge för hemlösa. Finns det
              hemlösa i s-dominerade Eskilstuna, kanske någon undrar. Ja, det
              finns det tyvärr. I varje fall finns det ett 70-tal personer som
              mer eller mindre regelbundet sover över på härbärget. Det drivs
              av Svenska kyrkan, och kommunen står för ungefär 40 procent av
              kostnaderna.
            </seg>
            <seg xml:id="i-33d18e259f027e20-0">
              Ett besök på det härbärget lämnar ingen oberörd. Här finns berättelsen
              om tonåringen som sov på uthyrningsflaken på bensinmackar och
              berättelser om missbrukare som dricker i princip allt de kommer
              över: handsprit, rakvatten, rengöringsmedel och munsköljningsmedlet
              Listerine. Det här är människor vars liv är trasiga och kantstötta.
              Det är människor som omgivningen ofta går vägar runt.
            </seg>
            <seg xml:id="i-1c802bd581be1d40-0">
              Det är fantastiskt att se personalens och de 3040 frivilligas
              engagemang och medmänsklighet. Jag tror att vi behöver en ny syn
              på idéburen verksamhet, verksamhet som bärs av en idé och som
              berikar vår välfärd. Vi behöver självklart offentligt drivna verksamheter,
              men vi behöver också ideella. När jag möter de här människornas
              engagemang och solidaritet blir jag glad och tacksam. Vi måste
              alltid börja i det lilla. Trygghet i det lilla ger också trygghet
              i det stora.
            </seg>
            <seg xml:id="i-065b5c51f914fa96-0">
              Fru talman! När man köper hamburgare kan man höra någon som vill
              ha extra extra ketchup, extra dressing, extra dricka. När jag
              läser oppositionens budgetar känns det som att stå i kön till
              korvmojen.
            </seg>
            <seg xml:id="i-452e8817209ce7c2-0">
              Har vi satsat 3 miljarder extra på tandvården vill de satsa några
              miljoner till. Har vi satsat historiska belopp på infrastruktur
              vill de satsa lite till. Ni lovar allt extra, plusmenyn. Men problemet
              är att i verkligheten vill ni servera svenska folket något helt
              annat. På den verkliga menyn kommer det att stå: sänkt bnp med
              35 miljarder kronor. Minskade offentliga intäkter, 20 miljarder
              kronor. Höjd skatt, 70 miljarder kronor. 60 000 färre jobb.
            </seg>
            <seg xml:id="i-ac4fead42c2ed4d4-0">
              Så blir det när ni säger ja till våra satsningar men nej till
              reformer för nya jobb. Det finns ingen gratislunch vare sig i
              kön på Sibylla eller i statsbudgeten. Med er politik blir Sverige
              fattigare, de offentliga finanserna drabbas och färre människor
              kommer att ha jobb.
            </seg>
            <seg xml:id="i-2246d9ba22658fee-0">
              Vi har sett ett sorglustigt spektakel på vänstersidan under de
              senaste veckorna. Häromdagen presenterade Mona Sahlin och Maria
              Wetterstrand samarbetet mellan partierna. Alla ska inte med, var
              budskapet då. En som inte ska med är Lars Ohly eftersom Vänstern
              säger nej till utgiftstaket i statsbudgeten. Ohly vill inte ha
              något tak. Han vill köra nedcabbat genom tillvaron. Nedcabbat
              ska han ragga väljare nästan utan några som helst hänsyn till
              ekonomiska restriktioner. Det kan vara skönt soliga och varma
              sommardagar, men nu på hösten blir det inte alls lika behagligt.
            </seg>
            <seg xml:id="i-aae1ff978410cb22-0">
              Mona Sahlin är kritisk till att Ohly kör nedcabbat, till att
              han struntar i utgiftstaket. Det blir för henne ett skäl till
              att inte vilja samarbeta med Lars Ohly. Därför är det inte utan
              viss förvåning man läser den socialdemokratiska budgeten. Socialdemokraterna
              håller sig inte själva under utgiftstaket. Det är det utgiftstak
              som riksdagen har fattat beslut om i enlighet med finansiella
              ramverk som socialdemokrater tillsammans med alla andra partier
              lade fast 1997. Socialdemokraterna struntar alltså i sina egna
              budgetregler och kör huvudet rakt igenom sufflett och utgiftstak
              för 2009. Inte heller det, fru talman, verkar särskilt behagligt
              inför risken för snålblåst, vinterkyla och hagelstormar. Jag känner
              inte igen Socialdemokraterna.
            </seg>
          </u>
          <note type="speaker" xml:id="i-9c6ee6529b1328fc-0">
            Anf. 58 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-15">
            <seg xml:id="i-62a78cdc6f4bb271-0">
              Fru talman! Det var ett ärligt och roligt inlägg. Det var lite
              vågat med hamburgerexemplet. Det är precis det som landets pensionärer
              har sagt om sina 68 kronor i höjning det räckte just till en hamburgare.
            </seg>
            <seg xml:id="i-b0f232b1f44624aa-0">
              Jag vill ta upp två frågor. Den ena frågan handlar om att komma
              bort från problemen med den dåliga tillgängligheten i vården.
              Det är ett problem som vi alla i kammaren har att jobba med. Det
              vet jag ärligt att också Göran Hägglund gör. Det är några saker
              som jag tror är viktiga, nämligen att våga sig på att certifiera
              alla vårdgivare, offentliga som privata, att anställa fler i sjukvården,
              att ha en tillgänglighetsmiljard, ungefär som den regeringen har
              föreslagit, och ställa samma höga krav på privata företag och
              den offentliga vården. Det ska vara ett meddelarskydd, inflytande
              över etableringar och inga gräddfiler.
            </seg>
            <seg xml:id="i-601f7f33c4488281-0">
              Om man inför fri etablering ett annat ord för det är fri dragningsrätt
              på skattepengar som inte utgår efter var behoven av vård finns,
              riskerar man att det inte blir patienten i centrum utan företagen
              i centrum och patienten i väntrum. Hur resonerar socialministern
              när det gäller att den fria etableringen riskerar att slå sönder
              många framgångsrika modeller i både borgerliga och socialdemokratiska
              landsting där man har kommit åt köerna på ett bra sätt?
            </seg>
            <seg xml:id="i-5cadfc4b832021b9-0">
              Min andra fråga gäller att den som går från arbete till pension
              får lägre lön och högre skatt. Det är helt sant att en socialdemokratisk
              regering aldrig ens skulle komma på tanken. Mig veterligt finns
              det inget annat land i världen som har kommit på denna tanke.
              Hur, Göran Hägglund, kunde det gå så illa?
            </seg>
          </u>
          <note type="speaker" xml:id="i-257d8b0c6bff834c-0">
            Anf. 59 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-3">
            <seg xml:id="i-b772853a18180203-0">
              Fru talman! Låt oss börja med pensionärernas situation. Vi inom
              alliansen har konstaterat att många pensionärer lever med utomordentligt
              små ekonomiska marginaler. Det här behöver vi ändra på. Därför
              presenterar vi i budgeten, för första gången i världshistorien
              sedan garantipensionen infördes, en förbättring för de pensionärer
              som har de allra lägsta inkomsterna.
            </seg>
            <seg xml:id="i-3d8631940a26764c-0">
              Jag är medveten om att det här inte gläder alla pensionärer som
              har en högre inkomst, men jag tror att de allra flesta tycker
              att det är korrekt och klokt tänkt att de som har de ekonomiskt
              minsta marginalerna är de som får den största förbättringen. Därför
              genomför vi en skattesänkning för garantipensionärerna, som ofta
              är kvinnor, ofta har kommit en bra bit upp i åren och som har
              en liten ekonomi. De får en förbättring på 220300 kronor månaden.
            </seg>
            <seg xml:id="i-839dbdd22344ce10-0">
              Vi vill gärna göra mer från kristdemokratiskt håll, men det här
              är ett viktigt steg för de grupper som har de minsta marginalerna.
              Vi har tagit ett steg som Socialdemokraterna under sina många
              år vid makten aldrig någonsin tog. I opposition finns pengarna,
              när man regerade fanns aldrig pengarna. Det är ett memento för
              pensionärer och andra.
            </seg>
            <seg xml:id="i-98053920d46d911a-0">
              Jag återkommer till den andra frågan i en senare replik, men
              låt mig komma tillbaka till frågan om utgiftstaket.
            </seg>
            <seg xml:id="i-b760af9d1face6f2-0">
              Jag har gått igenom de tidigare sätten som den socialdemokratiska
              majoriteten, många gånger tillsammans med andra partier, haft
              för att avslå Vänsterpartiets krav på höjda utgiftstak. Varje
              gång har kravet avslagits av majoriteten på grund av att det inte
              fungerar. Det är ett tydligt brott mot de regler som har satts
              upp med budgeten i tre olika steg. På våren fastställer vi utgiftstak.
              När det är fastställt är det vad vi förhåller oss till under hösten.
              Varför vill Socialdemokraterna överge detta betydelsefulla ekonomiska
              ramverk som har skänkt Sverige stabilitet?
            </seg>
          </u>
          <note type="speaker" xml:id="i-3dc3066a27d3fbd7-0">
            Anf. 60 MONA SAHLIN (s) replik:
          </note>
          <u who="mona_sahlin_813e3b" xml:id="i-0d6da3c1970973f0-16">
            <seg xml:id="i-1acc4cca959ea192-0">
              Fru talman! Jag hoppas att få någon kommentar till frågan om
              fri etablering sedan.
            </seg>
            <seg xml:id="i-375ae0649d17c335-0">
              Högre utgifter behöver högre inkomster och ett högre finansiellt
              sparande. Det är socialdemokratins alltid ansvarsfulla ekonomiska
              politik. Vi har snarare debatter med andra om man över huvud taget
              ska ha regler eller inte. Det får tittarna och väljarna så småningom
              avgöra, det vill säga om socialdemokratin fortsätter att stå för
              en traditionell och stabil ansvarsfull ekonomisk politik. Vi vet
              att höga räntor och hög inflation är lön- och låntagares största
              fiende. Det lärde sig många i början av 90-talet. Vi är många
              som minns det än.
            </seg>
            <seg xml:id="i-b54497c43a989bf9-0">
              Göran Hägglund säger att han gärna hade velat göra mer för pensionärerna.
              Förklara då varför man gav sig in på, som jag har förstått det
              som i stort sett enda land i världen, att skilja på lön och pension.
              Det finns andra sätt att stötta samtliga pensionärer än att de
              ska drabbas av omoralen vilket jag tycker att det är att låtsas
              att pension är något annat än uppskjuten lön. Varför ska den beskattas
              så olika?
            </seg>
          </u>
          <note type="speaker" xml:id="i-5ddcdbac91271a6e-0">
            Anf. 61 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-4">
            <seg xml:id="i-ef085905037b2990-0">
              Fru talman! Man skulle ta Mona Sahlins invändningar på allvar
              om Socialdemokraterna i sitt budgetalternativ sade att de inte
              godkänner jobbskatteavdrag, säger nej till det, att löntagarna
              ska betala samma skatt som pensionärerna. Då skulle man ta dem
              på allvar.
            </seg>
            <seg xml:id="i-d80a5d5a37683b9f-0">
              Vi har resonerat att vi behöver fler människor i arbete. Fler
              människor i arbete ger en växande ekonomi och mer pengar till
              välfärden. Vi har identifierat en stor grupp pensionärer, 400
              000, som har en extremt liten ekonomisk marginal. För dem vill
              vi särskilt genomföra förbättringar. Jag vill gärna gå vidare
              med detta, men vi har valt att prioritera dem som har den allra
              minsta ekonomin.
            </seg>
            <seg xml:id="i-9a72a55f0a42c1ca-0">
              Jag känner inte igen Socialdemokraterna när det gäller det ekonomiska
              ramverket. Efter krisen i början av 90-talet bestämde vi oss för
              vissa saker som skulle vara av stor betydelse. En av dem var att
              reformera budgetprocessen. I det ingick att vi på våren fastställer
              utgiftstak och under hösten fyller det med innehåll. Socialdemokraterna
              överger det, och det ser jag som väldigt bekymmersamt.
            </seg>
          </u>
          <note type="speaker" xml:id="i-1a22d01a76414b01-0">
            Anf. 62 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-6">
            <seg xml:id="i-55a3a263b8521659-0">
              Fru talman! Jag vill ställa den enkla frågan om Göran Hägglund
              tycker att det är en bra idé att sätta barn i fängelse.
            </seg>
          </u>
          <note type="speaker" xml:id="i-b20e70690b650d68-0">
            Anf. 63 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-5">
            <seg xml:id="i-d3058966faed4b1e-0">
              Fru talman! Det korta svaret på den frågan är nej.
            </seg>
          </u>
          <note type="speaker" xml:id="i-3c9dc002e5b7ee80-0">
            Anf. 64 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-7">
            <seg xml:id="i-7edba06139e4e50c-0">
              Fru talman! Det gör mig mycket glad. Jag undrar då vad det förslag
              består i som har kommit från Kristdemokraterna om att man i stället
              för att ge vård till de ungdomar som har hamnat snett i tillvaron
              och begått kriminella handlingar ska öppna möjligheterna för att
              de ska kunna dömas till någonting som väldigt mycket liknar ett
              fängelsestraff och vad som skulle vara poängen med detta.
            </seg>
          </u>
          <note type="speaker" xml:id="i-9b70e4403c242796-0">
            Anf. 65 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-6">
            <seg xml:id="i-6f391abc4cf3721c-0">
              Fru talman! Det är bra att Maria Wetterstrand tar upp den här
              frågan, för jag tycker att det är en väldigt viktig fråga att
              diskutera mer i Sverige. Hur åstadkommer vi möjligheter att bryta
              en brottsutveckling som gör att vi måste satsa enorma resurser
              för att skapa en situation där människor kan känna trygghet i
              sin tillvaro?
            </seg>
            <seg xml:id="i-2c60bc1eff1177fd-0">
              Vi har inte varit särskilt lyckosamma när det gäller att bryta
              utvecklingen för människor som är återfallsförbrytare. Vi måste
              se till att få en bättre vård av dem som vi har fångat in och
              naturligtvis se till att polisen blir bättre på att upptäcka och
              komma till rätta med brott. Men vi måste också se till att förebygga
              på ett bättre sätt. Vi är från det offentligas sida ofta alldeles
              för sena med att ingripa mot barn som håller på att hamna snett.
            </seg>
            <seg xml:id="i-42aef89f736850ec-0">
              Jag tror verkligen inte att fängelse för barn är en lösning,
              men jag tror att vi måste sätta in insatser tidigare, innan man
              hamnar för långt på brottets bana, då utvecklingen blir mycket
              svårare att bryta.
            </seg>
          </u>
          <note type="speaker" xml:id="i-399754945b8ac505-0">
            Anf. 66 LARS OHLY (v):
          </note>
          <u who="lars_ohly_6bb860" xml:id="i-551ac535e9008f04-6">
            <seg xml:id="i-1648bdc8fd0252ab-0">
              Fru talman! I spåren av den kris som vi nu ser ökar kritiken
              mot de giriga spekulanterna i samhället, och det är naturligtvis
              välkommet. Men jag skulle vilja påminna om att det inte är giriga
              direktörer eller generösa bonussystem som har orsakat den här
              krisen. Det är inte heller låga räntenivåer, vilket en del nyliberaler
              har hävdat, som har orsakat krisen.
            </seg>
            <seg xml:id="i-518e6bf15d2d8f60-0">
              Det handlar om grundläggande fel i det ekonomiska system som
              vi lever med. De felen har förvärrats av en marknadsfundamentalism
              och en nyliberal ekonomisk politik.
            </seg>
            <seg xml:id="i-cd175ec0e34fd19c-0">
              Marknadens jakt på kortsiktig vinstmaximering leder till att
              långsiktiga och hållbara investeringar står tillbaka. Den här
              girigheten, som uppenbarligen finns där, är en logisk följd av
              kortsiktigheten i systemet. Att skylla finanskrisen enbart på
              girighet är ytligt och okunnigt.
            </seg>
            <seg xml:id="i-6982c44d88475d2f-0">
              Till politikens skuld hör att politiker har drivit en tes om
              att politiken bör hålla sig borta från marknaden. Politiken har
              abdikerat från ansvar, och alltför många politiker och ekonomer
              har trott på marknadens självreglerande förmåga, i Europa, i Sverige
              och i ännu större utsträckning i USA.
            </seg>
            <seg xml:id="i-a1df4d1a43b3da11-0">
              Den här trosbekännelsen till marknaden har lett till att man
              har låtit bli att vidta de åtgärder som har varit nödvändiga för
              att förhindra att krisen skulle få de effekter den har fått.
            </seg>
            <seg xml:id="i-045962c9cead16e9-0">
              Omfattningen av kriserna förvärras av avregleringar och försämringar
              i välfärden. Det tydligaste exemplet på det är också från USA,
              där välfärdssektorn är reducerad till ett minimum, ett system
              där var och en får betala sin egen sjukvård, var och en får betala
              sin egen äldreomsorg, var och en får betala sin egen sjukförsäkring
              och arbetslöshetsersättning med privata försäkringar.
            </seg>
            <seg xml:id="i-bb3172fb38e84a71-0">
              Det skapar inte bara stor ojämlikhet och gigantiska klasskillnader;
              det föder också en växande spekulativ sektor. När en större del
              av samhällets samlade resurser frigörs till spekulation i stället
              för att användas för att öka människors trygghet får vi de luftbubblor
              i ekonomin som vi har sett exempel på de senaste veckorna. Det
              pensionssystem som innebär att man numera ska använda en del av
              sin intjänade pension för att spekulera på börserna späder bara
              på en utveckling där spekulationen ökar.
            </seg>
            <seg xml:id="i-d413f0adbdb99820-0">
              Kombinerar man den här marknadsliberalismen med en orättvis fördelningspolitik
              förvärras kriserna än mer. Med stora skattesänkningar för rika
              och högavlönade har man sett till att en större andel av kapitalet
              i samhället frigörs till de rikas konsumtion. De köper inte mer
              falukorv för pengarna. De går inte till frisören oftare. De har
              redan fyllt det mesta av sitt konsumtionsutrymme möjligtvis köper
              man en lyxbåt extra. Men det driver inte på den nödvändiga efterfrågan
              på varor och tjänster som kan skapa nya jobb i samhället.
            </seg>
            <seg xml:id="i-f85de29d41d26fa6-0">
              När skattesänkarpolitiken kombineras med försämringar för dem
              som har minst minskar den totala efterfrågan på varor och tjänster
              i stället. Den som har ouppfyllda behov i sin vardag måste vända
              på slantarna, låta bli att handla och låta bli att gå till frisören,
              medan den som är rik kan köpa aktier och fondandelar. Det kapital
              som därmed ställs till förfogande för banker, försäkringsbolag
              och privata aktörer göder den osunda spekulationsekonomi som vi
              nu ser effekterna av.
            </seg>
            <seg xml:id="i-c4ee40f146d15218-0">
              Vi skulle ha kunnat använda kapitalet bättre. Vi skulle ha kunnat
              använda det till att rusta den gemensamma sektorn med fler anställda.
              Vi skulle ha kunnat använda det för att skapa förutsättningar
              för att bygga bort bristen på hyreslägenheter i samhället. Vi
              skulle ha kunnat använda en större del av kapitalet för att investera
              i järnväg och andra lösningar som bekämpar klimathotet.
            </seg>
            <seg xml:id="i-320213c59a087edc-0">
              En stor och robust välfärdssektor är ett skydd mot spekulativt
              slöseri. Att den dessutom har som huvuduppgift att garantera människor
              trygghet och en skälig levnadsnivå gör inte saken sämre. Men det
              innebär också att den fyller en stabiliserande funktion i tider
              av ekonomisk nedgång och kriser. För att minska krisernas omfattning
              och minska oron som kan leda till panik är det därför bra politik
              att ha höga ersättningsnivåer till dem som riskerar att drabbas
              av arbetslöshet och sjukdom.
            </seg>
            <seg xml:id="i-751165192b0f90f6-0">
              Under en lång följd av år har antalet hyresrätter minskat relativt
              antalet villor och bostadsrätter i samhället. Samtidigt håller
              hyressättningen på att marknadsanpassas, vilket betyder att det
              blir dyrare att bo i mer attraktiva områden. Det leder till att
              fler har tvingats skuldsätta sig för att kunna bo samtidigt som
              allt fler till och med saknat möjligheten att efterfråga en bostad
              över huvud taget. Det har helt enkelt varit för dyrt att bo.
            </seg>
            <seg xml:id="i-e58eb65544ee5dfb-0">
              Därmed minskar rörligheten i samhället. Det är extra allvarligt
              i en lågkonjunktur, där människor ibland måste söka sig till nya
              orter att bo på där man kan få en anställning. Finns det inga
              bostäder minskar möjligheten att ens kunna söka nya jobb på andra
              håll än där man har bott tidigare.
            </seg>
            <seg xml:id="i-c8ac9704d359fec7-0">
              En stark allmännytta med många hyresrätter till låga hyror är
              ett smörjmedel i ekonomin som stabiliserar och minskar krisens
              omfattning.
            </seg>
            <seg xml:id="i-6e2ae7587f0a13c3-0">
              Byggandet av lägenheter minskar också arbetslösheten inom byggsektorn.
              Där ser vi, med regeringens egna siffror, att vi går mot en byggkrasch.
              Vi riskerar att få en fullständig nolltillväxt inom byggandet,
              vilket kommer att påverka inte bara byggsektorn och de anställda
              där utan också mängder av underleverantörer.
            </seg>
            <seg xml:id="i-c506d9206012400c-0">
              Det behövs också utbildningssystem som står öppna för fler och
              goda möjligheter till utbildning och fortbildning vid arbetslöshet
              och annars. I stället ser vi en regering som kanske är den första
              sedan 1842 som inte försöker höja kunskapsnivån totalt sett i
              samhället. Det är anmärkningsvärt.
            </seg>
            <seg xml:id="i-3c17402a9763db78-0">
              Till detta kommer doktriner om att gemensamt ägande alltid är
              av ondo och att det alltid är rätt att sälja ut gemensamma tillgångar.
              Det späder naturligtvis bara på spekulationsekonomins omfattning
              och minskar dessutom demokratins omfattning. Jag tror också att
              det gör det väsentligt svårare att få skattebetalarna att ställa
              upp den gången det krisar, om det bara är så att vi ska socialisera
              förlusterna och privatisera vinsterna.
            </seg>
            <seg xml:id="i-9982955d9ed843d6-0">
              Fredrik Reinfeldt sade tidigare i en replik till mig att Vänstern
              står för förstatligande. Vem är det som förstatligar banker, Fredrik
              Reinfeldt? Är det jag eller George Bush? Är det jag eller Angela
              Merkel? Är det jag eller Gordon Brown?
            </seg>
            <seg xml:id="i-61b9b022b55b3eaa-0">
              Ja, det är dessa ansvariga politiker som i dag står för ett förstatligande
              av delar av banksektorn, och de gör det för att rädda den finansiella
              sektorn. Jag tror inte att det är fel. Jag tror att det är nödvändigt,
              framför allt för att rädda småspararnas pengar och minska oron
              i samhället. Men varför ska vi bara socialisera förluster? Varför
              ska vi sedan överlåta åt de privata intressena att ta vinsterna
              i egen ficka?
            </seg>
            <seg xml:id="i-32df4e6124d4ee49-0">
              I stället för nyliberalism borde vi utveckla en välfärdsstat
              som omfattar fler. Människor måste känna trygghet vid arbetslöshet,
              sjukdom och ålderdom. Därför ska de gemensamma trygghetssystemen
              utvecklas.
            </seg>
            <seg xml:id="i-3aded6360e9d6832-0">
              Vi måste bygga fler hyreslägenheter. Vi måste stärka allmännyttan.
              Och vi måste agera internationellt. Vad vi än gör här hemma är
              det inte tillräckligt. Om vi ska komma till rätta med krisen måste
              vi agera inom FN och inom världssamfundet för att skapa kraftfulla
              globala finansiella kontrollfunktioner. Om sådana hade varit på
              plats hade man åtminstone kunnat ägna sig åt att försöka få USA:s
              ekonomi att bli något sundare i stället för att förespråka skattesänkningar
              och nyliberala lösningar i resten av världen.
            </seg>
            <seg xml:id="i-7606e9870615fc7d-0">
              I Sverige bör Finansinspektionen och andra institutioner stärkas.
              Det är märkligt att ni har haft ett halvår på er och inte ens
              har kunnat tillsätta en generaldirektör i Finansinspektionen i
              tider av kris. Det borde ni ha gjort.
            </seg>
            <seg xml:id="i-f46737dbb6fcbfcf-0">
              Planerna på utförsäljning av SBAB och Nordea måste avbrytas.
              Det är fel väg att nu sälja ut, när man i andra delar av världen
              förstatligar banker. Vi borde i stället utöka det gemensamma ägandet
              av Nordea och fortsätta att använda SBAB.
            </seg>
            <seg xml:id="i-76da62f4e02a27e2-0">
              Det är i det här läget särskilt viktigt att värna om starka offentliga
              finanser. Era skattesänkningar är oansvarig politik. Vi måste
              ha ett skattesystem som förmår att möta kriserna, som omfördelar
              från välbeställda till fattiga, som finansierar välfärd och stimulerar
              den nödvändiga miljöomställningen.
            </seg>
            <seg xml:id="i-c4e5d786d35cbe32-0">
              I er värld är det ansvarsfullt att sänka skatter för mer än 100
              miljarder men ansvarslöst att anställa fler i sjukvården, förskolan,
              skolan, äldreomsorgen och kulturen.
            </seg>
            <seg xml:id="i-d3be4df4e49a6292-0">
              I er värld är det ansvarsfullt att subventionera överklassens
              köp av hushållsnära tjänster men ansvarslöst att se till att fler
              gamla får bra hjälp av hemtjänsten.
            </seg>
            <seg xml:id="i-4308def9be746c73-0">
              I er värld är det ansvarsfullt att sänka ersättningen till cancersjuka
              efter tolv månader men ansvarslöst att höja taket i a-kassan så
              att även Volvoarbetarna får 80 procent i ersättning.
            </seg>
            <seg xml:id="i-9a07f27ba2865c29-0">
              Vi tror inte på den enda vägens ekonomiska politik. Vi tror inte
              att skattesänkningar är lösningen på allt. Vi finansierar våra
              förslag, och vi tidigarelägger investeringar och satsar på välfärd
              och rättvisa. Det är en modern och framtidsinriktad politik för
              att möta krisen.
            </seg>
          </u>
          <note type="speaker" xml:id="i-0702e7fdd6353de8-0">
            Anf. 67 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-18" who="unknown">
            <seg xml:id="i-e93b251b4439030d-0">
              Fru talman! Jag lyckades inte i detta långa ideologiska anförande
              reda ut vad det var som Lars Ohly var för. Att du, Lars Ohly,
              är emot väldigt mycket tror jag har framgått för oss som har följt
              din politiska gärning.
            </seg>
            <seg xml:id="i-a2d5c061537bf57b-0">
              Det är många som är oroliga för hur vi ska få en balanserad marknadsekonomi
              med bra regleringar som förenar stabilitet med rimligt risktagande.
              Är Lars Ohly för eller emot marknadsekonomi? Om Lars Ohly är emot
              marknadsekonomi, vad vill han se i stället?
            </seg>
            <seg xml:id="i-abfa0d256e69fc03-0">
              Det är lätt att peka finger. När andra är oroliga verkar Lars
              Ohly glad. Är det kommunismen som ska räta på ryggen och nu börja
              förespråkas i Lars Ohlys parti igen?
            </seg>
            <seg xml:id="i-62466ec0df52384f-0">
              Vi bildade alliansen 2004 i Högfors i Västerbotten. Vår utgångspunkt
              var att alla ska bidra och att alla också ska vinna på samarbetet.
              Det var en sorts insikt om att flerpartisystem bygger på att partier
              arbetar tillsammans, att man under lång tid utarbetar politiska
              förslag som man går till väljarna med och som man sedan gemensamt
              tar ansvar för.
            </seg>
            <seg xml:id="i-fb17871e61c0d4a7-0">
              Vänstern tror inte på idén om att vara tillsammans och att alla
              ska få vara med. Hos er gäller: Ensam är stark. Störst går först.
              Stor bestämmer, och liten får inte vara med. Därför säger man
              att Lars Ohly har skämt ut sig och inte får vara med. Han fattar
              inte det här med budgetregler.
            </seg>
            <seg xml:id="i-651707176d5fcf34-0">
              Min fråga till Lars Ohly är: Finns det något villkor som Lars
              Ohly och Vänsterpartiet har för att låta Socialdemokraterna och
              Miljöpartiet vara med i ett samarbete med Vänsterpartiet? Finns
              det något som är så viktigt för dig att du ställer det som villkor
              till Mona Sahlin och Maria Wetterstrand för att de ska få vara
              med och samarbeta med dig?
            </seg>
          </u>
          <note type="speaker" xml:id="i-ce1f4375e61c2ef5-0">
            Anf. 68 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-7">
            <seg xml:id="i-7ad349fe0baa5463-0">
              Fru talman! Det var ett lite förvirrat inlägg som ändå landade
              i en konkret fråga som jag gärna ska svara på. Men först måste
              jag säga att det är en oerhörd svaghet av en statsminister att
              inte kunna ge sig in i en rimlig diskussion om vad som behövs
              för att möta den finansiella kris som faktiskt skapar sämre levnadsförhållanden
              för de människor som redan har det sämst.
            </seg>
            <seg xml:id="i-5bfa692827e33cc1-0">
              Man är till exempel inte beredd att höra på eller diskutera varför
              det är viktigt och nödvändigt att bygga fler hyresrätter i det
              här läget, alltså för att se till att vi därigenom får en ökad
              rörlighet på bostadsmarknaden, som också ökar rörligheten på arbetsmarknaden.
            </seg>
            <seg xml:id="i-1485467dc2f59847-0">
              Man vill inte höra på eller tala om vikten av stabila välfärdssystem,
              som minskar oron i samhället. Man vill inte höra på eller tala
              om vikten av att vi har en a-kassa som omfattar alla och en sjukförsäkring
              som gör att människor inte, i tillägg till sin fysiska sjukdom,
              också drabbas av mental oro.
            </seg>
            <seg xml:id="i-4b3ec0f342400c11-0">
              Detta tycker jag är en svaghet hos en statsminister.
            </seg>
            <seg xml:id="i-c36105c912eaee6d-0">
              Nu kommer jag till Fredrik Reinfeldts fråga. Självklart finns
              det väldigt starka krav som jag ställer på mina ärade vänner inom
              vänsterblocket. De kraven tror jag att vi tillsammans kommer att
              kunna uppfylla. De handlar nämligen om att vi måste stå för något
              helt annat än er orättvisa högerpolitik.
            </seg>
            <seg xml:id="i-5f5f6618178c8e04-0">
              Vi måste stå för en skattepolitik och en välfärdspolitik som
              utjämnar skillnaderna mellan kvinnor och män och mellan klasser
              och regioner i samhället. Vi måste stå för en rättvis politik
              som inte drar isär samhället och gör de rika allt rikare samtidigt
              som de fattiga blir allt fattigare. Andelen fattiga barn i Sverige
              har ökat med er politik, och det är orimligt att tänka sig en
              ny majoritet som inte minskar antalet fattiga barn i Sverige.
            </seg>
            <seg xml:id="i-465e4a8a816f0185-0">
              Det finns alltså en mängd sådana villkor. Vi måste ha en klimatomställning
              som på allvar angriper miljöproblemen i stället för att bara prata
              om dem, som Fredrik Reinfeldt är bra på han har väldigt mycket
              snack och lite verkstad.
            </seg>
            <seg xml:id="i-0ddd5855a4687fb2-0">
              Där finns Vänsterpartiets krav på vem som än vill samarbeta med
              oss. Dem kommer vi att ställa som ultimativa krav. Det kan jag
              garantera.
            </seg>
          </u>
          <note type="speaker" xml:id="i-23777a514681daed-0">
            Anf. 69 Statsminister FREDRIK REINFELDT (m) replik:
          </note>
          <u xml:id="i-9fa68b436aaae644-19" who="unknown">
            <seg xml:id="i-b6c3dde171a761f9-0">
              Fru talman! Min poäng gällde om det fanns någon ideologi eller
              någon samlad idé kvar i Vänsterpartiet. Det är lätt att glädjas
              när andra är oroliga. Frågan var om det finns något samlat system
              som Lars Ohly står för och som är ett alternativ till den marknadsekonomi
              som behöver bättre regleringar och som behöver lära av de problem
              vi nu har sett. Men Lars Ohly återgår till att diskutera sakfrågor.
              Jag försökte få fram ideologen Lars Ohly. Det skulle vara intressant
              att få svar på min fråga.
            </seg>
            <seg xml:id="i-f5e3db637bc88619-0">
              Sedan kör Lars Ohly ett knep som vi har sett många gånger förut.
              Han säger: Vi vill byta ut er. Ja, det har vi hört oppositionen
              säga förut. Min fråga var om det finns något som är viktigt där
              ni avviker. Vi har ju just fått höra att ni inte passar in därför
              att ni vill köra nedcabbat, som Göran Hägglund uttryckte det.
            </seg>
            <seg xml:id="i-909039a5e3685a02-0">
              Lars Ohly tog upp alla möjliga frågor som jag tror att många
              partier kan hålla med om. Man vill att inkomstskillnaderna i Sverige
              ska minska och att vi ska ha en bra klimatpolitik. Men finns det
              något som är unikt för Vänsterpartiet något som ni står för och
              som Socialdemokraterna och Miljöpartiet inte förstår och inte
              respekterar och som är ultimativa krav? Finns det någon anledning
              till att Vänsterpartiet finns i svensk politik?
            </seg>
          </u>
          <note type="speaker" xml:id="i-f451b4e3221145b6-0">
            Anf. 70 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-8">
            <seg xml:id="i-1afde9991c8c47ee-0">
              Fru talman! Jag åker inte nedcabbat. Jag åker tåg så ofta jag
              bara kan.
            </seg>
            <seg xml:id="i-daa684acbcf28688-0">
              Det är märkligt att som Fredrik Reinfeldt säga att rättvisan,
              välfärden och miljön inte är ideologiska frågor. Det är klart
              att de är!
            </seg>
            <seg xml:id="i-1a07d3402119f084-0">
              Man kan inte å ena sidan säga, som ni har gjort i den här debatten,
              att det är oerhört stora skillnader mellan Socialdemokraternas,
              Miljöpartiets och Vänsterpartiets budgetalternativ samtidigt som
              man å andra sidan säger: Ni har inget som är unikt. Det är klart
              att vi har det.
            </seg>
            <seg xml:id="i-26d4f01d931a5262-0">
              Än så länge pågår en diskussion om hur vi ska forma ett framtida
              gemensamt regeringsalternativ som utmanar inte bara er regeringsmakt
              utan framför allt den politik som har skapat orättvisa och fattigdom.
              Vi kommer att fortsätta diskutera, men fram till nästa val om
              vi inte får ett extraval är det du som är ansvarig för den politik
              som leder till att många människor får det sämre. Det är den politiken
              som Vänsterpartiet och förhoppningsvis hela vänstersidan kommer
              att bekämpa och ersätta med en bättre politik.
            </seg>
          </u>
          <note type="speaker" xml:id="i-603d0baf54bf8efc-0">
            Anf. 71 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-7">
            <seg xml:id="i-96af1942f0fb846e-0">
              Fru talman! Jag tänkte ställa några frågor till Lars Ohly med
              anledning av att han talar om att skattesänkningar är oansvariga.
              Jag ska hålla mig till en diskussion som jag hade häromdagen med
              en person som bor söder om Helsingfors, i Salem. Han heter Bashir,
              och han ville ställa frågor om fastighetsskatten.
            </seg>
            <seg xml:id="i-e4e95b6f959a2fe7-0">
              Han hade i likhet med väldigt många andra nu fått de nya taxeringsbeskeden.
              Efter ett litet samtal kunde vi konstatera att hans kommunala
              fastighetsavgift är och blir 6 000 kronor. Om vi inte hade ändrat
              på det regelverk som fanns under den tid då ni hade majoritet
              hade detta hushåll fått en fastighetsskatt på 29 840 kronor.
            </seg>
            <seg xml:id="i-e428fb42af1d895f-0">
              Lars Ohly har ju inte haft den goda smaken att, som Mona Sahlin,
              traska efter och säga: Det som vi var väldigt arga för tidigare
              kanske ändå var väldigt bra. Han tycker att det är rimligt att
              sådana som Bashir och hans familj ska drabbas av en väldigt hög
              fastighetsskatt.
            </seg>
            <seg xml:id="i-b3ce0b09548be94e-0">
              En familj som har sparat länge för att kunna köpa ett hus och
              som har en hög månadskostnad till följd av sina lån ska dessutom
              betala en fantastiskt hög fastighetsskatt. Hur kan Lars Ohly tycka
              att det är en rimlig och klok politik?
            </seg>
          </u>
          <note type="speaker" xml:id="i-f0f6013e04abd0aa-0">
            Anf. 72 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-9">
            <seg xml:id="i-2b1d92163d9cb8fd-0">
              Fru talman! Den politik som vi förespråkar innebär att 358 000
              fastigheter beskattas högre än med ert system. Det är något färre
              hushåll än så många fastigheter, för det finns de hushåll som
              äger fler än en fastighet. Säg att det är 350 000. Det kanske
              också är högt räknat. Det är de allra dyraste villorna. Det är
              de med de allra lyxigaste fastigheterna som kommer att få betala.
            </seg>
            <seg xml:id="i-4f6d84f61ef7e16f-0">
              Ute i landet är det tvärtom så att man med er politik i flera
              fall har fått ökade avgifter och kostnader. Det finns mängder
              av tabeller som visar att det på landsbygden finns de som i dag
              betalar mer än de gjorde tidigare.
            </seg>
            <seg xml:id="i-ee03b11ccc2980b6-0">
              Vi säger: Det är en helt galen politik. Här bör vi i stället
              satsa på en bostadsmarknad där vi faktiskt ser till att vi får
              inkomster som kan användas till exempel till att skapa en bostadsfond
              som bygger fler hyresrätter och som gör att det blir större möjligheter
              att ha en valfrihet när det gäller bostadsväljande än vad det
              finns i dag.
            </seg>
            <seg xml:id="i-280b04d6647c0676-0">
              Här har vi möjlighet att faktiskt finansiera våra förslag. Ni
              försöker säga: Ni är oansvariga på vänstersidan därför att ni
              inte finansierar era förslag, och så är ni oansvariga när ni gör
              det. Men vi gör det på ett sätt som är rättvist. Vi gör det på
              ett sätt som säkert prickar dem som redan i dag har möjligheter
              att betala mer och som har fått stora lättnader med era förslag.
            </seg>
            <seg xml:id="i-ed7a60adc3c5f9c0-0">
              De som har fått de största lättnaderna med era förslag är inte
              några låginkomsttagare eller några människor som är arbetslösa
              eller sjuka. De har fått det sämre. De som har fått de största
              lättnaderna är de som bor i de allra mest attraktiva och lyxigaste
              villorna i storstadsområdena. Där finns de verkliga vinnarna på
              er politik. Och det är sant, Göran Hägglund, att där också finns
              förlorarna på Vänsterpartiets politik. Vi säger inte att vår politik
              är bra för alla eller att allas privatekonomi ökar. Vi tar in
              skatter av dem som är högavlönade och rika för att bekosta välfärd
              och rättvisa. Det tror jag är en politik som väldigt många instämmer
              i.
            </seg>
          </u>
          <note type="speaker" xml:id="i-ce68fc6f6194c21e-0">
            Anf. 73 Socialminister GÖRAN HÄGGLUND (kd) replik:
          </note>
          <u who="carina_hagg_cdfd56" xml:id="i-07959ae7d7603d69-8">
            <seg xml:id="i-8af09f7111f303cd-0">
              Fru talman! Lars Ohly är en väldigt skicklig retoriker. Jag tror
              att det är lätt att fångas av hans budskap, att det är klokt att
              några få som är ohyggligt välbeställda ska betala mer för att
              man ska kunna genomföra enorma förbättringar för dem som har mindre.
              Men jag tror att det är väldigt viktigt att skilja ut vad det
              egentligen handlar om.
            </seg>
            <seg xml:id="i-d99fbfd95da3d39c-0">
              Bashir som har en väldigt liten inkomst, eller en normal inkomst,
              är metallarbetare. Med er politik skulle han, eftersom ni säger
              nej till jobbskatteavdraget, ha 838 kronor mer i skatt per månad.
              Han skulle dessutom ha en fastighetsskatt som skulle vara ungefär
              600 kronor mer per månad. I det här fallet skulle det bara för
              hans del nu har vi inte räknat med hans fru handla om 1 500 kronor
              mer i skatt varje månad.
            </seg>
            <seg xml:id="i-cf7a0f12f937b1d6-0">
              Ni försöker framställa det som att det handlar om några få feta
              direktörer i Danderyd eller Täby när det handlar om sådana som
              Bashir som bor i Salem. Han är en vanlig hederlig metallarbetare
              som ni kommer att klippa till med er politik.
            </seg>
          </u>
          <note type="speaker" xml:id="i-fcec98843fd1c863-0">
            Anf. 74 LARS OHLY (v) replik:
          </note>
          <u who="lars_ohly_6bb860" xml:id="i-551ac535e9008f04-10">
            <seg xml:id="i-e9f6751a24acafd8-0">
              Fru talman! Tvärtom, Göran Hägglund! Jag är helt övertygad om
              att vi alla behöver bidra för att vi ska kunna ha råd med välfärden,
              och jag är helt övertygad om att de flesta också är beredda att
              göra det.
            </seg>
            <seg xml:id="i-71096bdb2b853fd8-0">
              Sveriges Kommuner och Landsting gjorde en undersökning i våras
              som visade att en stor majoritet av svenska folket sade: Vi är
              beredda att betala mer i skatt om det går till bättre sjukvård,
              bättre förskola och skola för våra barn och bättre äldreomsorg
              för våra gamla. Om det går till ett bättre samhälle som håller
              ihop och som skapar rättvisa är vi beredda att betala mer i skatt.
            </seg>
            <seg xml:id="i-40e524f8b9b4dcf0-0">
              Det gäller alla inkomstgrupper. Men min politik innebär att man
              faktiskt pekar ut dem som har mest som de som ska bidra mest.
              Det är en progressiv skattepolitik som leder till att vi utjämnar
              skillnader i stället för att förvärra dem. Det är den största
              skillnaden mellan Vänsterns och högeralliansens politik.
            </seg>
          </u>
          <note type="speaker" xml:id="i-2bfc31cfa4d48770-0">
            Anf. 75 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-59ebd103aeb3560e-8">
            <seg xml:id="i-dcf29ec20480a9aa-0">
              Fru talman! Vad är det egentligen som gör livet värt att leva?
              Den frågan väcktes i mitt huvud häromdagen när jag läste en tidningsartikel
              om att Miljöpartiet motsatte sig allting som gör livet värt att
              leva. Jag tyckte att det var ett ganska komiskt påstående. Mycket
              kan vi i Miljöpartiet bli anklagade för men knappast just det.
            </seg>
            <seg xml:id="i-87c1729dc49a66b1-0">
              Miljöpartiet är ett parti som just vill värna allt det som gör
              livet värt att leva. Vi vill värna barnen genom att ge småbarnsföräldrar
              en möjlighet till sänkt arbetstid och att vara mer tid med sina
              barn. Vi vill värna naturen genom att öka anslagen för naturskydd.
              Vi vill värna jämställdhet och lika rätt för alla människor.
            </seg>
            <seg xml:id="i-7054a2b242c8ea70-0">
              Vi vill jobba för att man ska få fler spårvagnar. Vi vill jobba
              för att jobben ska bli fler genom att satsa på småföretag och
              fler lärare i skolan. Vi vill jobba för att människor ska kunna
              få en balans mellan fritid och arbete. Vi vill inte minst jobba
              för kärleken, senast manifesterat i vår motion om könsneutrala
              äktenskap. Jag känner mig stolt över att representera Miljöpartiet
              de gröna.
            </seg>
            <seg xml:id="i-90cf06ae8f3226c8-0">
              Jag är övertygad om att Sverige behöver en ny regering. Jag sade
              redan efter valet 2006 att det riskerar att bli fyra förlorade
              år med alliansregeringen. Och det finns onekligen en hel del att
              vara besviken på regeringen för.
            </seg>
            <seg xml:id="i-43d9d67026aea94b-0">
              De har gjort en del saker som har varit bra, naturligtvis. Men
              det finns en hel del att vara besviken på. Jag vet att det är
              många som delar min frustration över mycket som har hänt och inte
              hänt de senaste två åren.
            </seg>
            <seg xml:id="i-b80e83d1ba1b2d31-0">
              Det största misstaget gjorde den nuvarande regeringen redan för
              fyra år sedan, innan den kom till makten, då man valde att prioritera
              bort miljöfrågorna i det arbete som skulle leda till regeringsmakten.
              Det här har fortsatt.
            </seg>
            <seg xml:id="i-deb00e05faa04e92-0">
              När klimatfrågan kom upp på agendan strax efter valet började
              regeringen tillsätta grupper av olika slag som skulle hjälpa till
              så att det skulle hända någonting. Nu väntas en klimatproposition.
              Om den kommer och om den har ett innehåll blir det, mer eller
              mindre, det första regeringen gör på miljöområdet under den här
              mandatperioden, om man inte räknar alla de saker som har gått
              i helt fel riktning.
            </seg>
            <seg xml:id="i-59d8d69e93dc4259-0">
              Jag tänker på att regeringen har skurit ned skogsskyddet och
              naturskyddet trots att vi har orörda urskogar som fortfarande
              inte har ett långsiktigt skydd, att man har lagt fram förslag
              om att skogsbruket ska förändras så att naturvården får ge vika
              för exploateringsintressen, att man planerar att luckra upp strandskyddet
              så att rika människor ska kunna köpa upp de kvarvarande attraktiva
              strandområdena och göra dem otillgängliga för allmänheten och
              att man på obestämd tid har skjutit upp eller den kanske inte
              kommer alls en proposition om hur Sverige ska nå sina miljömål.
            </seg>
            <seg xml:id="i-ba4d3d52d9de73bf-0">
              Regeringen har också en fantastisk vurm för att bygga nya motorvägar
              i storstadsområdena, som motarbetar en långsiktig klimatpolitik.
              Den har också skjutit undan de viktiga järnvägssatsningarna, som
              skulle kunna göra oss mindre oljeberoende i framtiden och göra
              att vi står på en stadigare grund när de globala oljepriserna
              fluktuerar.
            </seg>
            <seg xml:id="i-e1bd3d9e2ddfea82-0">
              I går presenterade Miljöpartiet ett förslag om hur åtta svenska
              städer snabbt ska kunna få spårvagnstrafik. I Uppsala, Helsingfors,
              Norrköping, Linköping, Göteborg, Helsingborg, Lund och Malmö tror
              vi att det skulle vara en utmärkt satsning.
            </seg>
            <seg xml:id="i-9b40270e3ff5116c-0">
              På klimatområdet väntas det förslag nu under hösten från regeringen.
              Det vi har hört hittills är mest prat och klimatpolitiska undanflykter,
              och allting spinner på samma tema. Det är inte vi, inte här, inte
              nu. Det är någon annan, någon annanstans, någon annan gång.
            </seg>
            <seg xml:id="i-c0e2a289b815fbd8-0">
              Jag tänkte göra en liten genomgång av de vanligaste klimatpolitiska
              undanflykterna.
            </seg>
            <seg xml:id="i-e8a9b0d07567116c-0">
              Den första är: Vi är så små. Hur många gånger har vi inte hört
              Fredrik Reinfeldt säga: Vi är ju så små i Sverige. Vi står ju
              bara för 0,2 procent eller valfri siffra, beroende på vilket miljöproblem
              man för tillfället diskuterar av världens utsläpp.
            </seg>
            <seg xml:id="i-65c5ab1eb3076037-0">
              Faktum är att man lätt kan dela in världen i 500 delar som var
              och en bara står för 0,2 procent. Då kan alla hävda: Vi behöver
              inte göra någonting för just vi är så små. Den stora frågan borde
              vara: Vad ger oss rätten att släppa ut mer än fem gånger mer växthusgaser
              per person än vad man tror är hållbart för världen när människor
              i södra Afrika varje dag drabbas av de klimatförändringar som
              redan är verklighet och som vi i den rika delen av världen har
              orsakat?
            </seg>
            <seg xml:id="i-68b96803473a5b41-0">
              Vi i Sverige har dessutom bland de bästa förutsättningarna i
              världen att göra oss fria från fossilberoendet.
            </seg>
            <seg xml:id="i-791202bc2861e2e5-0">
              Nästa klimatpolitiska undanflykt är att man säger att internationellt
              samarbete är det enda som räknas. Jag är inte emot internationellt
              samarbete, men den som pratar om det använder det ofta som en
              ursäkt för att inte göra någonting på hemmaplan. Det är alltså
              inte-här-argumentet. I regeringens fall handlar det också om att
              försöka smita undan de krav som det internationella samfundet
              vill ställa på Sverige när det gäller EU:s fördelning av utsläppshandeln
              exempelvis.
            </seg>
            <seg xml:id="i-fb9c9df7198eec96-0">
              En tredje klimatpolitisk undanflykt har vi hört många gånger
              från den här regeringen. Man säger att vi måste ha forskning för
              att lösa problemet. Jag håller med om att vi behöver forskning,
              men det får aldrig användas som en undanflykt för att vi ska slippa
              undan att göra något nu.
            </seg>
            <seg xml:id="i-57c0419805389dde-0">
              Det finns tillgänglig teknik. Det finns tillgänglig kunskap som,
              om vi använder den, kan lösa den här klimatkrisen. Men det behövs
              en politik som är aktiv för att de lösningarna ska bli verklighet.
            </seg>
            <seg xml:id="i-5663395760388c8f-0">
              Hittills har vi sett att alliansen har haft flyt av en högkonjunktur
              som nu vänds i lågkonjunktur. Den är inte lika benägen att ta
              på sig skulden för lågkonjunkturen som den är benägen att ta åt
              sig äran av högkonjunkturen. Det är mycket prat om alla de jobb
              som har skapats i högkonjunkturen, som om det var alliansregeringens
              förtjänst.
            </seg>
            <seg xml:id="i-bf5b47f4d54c68be-0">
              Jag tänker inte skylla konjunkturerna eller finanskrisen på regeringen,
              men det är regeringens fel att över en halv miljon människor har
              lämnat a-kassan och nu riskerar att stå utan trygghet om lågkonjunkturen
              drabbar just dem. Regeringen motiverade att sänka a-kassan med
              att det ger fler jobb, något slags hallelujakänsla. Betyder det
              att den tänker sänka a-kassan ännu mer nu när det blir lågkonjunktur?
              Det vore onekligen bra med lite fler jobb nu när det börjar varslas
              på olika håll i landet. Eller är det dags att erkänna misstaget
              och satsa på tryggheten i stället?
            </seg>
            <seg xml:id="i-14e40b04bbad5afa-0">
              Miljöpartiet anser att det inte går att bara lappa och laga nu
              på de trygghetssystem som har perforerats. Vi vill utveckla och
              se till att vi får en solidariskt finansierad arbetslivstrygghet.
            </seg>
            <seg xml:id="i-23e8ab3e6f38419d-0">
              Det är inte i goda tider som trygghetsförsäkringarna behövs som
              mest. Det är inte i första hand när man är frisk som man är glad
              över att det finns en sjukförsäkring. Och det är inte när det
              är soligt väder som man går och letar efter sitt paraply. Det
              är när de soliga dagarna går över i regniga dagar som det behövs
              en politik som bygger på solidaritet.
            </seg>
            <seg xml:id="i-65bdca4584cbcff5-0">
              Den här regeringen har en politik för bara soliga dagar. När
              människor nu börjar sträcka sig efter sina paraplyer visar det
              sig att de är fulla med hål eller, ännu värre, att de inte finns
              där alls. Fredrik Reinfeldt har ställt sig med badbyxor på trots
              att det blåser halv storm ute.
            </seg>
            <seg xml:id="i-9c89de6e04596cd3-0">
              Det låter ibland på Fredrik Reinfeldt som att antingen har vi
              trygghet eller så har vi jobb. Men det är naturligtvis inte sant.
              Miljöpartiet har en politik där vi satsar mer på småföretagen
              än vad regeringen gör genom att vi sänker arbetsgivaravgiften
              med 10 procent upp till en lönesumma på 2 ½ miljon. Det gynnar
              alla mindre företag, där vi vet att många av de nya jobben växer
              fram.
            </seg>
            <seg xml:id="i-0e1db1a0c1addc93-0">
              Vi driver en politik som innebär att vi använder lågkonjunkturen
              till att bygga om Sverige till att bli mindre beroende av olja
              och mindre sårbart. Vi satsar på energieffektivitet, på förnybar
              energi, på det som är långsiktigt hållbart.
            </seg>
            <seg xml:id="i-b281bf281ad61b07-0">
              Vi ser just nu ett läge där det finns ett stort behov av att
              ta tag i de stora klimatutmaningar som gäller hela den här planeten
              och där Sveriges förutsättningar är bättre än de flestas. Vi kan
              återta ledartröjan internationellt. Det finns också ett behov
              av att återupprätta tryggheten och välfärden i Sverige.
            </seg>
            <seg xml:id="i-e7ad6de58fdcd4ef-0">
              Vad kan vara mer passande i det läget än att det startas ett
              långsiktigt samarbete mellan Socialdemokraterna och Miljöpartiet
              de gröna för att utmana den sittande regeringen? Jag ser det som
              ett utmärkt framtidsalternativ där rött möter grönt, med ett socialdemokratiskt
              parti som har byggt upp mycket av de trygghetssystem som nu perforerats
              och ett miljöparti som ser de långsiktiga behoven och har lösningarna
              på miljöutmaningarna.
            </seg>
            <seg xml:id="i-1c77d0475f0f21aa-0">
              Vi erbjuder tillsammans ett alternativ som kan stå för både trygghet
              och förnyelse. Till eventuella socialdemokrater som räds att Miljöpartiet
              ska dra Socialdemokraterna åt höger kan jag påminna om en gammal
              grön paroll: Vi ska inte gå i höger- eller vänstervarv. Vi ska
              framåt. Vår avsikt är att leda det här samarbetet in i framtiden.
            </seg>
            <seg xml:id="i-cbe52ef13f35a48d-0">
              Sverige behöver en ny regering och ett nytt ledarskap, och den
              regeringen behöver ett starkt grönt inflytande. Två förlorade
              år går nu mot fyra, men sedan får det vara nog.
            </seg>
          </u>
          <note type="speaker" xml:id="i-5c2b4e2806d9ea69-0">
            Anf. 76 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-9">
            <seg xml:id="i-69066d22cf5b7a92-0">
              Fru talman! Jag betvivlar inte Maria Wetterstrands och Miljöpartiets
              engagemang när det gäller miljöfrågorna. Det har vi gemensamt.
            </seg>
            <seg xml:id="i-8311d2b3643b11d8-0">
              Men, snälla Maria, det räcker inte med retorik. Man måste titta
              på fakta.
            </seg>
            <seg xml:id="i-a665cae1038cc491-0">
              Om vi tar den energi- och klimatöverenskommelse som är på väg
              att fattas på EU-nivå så har Sverige varit pådrivande. Det är
              vi som har sett till och hållit fast vid att vi ska ha en aktiv
              klimat- och energipolitik också i svåra tider. Kraven om en hållbar
              näringspolitik på EU-nivå där vi ser att företag, politik och
              forskning tillsammans kan hitta framtidslösningarna är den svenska
              positionen. I EU:s klimat- och energipolitik innebär det att Sverige
              tar den största andelen av det förnybara som något land i Europa
              över huvud taget tar på sig, från 40 till 49 procent.
            </seg>
            <seg xml:id="i-2347214697761c54-0">
              Vi har lagt fram program som handlar om att förbättra havsmiljön.
              Vi har höjt koldioxidskatten. Vi har ökade resurser till järnväg
              och också till vägnät så att vi kan ta oss fram på ett bättre
              sätt. Vi har ökade resurser till länsstyrelserna så att man ska
              snabba på vindkraftsutbyggnaden och andra delar. Vi har gett ökade
              resurser till energi- och klimatrådgivare runt om i landet. Vi
              har startat program för småföretag för att de ska bli mer energieffektiva.
            </seg>
            <seg xml:id="i-e5d3a08b2a31e370-0">
              Vi har satsat på internationellt samarbete, för att det helt
              enkelt är så att många länder frågar efter Sverige. Som jag nämnde
              i ett tidigare replikskifte var Afrikas energiministrar här förra
              veckan. De bara önskar att Sverige ska vara med i det här arbetet
              och att vi ska hjälpa till med det.
            </seg>
            <seg xml:id="i-ad015d9f3f52060d-0">
              Vi tillför resurser till forskning, för vi tror fortfarande att
              vi måste forska mycket mer. Vi måste satsa på pilot- och demonstrationsanläggningar.
              Det är en lång rad åtgärder som vi har genomfört.
            </seg>
            <seg xml:id="i-57336dd1b2be0a8e-0">
              Maria säger: Vi ska stoppa strandskyddsdelen, vi ska skydda mer
              skog, vi ska minska produktionen i skogen, och vi ska inte ha
              några pengar till vägar. Då är min fråga: Har du verkligen de
              socialdemokratiska kompisarna med dig i den politiken?
            </seg>
          </u>
          <note type="speaker" xml:id="i-50291802d36dff43-0">
            Anf. 77 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-9">
            <seg xml:id="i-3013caa36fd27234-0">
              Fru talman! Maud Olofsson säger väldigt fint att andra länder
              frågar efter Sverige när det gäller klimatfrågan. Varför gör de
              det? Är det för den politik som den här regeringen har drivit?
              Nej, knappast. Ni lever på gamla meriter. Ni lever på de förslag
              som drevs igenom i det rödgröna samarbetet under den förra mandatperioden.
              Det är det som är basen för det ni åker runt i världen och skryter
              om.
            </seg>
            <seg xml:id="i-bae9f464fc08aa21-0">
              Jag vill påminna om att ni var emot i princip varje enskilt förslag
              som har lett till den utveckling som nu andra länder tittar på
              i Sverige för att se hur vi har gjort för att åstadkomma den.
              Därefter har ni omprövat några av de ställningstagandena. Ni har
              till exempel låtit alla de höjda miljöskatterna vara kvar, utom
              flygskatten. Flyget är fortfarande befriat från att ta sin del
              av miljökostnaden.
            </seg>
            <seg xml:id="i-e20f810cbf49d379-0">
              Sedan skryter Maud Olofsson om hur Sverige stöder det internationella
              samarbetet i EU. Faktum är att när kraven började komma fram om
              hur mycket förnybar energi vi skulle bygga i förhållande till
              andra länder var Sverige och Maud Olofsson nere och lobbade emot
              det så att vi skulle få lägre krav på oss här, trots att vi har
              bland de bästa förutsättningarna i EU att göra en stor utbyggnad
              av förnybar energi.
            </seg>
            <seg xml:id="i-452f48fe7899c598-0">
              När kraven sedan kom hörde man från Svenskt Näringsliv, som verkar
              vara något slags rådgivande organ till regeringen, att det skulle
              hota både jobben och välfärden och allt möjligt. Samtidigt gick
              vindenergiföretagen ut och sade: Vi kan fixa det här själva. Och
              biobränsleföretagen gick ut och sade: Vi kan fixa det här själva.
              Hade du frågat energirådgivarna kan jag säga att de säkert också
              skulle ha sagt: Vi kan fixa det här själva genom satsningar på
              energieffektivisering.
            </seg>
            <seg xml:id="i-7b7bd11165f7c5d2-0">
              Regeringen bedriver inte en ansvarsfull politik på miljöområdet.
              Den bedriver inte en politik som leder framåt. Det är bara att
              beklaga. Jag önskar att det var annorlunda.
            </seg>
          </u>
          <note type="speaker" xml:id="i-c3948e3d2478dded-0">
            Anf. 78 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-eabd45cc0ea61469-10">
            <seg xml:id="i-ee98359c215c861f-0">
              Fru talman! Jag kommer ihåg på 70-talet när Centerpartiet drev
              miljöfrågorna och var först i Sverige med att ta upp de frågorna.
              Då var koldioxidskatten ett av de starkaste verktygen. Då fanns
              inte ens Miljöpartiet. Då var det ingen av de politiska partierna
              i det här landet som tyckte att det var en bra åtgärd. Det här
              är något som vi har drivit under lång tid, och vi är glada över
              att man kan använda det som verktyg.
            </seg>
            <seg xml:id="i-e1473bf27b0bd960-0">
              När det gäller elcertifikat är det samma sak. Det var en reform
              som Miljöpartiet stod vid sidan om. Det är elcertifikaten som
              i dag driver på att vi får det förnybara utbyggt i Sverige. Det
              är likadant med utsläppshandeln det är en fråga som Centerpartiet
              har drivit under mycket lång tid. Vi tycker att det är ett bra
              verktyg, eftersom det är marknadsdrivande och passar marknaden.
            </seg>
            <seg xml:id="i-a1309b74632ed142-0">
              Vi driver också internationella överenskommelser på EU-nivå,
              och vi hoppas få en sådan i Köpenhamn nästa år. Det är alldeles
              självklart att Sverige är pådrivande och tar på sig ett stort
              ansvar, men vi måste även hjälpa de länder som efterfrågar vår
              hjälp.
            </seg>
            <seg xml:id="i-a8d8b62bd47746bb-0">
              Sedan vill jag att Maria Wetterstrand svarar på min fråga. Ni
              pratar om strandskydd, om att skydda mer skog, om att inte ge
              några pengar till vägar. Vi har också det här med att öka produktionen
              i skogen. Har du verkligen Socialdemokraterna med på detta? Jag
              ser att det är socialdemokratiska medlemmar som är tveksamma.
            </seg>
          </u>
          <note type="speaker" xml:id="i-fbbe93a552d236e1-0">
            Anf. 79 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-10">
            <seg xml:id="i-ba937d9c494ad777-0">
              Fru talman! Jag är jätteglad över att Centerpartiet en gång i
              tiden var ett parti som drev på miljöfrågorna. Det var bra att
              ni gjorde det då.
            </seg>
            <seg xml:id="i-6ab43f660a7c9965-0">
              När det gäller elcertifikaten som Maud Olofsson skryter med var
              införandet av även småskaliga vattenkraftverk i elcertifikaten
              en av de saker regeringen gjorde först, vilket onekligen är ett
              stort hot mot många naturmiljöer som det i dag inte finns särskilt
              mycket kvar av i Sverige.
            </seg>
            <seg xml:id="i-7f8254a65751aefa-0">
              Maud Olofsson pratar om utsläppshandeln. Även där lobbade regeringen
              i EU för att kraven på Sverige skulle vara lägre och att vi skulle
              få släppa ut mer än vad som skulle ankomma på oss.
            </seg>
            <seg xml:id="i-ef962f1d70e2b6e9-0">
              När det gäller frågan om skogs- och strandskydd har vi drivit
              en politik som har tagit ett stort ansvar under de år vi har haft
              ett rödgrönt samarbete. Ni har nyligen skurit ned den budgeten
              slaktat satsningarna på biologisk mångfald med en tiondel som
              bara är borta. Det innebär att man inte kommer att kunna klara
              miljömålen på det området. Det var annat när rödgrönt styrde Sverige!
            </seg>
          </u>
          <note type="speaker" xml:id="i-e267aba87f259dec-0">
            Anf. 80 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-20" who="unknown">
            <seg xml:id="i-571d6c07e75e1ec1-0">
              Fru talman! Jag skulle vilja återvända till en fråga som det
              här nya rödgröna samarbetet måste lösa, och hur den ska lösas
              tror jag blir väldigt viktigt. Om ni vinner valet blir det viktigt
              för Sverige. Det blir i varje fall, oavsett om ni vinner, viktigt
              i valdebatten framöver på ett annat sätt än förr. Det handlar
              om hur man ser på infrastruktur.
            </seg>
            <seg xml:id="i-26b1a2a002bd3e28-0">
              Det har funnits ett rätt stort samförstånd mellan Socialdemokraterna
              och de borgerliga partierna om synen på infrastruktur. Vi har
              byggt ut vägar i Sverige, och det finns fortsatt stora behov av
              att göra detta. Jag har varit verksam här i regionen som kommunalpolitiker
              i många år. Man har fattat beslut om många investeringar där rödgröna
              koalitioner i Helsingforss stadshus gång på gång har spruckit
              på grund av att man till exempel ska bygga kringfartsleder runt
              Helsingfors.
            </seg>
            <seg xml:id="i-f303fb1325b5ce31-0">
              Nu finns det ett par sådana projekt på gång som verkligen behövs.
              Det är förbifarter runt våra storstäder Helsingfors och Göteborg.
              Det handlar också om E 22 i Skåne. Socialdemokraterna, som själva
              inte klarade av att bygga dessa, kräver nu att vi ska göra det
              fort. Själva gjorde de det aldrig, men när det kommer till riksdagens
              bord föreställer jag mig att det finns ett samförstånd mellan
              alliansen och Socialdemokraterna.
            </seg>
            <seg xml:id="i-2c07fc54e80da8d1-0">
              Då är det så att det inte kommer att hinna bli någon spade i
              jorden vare sig för Förbifart Helsingfors, älvförbindelsen i Göteborg
              eller för en komplett motorväg, E 22, genom Skåne före valdagen
              2010. I verkligheten är det den regering som sitter efter valet
              2010 som avgör om dessa projekt fullföljs eller inte.
            </seg>
            <seg xml:id="i-2858dc36b047504e-0">
              Därför måste jag fråga Maria Wetterstrand, och jag tror att många
              människor i dessa regioner nu lyssnar på svaret: Kommer Maria
              Wetterstrand att acceptera att de här projekten fullföljs?
            </seg>
          </u>
          <note type="speaker" xml:id="i-fe71283c80be3dd6-0">
            Anf. 81 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-59ebd103aeb3560e-11">
            <seg xml:id="i-760d7acff8fe2828-0">
              Fru talman! Jag lovar att det kommer att bli ett samlat besked
              om hur vi ska hantera infrastrukturfrågorna före valet. Jan Björklund
              behöver alltså inte vara orolig för detta.
            </seg>
            <seg xml:id="i-de3f7d4b0a3897c2-0">
              Men om man tittar på hur det ser ut i Sverige just nu när det
              gäller efterfrågan på infrastruktur ser man att det är en enorm
              ökad efterfrågan på just spårtrafik där inte samhället kan leverera
              det folk vill ha. Det är för få spår. Det är för trångt på Helsingforss
              central. Det är tåg som inte går tillräckligt snabbt. Det behövs
              satsningar just där det är en enorm underkapacitet, och det är
              på järnvägen.
            </seg>
            <seg xml:id="i-48881feda51eeef2-0">
              Ta Helsingfors som exempel. Tänk om man inte hade byggt en enda
              ny väg i Helsingforss innerstad sedan 1872. Det hade sett lite
              annorlunda ut då. Men så är det om man tittar söderifrån mot Helsingforss
              central. Det är lika många spår i dag som 1872. Då gick det 10
              tåg om dagen. Nu går det 600 tåg om dagen.
            </seg>
            <seg xml:id="i-26b9eab2b29bfc98-0">
              Nu satsar man, bland annat tack vare Miljöpartiet, på att bygga
              ytterligare två spår. När de är klara är det redan för lite, är
              bedömningen. Det behövs en enorm satsning på spårtrafik i Sverige.
              När vi hade ett rödgrönt samarbete satsade vi dubbelt på järnvägen
              om vi hade satsat en del på väg. Det var den fördelning vi gjorde
              då.
            </seg>
            <seg xml:id="i-b413c4cb3a038718-0">
              Nu gör ni tvärtom, eller ännu värre. Det är vägarna som får den
              stora delen av kakan och inte minst just motorvägar i storstadsområdena.
              Där det bor mycket människor borde det rimligen gå att hitta andra
              lösningar så att de som bor ute på landet och verkligen behöver
              bilen också får fortsätta använda sig av den. Vi som bor inne
              i städerna behöver minska användningen av bil för att det utrymmet
              ska finnas, och då är det järnvägs- och spårsatsningar som framför
              allt behövs och efterfrågas.
            </seg>
          </u>
          <note type="speaker" xml:id="i-4f2c725fb92c4970-0">
            Anf. 82 Utbildningsminister JAN BJÖRKLUND (fp) replik:
          </note>
          <u xml:id="i-9fa68b436aaae644-21" who="unknown">
            <seg xml:id="i-fa2aaf206a9d1e8e-0">
              Fru talman! Maria Wetterstrand pratar om allt annat än det jag
              frågade om. Citytunneln i Helsingfors har den här regeringen gett
              klartecken till. Den byggs nu. Vi är överens om det, och det är
              bra, men det problemet är på väg att lösas.
            </seg>
            <seg xml:id="i-53dd9f172b98e318-0">
              Så säger Maria Wetterstrand till mig att jag inte behöver vara
              orolig, för det kommer att komma ett besked. Men jag är väl inte
              orolig för om det kommer att komma ett besked. Jag är orolig för
              innehållet i det beskedet. Tänk om det blir som Maria Wetterstrand
              säger, att vi ska stoppa vägutbyggnader i Sverige. Du pratar om
              storstäderna. Ja, Förbifart Helsingfors och älvförbindelsen i
              Göteborg råkar vara de största projekten, men ni vill även stoppa
              förbifarten i Umeå, och ni vill stoppa förbifarten i Sundsvall.
              Ni vill stoppa varje infrastrukturprojekt där bilar kan åka över
              huvud taget med undantag för en väg i Motala som ni accepterar.
            </seg>
            <seg xml:id="i-d525fe8e2ccb5ac2-0">
              Det är faktiskt så dessutom, Maria Wetterstrand, att två tredjedelar
              av all kollektivtrafik går på väg bussar och så vidare. Vägar
              är alltså centrala även för kollektivtrafiken.
            </seg>
            <seg xml:id="i-da247efa000f5dab-0">
              Men det intressanta är: Kommer ni att stoppa dessa byggnationer?
              Det är det som står i er motion. Kommer ni att stoppa det i en
              eventuell framtida regering? Det är de beskeden människor längtar
              efter att få höra.
            </seg>
          </u>
          <note type="speaker" xml:id="i-08cb4d648041771a-0">
            Anf. 83 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-11e2b1e244f5f8ab-0" next="cont">
            <seg xml:id="i-9bfda4c2d4808526-0">
              Fru talman! Jag upprepar: Det kommer att ges svar på detta. Jan
              Björklund behöver inte vara orolig för om det kommer svar eller
              inte.
            </seg>
            <seg xml:id="i-8aa599260dccffcb-0">
              För att vara tydlig så stöder Miljöpartiet vägsatsningar som
              handlar om att öka säkerheten i vägnätet. Vi stöder satsningar
              som handlar om att se till att de vägar som finns är bra. Det
              kommer vi att fortsätta stödja.
            </seg>
            <seg xml:id="i-f39bc901c8c78b7f-0">
              Däremot är vi mycket tveksamma till att man i det här läget ska
              satsa pengar på att bygga nya motorvägar i storstadsområdena,
              när vi ser att det är efterfrågan på spårtrafik som växer enormt
              i dag. Det finns inte plats att köra gods på järnväg; därför måste
              man ha så många långtradare ute på vägarna. Det är både ett säkerhetsproblem
              och ett miljöproblem att man inte kan köra godset på järnväg i
              stället, eftersom det har byggts för lite spår.
            </seg>
            <seg xml:id="i-b9381277bc1c2c9c-0">
              Vi behöver den här satsningen nu. De infrastruktursatsningar
              som görs i dag är de vi ska leva med de närmaste hundra åren.
              Satsar vi fel, ja, då får vi också en större miljöpåverkan. Satsar
              vi rätt kan vi göra oss mindre beroende av fossil energi och i
              stället satsa på det som är mest smart och effektivt för framtiden.
            </seg>
          </u>
          <note xml:id="i-0646eb065eeae4c6-0">
            Partiledardebatten var härmed avslutad.
          </note>
          <note xml:id="i-444a09131664f133-0">
            2 § Hänvisning av ärenden till utskott
          </note>
          <note xml:id="i-c445db5f7cc44f5b-0">
            Föredrogs och hänvisades
          </note>
          <note xml:id="i-286e4089bcc34ce0-0">
            Ajournering
          </note>
          <note xml:id="i-c995a4e196c26072-0">
            Kammaren beslutade kl. 12.11 på förslag av andre vice talmannen
            att ajournera förhandlingarna till kl. 12.25 i väntan på att deltagarna
            i den inledande delen av den allmänpolitiska debatten skulle infinna
            sig i kammaren.
          </note>
          <u who="maria_wetterstrand_c07fc0" prev="cont" xml:id="i-b5d372d73f9a6dce-0">
            <seg xml:id="i-8a2ce2fc1fcd860e-0">
              Återupptagna förhandlingar
            </seg>
            <seg xml:id="i-8a2ce2fc1fcd860e-1">
              Återupptagna förhandlingar
            </seg>
            <seg xml:id="i-474c0c6f0cbfcb58-0">
              Finansmarknad och statliga bolag
            </seg>
          </u>
          <note xml:id="i-ab57dcf49b99cb60-0">
            Förhandlingarna återupptogs kl. 12.25.
          </note>
          <note xml:id="i-286e4089bcc34ce0-1">
            Ajournering
          </note>
          <note xml:id="i-9243ffa059619657-0">
            Kammaren beslutade kl. 12.25 på förslag av andre vice talmannen
            att ajournera förhandlingarna till kl. 12.30 i väntan på att deltagarna
            i den inledande delen av den allmänpolitiska debatten skulle infinna
            sig i kammaren.
          </note>
          <note xml:id="i-1ef4eab342b02a99-0">
            Förhandlingarna återupptogs kl. 12.30.
          </note>
          <note xml:id="i-8a375f951e335770-0">
            3 § Allmänpolitisk debatt
          </note>
          <note type="speaker" xml:id="i-014f17282b479931-0">
            Anf. 84 SVEN-ERIK ÖSTERBERG (s):
          </note>
          <u who="sven-erik_osterberg_670276" xml:id="i-fcd33b7d5729015f-0">
            <seg xml:id="i-eba586644053abc2-0">
              Fru talman! Jag tänkte använda mina minuter åt den oro som vi
              ser på finansmarknaden i vårt land och i Europa. Men naturligtvis
              ser vi också att den är världsomspännande. Mycket pekar också
              på signaler som vi har uppfattat under lång tid att den har haft
              sin grund i de amerikanska finansiella systemen.
            </seg>
            <seg xml:id="i-a3d7091b347dc007-0">
              Jag tycker att detta väcker en tanke inför framtiden. Det ger
              oss en klar och tydlig signal om hur sårbar man är som enskild
              nation för vad de finansiella strukturerna kan sätta i rörelse
              på det sätt som har skett under den senaste tiden.
            </seg>
            <seg xml:id="i-01e3a6089814f574-0">
              Inte minst Europeiska unionen är naturligtvis ett väldigt viktigt
              instrument för att kunna hantera sådana här viktiga kriser. Vi
              har i olika sammanhang sett att svenska folket inte i total enighet
              älskar Europeiska unionen. Många kanske till och med vill stänga
              sig utanför den.
            </seg>
            <seg xml:id="i-3e9c2840d2095618-0">
              Jag tycker att det som har hänt under den senaste tiden är en
              viktig signal om att oavsett hur vi agerar och oavsett vilka regler
              som vi har i vårt land spiller dessa oroligheter över till vårt
              land på ett sätt som gör att detta manar till eftertanke när det
              gäller hur vi bygger vårt skydd i framtiden.
            </seg>
            <seg xml:id="i-fcb35c5af0e5a157-0">
              Det som har hänt i Europeiska unionen, då de ledande länderna
              har satt sig ned och sagt att man måste ha ett gemensamt regelverk
              för att hantera detta, är alldeles utmärkt. Det är bra att den
              svenska regeringen har följt efter i fråga om detta och är beredd
              att gå in och justera reglerna i vårt land så att vi kan se till
              att skydda vår finansiella sektor på ett rimligt sätt i detta
              läge. Där finns det fullt stöd från det socialdemokratiska partiet.
            </seg>
            <seg xml:id="i-3c799d8294986507-0">
              I sådana här situationer tycker jag att det är viktigt att vi
              uppvisar politisk enighet det är faktiskt landets väl och ve som
              vi värnar om och ser till att de strukturer som är beroende av
              denna marknad kan fungera. Det handlar om företagsinvesteringar,
              och man måste se till att det finns krediter för landets olika
              delar. Ytterst handlar det naturligtvis om sysselsättning och
              jobb åt vanligt folk. Detta är väldigt viktigt att slå vakt om.
            </seg>
            <seg xml:id="i-c2223145669cfb02-0">
              Jag tycker att regeringen har varit för rigid genom att hålla
              detta helt för sig själv. Vi skulle ha kunnat ha en bredare dialog
              över partigränser och över blockgränser. Men det har blivit något
              bättre under den senaste tiden.
            </seg>
            <seg xml:id="i-b1a53de3b1fba863-0">
              Jag ser också i undersökningar att svenska folket tycker att
              man faktiskt ska hjälpas åt i de politiska systemen i sådana sammanhang.
              Det är även en indikation på att det bör vara på det sättet i
              framtiden.
            </seg>
            <seg xml:id="i-b0330bb473d6c012-0">
              Samtidigt har jag noterat att landets finansminister har sagt
              att det finns en girighet bakom detta, inte minst i andra länder.
              Vi har sett vilka fantasisummor som delas ut i bonusar och dylika
              gratifikationer till dem som har jobbat inom dessa marknader inom
              den finansiella sektorn.
            </seg>
            <seg xml:id="i-5eb591e1bc8c2e6e-0">
              Men vi ser också hur det har fungerat i det svenska samhället.
              Bonussystemen inom dessa marknader har eskalerat under senare
              tid. De har fungerat som något slags backventiler. När vinsten
              har ökat har bonusarna följt med. Men om vinsten minskar och om
              aktiviteten minskar i en positiv riktning så inte följer systemen
              med ned, utan de sitter kvar.
            </seg>
            <seg xml:id="i-4d8b235b51083193-0">
              Jag såg att den engelske premiärministern Gordon Brown hade villkorat
              en del i fråga om bonussystemen. Om staten och skattebetalarna
              ska gå in på dessa marknader och vara med och rädda dessa institutioner
              man kan säga att marknaderna till viss del har havererat får också
              de största företrädarna för dessa vara beredda att minska sina
              egna anspråk.
            </seg>
            <seg xml:id="i-babf88ebfb00b962-0">
              Jag har en fråga till Mats Odell. Vi är inte där än i Sverige.
              Vi vet inte var detta hamnar. Skulle det vara tänkbart för Mats
              Odell att sätta det trycket på dessa företrädare här i Sverige?
              Vi vet nämligen att detta sticker i ögonen på vanliga människor
              som har placerat pengar i fonder och ser hur deras kapital sjunker
              ihop medan företrädarna förblir skadefria när det gäller de ersättningar
              som de tar ut. Skulle Mats Odell kunna tänka sig en sådan åtgärd
              här i Sverige? Det skulle vara intressant att få svar på.
            </seg>
            <seg xml:id="i-802a8b4de3014125-0">
              Vi vet som sagt var inte vart detta tar vägen. Baksidan av den
              finansiella krisen är att vi vet att det blir mindre aktivitet
              och mindre investeringar. Detta spiller ned på vår nationella
              marknad, inte minst arbetsmarknaden i sig. Där kan vi inte förlita
              oss på att EU tar tag i frågan hur vi ska lösa detta när varsel
              också kommer. Här står regeringen med sitt fulla ansvar när det
              gäller vilka åtgärder som man ska vidta när varslen kommer som
              en effekt av lågkonjunkturen men naturligtvis också som en effekt
              av det som startade oron i den finansiella sektorn. Där tycker
              jag att vi har sett för lite så här långt just i den delen. Men
              det är naturligtvis också ett delansvar för en finansmarknadsminister
              vad som händer när finansmarknaden så att säga släpper sitt grepp
              och sitt ansvar, vilket håller på att hända. Det får följder för
              samhället i övrigt också. Det är klart att regeringen också där
              måste vara beredd att göra insatser.
            </seg>
          </u>
          <note type="speaker" xml:id="i-4afef2e62451f6da-0">
            Anf. 85 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-0">
            <seg xml:id="i-a1cb6850bee42e23-0">
              Fru talman! Skattepolitiken är en väsentlig del av den debatt
              som vi för i dag. Jag kan trots detta konstatera att när vi diskuterar
              skatter i dag är det få socialdemokrater som deltar i debatten.
              Förra året hade vi en livlig debatt som innebar 142 inlägg. I
              dag är det två personer anmälda i den debatten. Båda kommer från
              allianspartierna.
            </seg>
            <seg xml:id="i-eecca6a5c858615b-0">
              Det är intressant att höra hur en gammal före detta finanshandelsminister
              ser på detta. Har Socialdemokraterna insett att alliansregeringen
              har gjort ett bra arbete så att de inte behöver föra den här debatten,
              eller har Socialdemokraterna direkt kapitulerat från den skattepolitiska
              debatten?
            </seg>
          </u>
          <note type="speaker" xml:id="i-4d8fb0e44f69e354-0">
            Anf. 86 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-1">
            <seg xml:id="i-83e8f0e5ec20a37e-0">
              Fru talman! Om man lyssnade på partiledardebatten, vilket jag
              gjorde, och jag tror att även Jörgen Johansson gjorde det, kan
              man väl säga att det inte var någon som kapitulerade i skattedebatten.
              Den var ganska intensiv.
            </seg>
            <seg xml:id="i-99999fbb82fc8df4-0">
              Skatter är viktiga. Det pekar vi också på i vår stora budgetmotion
              där vi tar upp detta. Vi har där accepterat de två första jobbskatteavdragen,
              men vi accepterar inte det tredje därför att vi har andra ambitioner
              för välfärden. Man kan inte säga både att man ska ha lägre skatter
              och mer välfärd. Då går inte ekonomin ihop. Säger man att man
              tycker att systemen är för dåliga att sjukförsäkringen är för
              svag och a-kassan för dålig ska man också finansiera detta. Vi
              står upp för en ekonomi som är i balans och ser till att vi också
              ger stadga i ekonomin. Jag kommer aldrig att tveka en millimeter
              i fråga om att man ska ha ordning på detta. Lovar man mer utgifter
              ska man också stå upp för att man tar in mer inkomster. Därför
              säger vi nej till det tredje jobbskatteavdraget. När oron och
              inte minst varslen kommer är det viktigt att vi ger en signal
              till de människor som drabbas att de ska känna sig trygga i det
              svenska samhället. Det gör de med vårt förslag.
            </seg>
          </u>
          <note type="speaker" xml:id="i-cd9cdc328b3484db-0">
            Anf. 87 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-1">
            <seg xml:id="i-88c4e0c35f7e6b74-0">
              Fru talman! Trots allt är det också en signal att man inte deltar
              i den sakpolitiska debatten om skatter när det finns ett sådant
              utrymme här i kammaren.
            </seg>
            <seg xml:id="i-3a07abe11e579bb4-0">
              Jag kan konstatera att under alliansregeringens tid har 180 000
              människor gått från utanförskap till arbete. Statsbudgeten visar
              överskott, och det finns ett reformutrymme i storleksordningen
              32 miljarder. Alliansregeringen har alltså visat ett stort ansvar
              på detta område.
            </seg>
            <seg xml:id="i-b6bba1cd0a6ca179-0">
              Nu ska jag till Sven-Erik Österbergs försvar säga att jag tycker
              att det var en ödmjuk och bra framtoning i hans anförande som
              kanske öppnade en del dörrar för diskussion. Trots det är signalen
              från Socialdemokraterna rätt tydlig när man inte deltar i den
              skattepolitiska debatten i kammaren.
            </seg>
          </u>
          <note type="speaker" xml:id="i-73aa4743020f2818-0">
            Anf. 88 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-2">
            <seg xml:id="i-2ec478ea3d7ba081-0">
              Fru talman! Signalen från mig till dig, Jörgen Johansson, är
              att du har hamnat i ett gäng där man bara tror på skattesänkningar.
              Du har följt med i det där. Tidigare har vi haft många andra balanserade
              resonemang om bland annat skatter. Kom ihåg att det under den
              förra högkonjunkturen faktiskt blev fler jobb! Då fanns det inga
              jobbskatteavdrag som nu, och vi behövde inte ge oss på a-kassan
              och sjukförsäkringssystemet. Marknaden fungerade ändå. Jobben
              kom därför att högkonjunkturen kom.
            </seg>
            <seg xml:id="i-bdd6e794faf3b25b-0">
              Skattesänkning i en högkonjunktur var ju medicinen för fler jobb.
              Också när varslen nu kommer hos Volvo är medicinen skattesänkning
              till dem som redan är i jobb. På vilket sätt hjälper det dem som
              förlorar jobbet att de som är kvar på Volvo får lägre skatt? Det
              är fel politik, Jörgen Johansson. Skattepolitik är viktigt. Men
              använd inte den som medicin för alla åkommor i det svenska samhället,
              för då blir det i slutändan en stor besvikelse! Det är jag övertygad
              om.
            </seg>
          </u>
          <note type="speaker" xml:id="i-20e23d6939ff8eb1-0">
            Anf. 89 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-0">
            <seg xml:id="i-6851932c1785ec91-0">
              Fru talman! Först vill jag tacka Sven-Erik Österberg för ett
              åtminstone inledningsvis väldigt bra anförande om det internationella
              samarbetet. Det gäller också hans eloge till alliansregeringen.
            </seg>
            <seg xml:id="i-9abcc14167eac59d-0">
              Vad politiken i finansmarknadsfrågor kan bistå med är långsiktighet
              och förutsägbarhet. Det är vårt viktigaste budskap. Syftet med
              det finanspolitiska ramverket är just detta.
            </seg>
            <seg xml:id="i-0948c460b691aa6f-0">
              Jag skulle vilja passa på att fråga Sven-Erik Österberg om Socialdemokraternas
              syn på utgiftstaken. Mona Sahlin sade i partiledardebatten: Högre
              utgifter behöver högre inkomster.
            </seg>
            <seg xml:id="i-a7a6c089081a9361-0">
              Syftet med utgiftstak är just att det hela ska vara långsiktigt
              och att det ska innebära en budgetrestriktion. Nya utgifter ska
              inrymmas under beslutade tak. Vilken budgetrestriktion innebär
              det då, som jag upplever att Socialdemokraterna gör i sin budget,
              att först bestämma hur stora utgifterna ska vara och att sedan
              fastställa utgiftstaken? Vilka signaler skickar det till finansmarknaden,
              företagen och hushållen i dessa tider av finansiell oro?
            </seg>
          </u>
          <note type="speaker" xml:id="i-2f0ebddcb49715f0-0">
            Anf. 90 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-3">
            <seg xml:id="i-73e3e089318defcf-0">
              Fru talman! Det är verkligen en märklig debatt. Både Roger Tiefensees
              partiledare och Göran Hägglund har ju i den här diskussionen helt
              varit ute i periferin. Budgettak sätts utifrån vad kammaren röstar
              om. När vi lägger fram ett budgetförslag förutsätter det, om förslaget
              går igenom, att det finns en majoritet i kammaren för vad som
              är budgettak. Sedan harmoniseras det utifrån överskottsmålet.
              Det är det som budgetlagen, överskottsmålet och så vidare beskriver.
              De olika delarna i vår budgetmotion håller ihop.
            </seg>
            <seg xml:id="i-1935cd5f5e0033b1-0">
              Du kan inte, Roger Tiefensee, säga att alliansregeringen lägger
              fast ett budgettak för tre år framöver. Om det blev regeringsskifte
              2010 skulle det betyda att vi var bundna av ert budgettak i två
              år innan vi kunde göra vårt eget budgettak och vår egen ekonomi.
              Det där faller på sin egen orimlighet. Ni har kört in på ett snedspår
              i hela den diskussionen.
            </seg>
            <seg xml:id="i-2af9bb79d1d239da-0">
              Vi lägger fram en motion utifrån att den får stöd av en majoritet
              i kammaren. Då har vi ett budgettak och har därmed de finansiella
              strukturerna i ordning exakt som budgetlagen föreskriver. Blanda
              inte ihop korten! Det är vad ni har gjort.
            </seg>
          </u>
          <note type="speaker" xml:id="i-e80c12a7450f6add-0">
            Anf. 91 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-1">
            <seg xml:id="i-b8528b9cb1ebc36b-0">
              Fru talman! Jag har talat med dem som var med om att göra det
              här, till exempel Per-Ola Eriksson. Budgettak är inte juridiskt
              bindande, så jag kan inte anklaga Socialdemokraterna för att bryta
              mot budgettak. Men de följer inte intentionen med budgetlagen
              och med budgettaken. Tanken var att det skulle vara en utgiftsrestriktion
              både för den sittande regeringen och för oppositionen. När allianspartierna
              var i opposition följde vi de regelverken.
            </seg>
            <seg xml:id="i-e5cbb3de4942f4df-0">
              Det är en intressant fråga som Sven-Erik Österberg själv lyfter
              fram. Ja, men vilken signal ger det till marknaden om nu Miljöpartiet
              och Socialdemokraterna inte bara pratat om att samarbeta utan
              också, mitt i all finansiell oro, gjort ett stort nummer av en
              historisk höjning av utgiftstaken? Normalt sett har de kanske
              höjts med 3040 miljarder. Socialdemokraterna föreslår nu att de
              från år 2008 till år 2009 höjs med 60 miljarder med tekniska justeringar;
              70 miljarder realt. Vad är det för signal?
            </seg>
          </u>
          <note type="speaker" xml:id="i-2afd1b7a6bee5d21-0">
            Anf. 92 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-4">
            <seg xml:id="i-4f9c636206aeacae-0">
              Fru talman! När ni var i opposition du, Roger Tiefensee, sitter
              med i finansutskottet, och jag har varit ordförande där lade ni
              fram motioner med andra inkomster, andra utgifter och andra budgettak.
              Det är inget fel gentemot vad som gäller. Ni gjorde det under
              förutsättning att det skulle bli en majoritet i riksdagen för
              era förslag. Vi har inte stort hopp om att vår motion går igenom;
              så ser det tyvärr ut.
            </seg>
            <seg xml:id="i-85c9a071902d994a-0">
              Men när er budget klubbats i finansutskottet och när den tas
              här i kammaren har vi en budgettaksrestriktion som gäller under
              budgetåret. Då kan inte vi i finansutskottet väcka nya frågor
              som innebär att detta budgettak spräcks, för då handlar vi fel
              i förhållande till intentionerna med budgettaket. Finansutskottet
              och till och med kanslichefen kommer då att säga att det inte
              går med tanke på budgettaket.
            </seg>
            <seg xml:id="i-13863b6c55078cfe-0">
              Vi driver nu en alternativ politik som, om den skulle vinna här,
              är vad som gäller. Då kommer man att förhålla sig till det budgettaket.
              Det är det som är skillnaden. Ni kan inte diktera villkoren för
              hur vi ska lägga fram vår motion. Det är det som är skillnaden,
              och det är det som är feluppfattningen i frågan.
            </seg>
          </u>
          <note type="speaker" xml:id="i-00d90f4c5c9c8c1d-0">
            Anf. 93 PER BILL (m) replik:
          </note>
          <u who="per_bill_51abe7" xml:id="i-93c6fa59350e8215-0">
            <seg xml:id="i-77da0273a397619a-0">
              Fru talman! Jag går inte in på diskussionen om utgiftstak utan
              inleder med att säga att jag håller med Sven-Erik Österberg om
              hur viktigt det är med samarbetet i EU och att vi gemensamt tar
              fram ett regelverk för de här sakerna.
            </seg>
            <seg xml:id="i-219dee04a5ba76a4-0">
              Min fråga blir därför: Är det inte lite svårt när era samarbetspartner
              så att säga är så pass kritiskt inställda till EU? En är ju direkt
              motståndare till EU, och en är möjligen lite ljumt positiv numera.
            </seg>
            <seg xml:id="i-402e7cda663f9c57-0">
              En annan sak som Sven-Erik Österberg tog upp och som är viktig
              är detta med bonusar. Jag tycker att det är en självklarhet att
              vi om vi går in med skattebetalarnas pengar också, liksom man
              gjort i en del andra länder till exempel i Storbritannien ska
              ha tydliga krav. Det ska inte förekomma några excesser när det
              gäller bonusar framför allt inte bonusar som gynnar kortsiktigt
              risktagande, möjligen sådana som gynnar långsiktighet och stabilitet.
            </seg>
          </u>
          <note type="speaker" xml:id="i-8f2a37a3082bd2ec-0">
            Anf. 94 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-5">
            <seg xml:id="i-8073452a534ee624-0">
              Fru talman! EU-samarbetet är viktigt. Som ett direkt svar på
              Per Bills fråga kan jag säga att jag har varit med om att samarbeta
              med både Peter Eriksson och Vänsterpartiet under åtta år med de
              diskussioner som då var. Under hela den perioden hanterade vi
              EU-frågor. Jag tror inte att man kan peka på att Sverige var svagt
              i EU-frågor under den perioden.
            </seg>
            <seg xml:id="i-3364d7fa3c3d56e9-0">
              En sak är att ha en långsiktig inställning till EU. En annan
              sak är att vara konstruktiv i närtid, vilket jag upplevt att Miljöpartiet
              och faktiskt också Vänsterpartiet har varit i aktuella frågor
              i EU; det har inte varit några bekymmer. Jag har också sett att
              Miljöpartiet har gjort en ganska positiv resa i sammanhanget,
              så där ser jag inte något problem.
            </seg>
            <seg xml:id="i-7b8540da866e9c25-0">
              Vidare tycker jag att det i utrikespolitiken, som detta med EU
              ändå är, är väldigt viktigt att kunna ha ett långsiktigt samarbete
              över blockgränsen kring hur Sverige ska hävda sig på en internationell
              marknad. Inte minst viktigt är detta sett till finansmarknaden.
              Vi vet ju att pengar med sekundhastighet snurrar runt hela jorden.
              Det spelar ingen roll vad vi här krampaktigt håller fast vid om
              det är en utsatt situation.
            </seg>
            <seg xml:id="i-fa92c4c7a163054c-0">
              Jag tar tacksamt emot att Per Bill håller med mig om bonusarna.
              Där har vi alltså precis samma uppfattning.
            </seg>
          </u>
          <note type="speaker" xml:id="i-815e7e87228e45a6-0">
            Anf. 95 PER BILL (m) replik:
          </note>
          <u who="per_bill_51abe7" xml:id="i-93c6fa59350e8215-1">
            <seg xml:id="i-22e1791d7908c492-0">
              Fru talman! Jag tror att det trots allt kommer att vara lite
              skillnad när det gäller att på finansministerposten ha Anders
              Borg eller Lars Ohly som förhandlare i EU; det är jag ganska övertygad
              om.
            </seg>
            <seg xml:id="i-485ad7ce0efe5d61-0">
              Men låt oss återgå till det som vi är överens om, nämligen bonusarna.
              Det blir viktigt för oss dels att när det och det blir väldigt
              snart kommer en proposition till riksdagen se till att det finns
              tydliga regler om att de pengar som skattebetalarna eventuellt
              ska ställa upp med används till att skapa stabilitet i systemet,
              dels att risken inte finns att det blir en övergång till någon
              typ av bonussystem som vi inte vill se.
            </seg>
            <seg xml:id="i-e361186573f368a0-0">
              Fru talman! I mer än tio år har jag i riksdagen jobbat just med
              att få de statliga bolagen att föregå med gott exempel och med
              att man ska ta bort bonusarna i de företagen. Tyvärr har jag ännu
              inte riktigt lyckats med detta. Kanske kan vi gemensamt göra någonting
              också åt det.
            </seg>
          </u>
          <note type="speaker" xml:id="i-ef8893f0c2300403-0">
            Anf. 96 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-6">
            <seg xml:id="i-3cd11a0eb98341ae-0">
              Fru talman! Nej, i den senaste frågan kan man säga att Per Bill
              inte har lyckats. Det genomfördes ju lättnader när det gäller
              bonusar i statliga företag. Sanningen att säga var det väl det
              som alliansregeringen startade den här mandatperioden med. Om
              jag inte är helt fel ute var det till och med Maud Olofsson som
              var ute i just den frågan, så där har Per Bill mer jobb att göra;
              det kan jag säga.
            </seg>
            <seg xml:id="i-5a6242be4857d3b7-0">
              Jag kan hålla med om att det är skillnad mellan Lars Ohly och
              den nuvarande finansministern. Vad den skillnaden exakt består
              i kan vi ägna en lång diskussion åt.
            </seg>
            <seg xml:id="i-2f15162cf9830061-0">
              Det är intressant att kritisera vårt samarbete på olika sätt
              just nu. Men jag kan inte peka på att vårt samarbete med Miljöpartiet
              när vi var i regeringsställning på något sätt ställt till det
              i just EU-frågorna. Sverige var skarpt på den tiden och hade ett
              väldigt lyckat ordförandeskap under socialdemokratisk ledning.
              Att det var framgångsrikt var allmänt omvittnat. Jag tror därför
              att det är ett snedspår att ge sig in på att säga att vi var svaga
              på den punkten. Det håller jag alltså inte med om.
            </seg>
          </u>
          <note type="speaker" xml:id="i-8159e3613ef19c2c-0">
            Anf. 97 ULLA ANDERSSON (v):
          </note>
          <u who="ulla_andersson_2195fb" xml:id="i-c2a4bd068aa3681b-0">
            <seg xml:id="i-02ba0f7e1cebf008-0">
              Fru talman! Tusen personer äger lika mycket som de två och en
              halv miljarder fattigaste i världen i dag. 2 procent av de rikaste
              äger lika mycket som hälften av jordens befolkning. Ökade ekonomiska
              klyftor har vi tyvärr sett även här i Sverige. Det är en politik
              som gynnar en spekulationsekonomi. Jag tycker att det här är värt
              att ha med när vi diskuterar konsekvenserna av nyliberalismens
              verkningar i den så kallade finanskrisen.
            </seg>
            <seg xml:id="i-3c491d5a1283abd7-0">
              Alldeles nyss kunde vi höra regeringens ord om att staten inte
              är någon bra ägare och inte någon utvecklande ägare heller. De
              statliga bolagen måste säljas. Men nu är det stater som måste
              gå in och rädda den lovordade marknaden. Men regeringen har tyvärr
              inte tänkt om utan biter sig fast i sina nyliberala doktriner
              och planerar att gå vidare med utförsäljningarna som om ingenting
              hade hänt, bara det har lugnat ned sig lite.
            </seg>
            <seg xml:id="i-d6c7250be7fa5d16-0">
              Aron Etzler skriver i Flamman om finanskraschen. Han skriver
              att det är svårt att rädda någon som försöker använda själva räddningsaktionen
              till att gynna sig själv. Jag tycker att det är en väldigt talande
              och väldigt tydlig beskrivning av själva nyliberalismens ideologi.
            </seg>
            <seg xml:id="i-b7312f71d4f60765-0">
              Finanskraschen handlar om grundläggande fel i det ekonomiska
              systemet som har förvärrats av marknadsfundamentalism och nyliberal
              ekonomisk politik. Spekulationsekonomin är osund och dyrbar, dyrbar
              inte enbart för det som nu sker utan också för att det leder till
              att långsiktiga nödvändiga investeringar riskerar att utebli.
              Borgerliga ekonomer brukar gärna kalla finansmarknaden för smörjmedel
              där man kortsiktigt kan tjäna mycket pengar. Kortsiktig spekulation
              blir lönsammare, i alla fall för dem som spekulerar.
            </seg>
            <seg xml:id="i-7fcd0e21941a3619-0">
              Det är den här doktrinen som har varit gällande och som gärna
              framställs som att man skulle kunna skilja ekonomin från politik.
              Björn Elmbrant skriver i Dagens Arena att de som tror att det
              finns en ren ekonomi är precis de gynnade som fört det finansiella
              systemet farligt nära en härdsmälta. Nu är deras tid över. Nu
              väntar en era av politisk ekonomi.
            </seg>
            <seg xml:id="i-f33c0d1ea4f40ac5-0">
              Jag tycker att det bara är att instämma i Elmbrants skrift.
            </seg>
            <seg xml:id="i-0c7ad5895a92ed98-0">
              Men marknadens jakt på kortsiktig vinstmaximering har lett till
              att långsiktiga hållbara investeringar uteblir. Girigheten hos
              de styrande är en logisk följd av kortsiktigheten i systemet.
              Att skylla finanskrisen enbart på girighet är ytligt och handlar
              mer om att man inte vill se att systemet leder till återkommande
              kriser som spelar med människors väl och ve och sätter samhällsekonomin
              i gungflyn. Tyvärr har vi alltför ofta sett att politiker abdikerat
              från sitt ansvar. Även om vi lyckas lösa dagens kris kommer vi
              att befinna oss i en liknande situation igen. Vi har sett det
              många gånger förr.
            </seg>
            <seg xml:id="i-efcbdb7405b8d05e-0">
              Det är folket som får stå för förlusterna, medan vinsterna nästan
              aldrig tillåts utfalla till folkets fördel. Systemet privatiserar
              vinsterna och socialiserar förlusterna. Inte ens en ursäkt får
              skattebetalarna.
            </seg>
            <seg xml:id="i-ac94291102c8848b-0">
              Alltför många ekonomer och politiker har trott på marknadens
              självreglerande förmåga och har abdikerat. Denna nästan religiösa
              föreställning har väglett i många politiska beslut. I EU, som
              nu omhuldas av allt fler partier, är denna marknadsfundamentalism
              till och med upphöjd till lag. Ett exempel på abdikationen från
              politiken är att penningpolitiken numera inte bestäms av folkvalda
              utan av en sorts expertvälde såväl här i Sverige som i EU. Penningpolitiken
              ska skötas fristående från demokratiska beslut och förtroendevalda.
              Ett sådant system där politiskt ansvar inte kan utkrävas över
              penningpolitiken är svårt att förena med grundläggande demokratiska
              principer.
            </seg>
            <seg xml:id="i-d7ecea5873c6d251-0">
              Vi kan också se på den borgerliga politikens härjningar här i
              Helsingfors, där politiker drar runt med den svenska motsvarigheten
              till subprime -bolag i Helsingforss förorter för att locka och
              lura människor till ombildningar från hyresrätter till bostadsrätter.
              Vi ser det i LOV, lagen om valfrihet i vård. Vi ser det i den
              fria etableringsrätten där skattepengar ska föda spekulation.
            </seg>
            <seg xml:id="i-0c803c75f10e2a58-0">
              Tyvärr är också vårt pensionssystem uppbyggt på spekulation där
              vi i stället för att bygga vägar och järnvägar, skapa jobb och
              klimatomställa använder våra pensionspengar i en tombola. Har
              du tur och får ett bra utfall kan du kanske leva på din pension.
            </seg>
            <seg xml:id="i-47dd703f17ef6a68-0">
              En orättvis fördelningspolitik förvärrar krisen ännu mer. En
              orättvis skattesänkarpolitik, kombinerad med försämringar för
              dem som har minst, minskar den totala efterfrågan på varor och
              tjänster i samhället. Den som har ouppfyllda behov i sin vardag,
              det vill säga alla de som har sin egen finanskris varenda dag,
              måste vända på slantarna, medan de som är rika kan köpa aktier
              och fondandelar. Därmed ställs ännu mer kapital till förfogande
              till spekulation.
            </seg>
            <seg xml:id="i-27314f46ae0f7412-0">
              Jag tycker att det är viktigt att komma ihåg att det för en tydlig
              stabilitet i ekonomin är oerhört viktigt att ha en stark allmännytta,
              att ha sjukvård och skola som finansieras med skattepengar och
              att ha starka statliga bolag. Det är någonting att bygga framtiden
              på. Att utveckla en välfärdssektor är ett skydd mot spekulativt
              slöseri. Det är något som garanterar människors trygghet och en
              skälig levnadsnivå. Det är stabiliserande vid ekonomisk nedgång
              och kriser.
            </seg>
          </u>
          <note type="speaker" xml:id="i-637ea3956623518a-0">
            Anf. 98 GÖRAN PETTERSSON (m) replik:
          </note>
          <u who="goran_pettersson_9f8537" xml:id="i-4ca0052fe817fda2-0">
            <seg xml:id="i-eb8939bc3919b70c-0">
              Fru talman! Jag tycker att det är uppfriskande att höra Ulla
              Andersson i kammaren. Det är väldigt ofta som det ideologiska
              saknas i kammaren och det bara blir olika nyanser mellan de olika
              blocken. Men Ulla Andersson och Vänsterpartiet för det röda standaret
              här i kammaren.
            </seg>
            <seg xml:id="i-7129a66fdae1824e-0">
              Jag skulle vilja fråga Ulla Andersson vilka privata företag hon
              i första hand tänker skulle förstatligas för att nå den samhällsmodell
              som hon beskriver.
            </seg>
          </u>
          <note type="speaker" xml:id="i-a921ef3fc1ece2f7-0">
            Anf. 99 ULLA ANDERSSON (v) replik:
          </note>
          <u who="ulla_andersson_2195fb" xml:id="i-c2a4bd068aa3681b-1">
            <seg xml:id="i-13be8c49ee64b5a8-0">
              Fru talman! Jag tror att ett land byggs av folket. Därför ska
              det också finnas en politisk vilja och en politisk rörelse för
              att förändra ett samhälle. Det är ingenting vi kan förändra här
              i kammaren med politiska förslag.
            </seg>
            <seg xml:id="i-0032f9d3e95e81a2-0">
              Jag ser många områden där vi skulle kunna utveckla samhälleligt
              ägande. Jag tycker att vi har ett stort ansvar att ta när det
              gäller till exempel klimatomställningen. Jag tror att vi behöver
              använda en form av statligt riskkapital där vi skulle kunna vara
              ägare eller delägare för att gynna biodrivmedel, en energiomställning
              och så vidare.
            </seg>
            <seg xml:id="i-56db27a3ad12357a-0">
              Men jag tror också att det finns behov av ett ökat statligt bankägande.
              Jag tycker att det är helt fel att sälja ut SBAB. Jag tycker inte
              att man bör gå vidare med utförsäljning av Nordea utan snarare
              tvärtom. Jag tycker att det finns all anledning att fundera över
              vad vi behöver för att skapa stabilitet i en väldigt orolig tid
              och för att bygga en bra framtid för dem som lever och verkar
              här i dag. Jag tror att våra pensionspengar skulle kunna göra
              bra nytta.
            </seg>
          </u>
          <note type="speaker" xml:id="i-8ca918482cad8e91-0">
            Anf. 100 GÖRAN PETTERSSON (m) replik:
          </note>
          <u who="goran_pettersson_9f8537" xml:id="i-4ca0052fe817fda2-1">
            <seg xml:id="i-2064fe9056f48435-0">
              Fru talman! Det här blir ännu intressantare. Du talade väldigt
              starkt i ditt inlägg om ekonomisk politik. Då trodde jag att politiken
              skulle formas här i den folkvalda kammaren, men nu talar du om
              något decentraliserat system där någon sorts kooperation ute i
              samhället skulle avgöra vilka delar av samhället som skulle föras
              över från privat ägande till det där mer kooperativa.
            </seg>
            <seg xml:id="i-68ae4581f81268a3-0">
              Jag undrar om du skulle kunna utveckla det ytterligare.
            </seg>
          </u>
          <note type="speaker" xml:id="i-3072648eda43bc2a-0">
            Anf. 101 ULLA ANDERSSON (v) replik:
          </note>
          <u who="ulla_andersson_2195fb" xml:id="i-c2a4bd068aa3681b-2">
            <seg xml:id="i-a8e994a58285e1bf-0">
              Fru talman! Till skillnad från Göran tror jag faktiskt inte att
              det är den här kammaren som förändrar vårt land. Jag tror att
              det är folkets vilja och folkets inställning till det samhälle
              och den framtid de vill ha som är grunden i byggandet av ett samhälle
              för framtiden.
            </seg>
            <seg xml:id="i-cf88dc6822c7a885-0">
              Därför gör jag dig kanske besviken, Göran. Jag tycker inte att
              det är min uppgift att lägga fram konkreta färdiga förslag här
              utan att vara ute och lyssna och sedan presentera förslag. Det
              gör jag successivt. Bland annat finns det en stark opinion för
              att öka det samhälleliga ägandet inom banksektorn. Det tycker
              jag är en bra väg att gå. Men det finns också en stark opinion
              för att bygga ut allmännyttan. Just den ökande kapitalbildningen
              hos ett fåtal rika människor leder och gynnar en spekulationsekonomi
              i fastighetsbranschen, som i sin tur försvårar för vanliga människor
              att få tag i en lägenhet, vilket i sin tur leder till ökade fastighetspriser.
            </seg>
            <seg xml:id="i-724b83b67160ae87-0">
              Därför är det så oerhört viktigt att staten tar ett socialt bostadspolitiskt
              ansvar och bidrar till att stärka allmännyttan runt om i landet,
              för då får vanliga människor råd att bo och man kan minska spekulationen
              i fastighetsbranschen.
            </seg>
          </u>
          <note type="speaker" xml:id="i-d07999781bf04ddc-0">
            Anf. 102 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-f204f5735c0d863f-0">
            <seg xml:id="i-5f7937316be5ff91-0">
              Fru talman! Det var intressant att höra detta inlägg av Ulla
              Andersson eller economics by Flamman.
            </seg>
            <seg xml:id="i-8a8c399230d49b8c-0">
              Det pågår nu ett ganska brett arbete i Europa för att se till
              att bland annat svenska skattebetalare ska kunna stå så skadefria
              som möjligt från de krascher som vi har sett och säkert inte sett
              slutet på än inom den finansiella sektorn.
            </seg>
            <seg xml:id="i-d02ea826082520d0-0">
              Ulla Andersson hänvisade själv till att det skulle finnas ett
              starkt stöd för att socialisera banker. Det arbete som pågår,
              inte minst inom EU, går ut på att till stora delar se till att
              skattebetalare i Sverige och hela Europa ska hållas skadefria,
              det vill säga att man är väldigt tydlig med att man ställer upp
              med garantier. Om det är så att det behövs stöd ska man ha aktier
              i utbyte. Man ska också se till att det kan ske hyggliga rekonstruktioner,
              för stater ska i regel inte driva banker.
            </seg>
            <seg xml:id="i-c4af72d30eb6a3b7-0">
              Varför säger Vänsterpartiet nej till detta bland annat i EU-nämnden?
              Ni är ju emot att vi ska göra skattebetalarna skadefria.
            </seg>
          </u>
          <note type="speaker" xml:id="i-8d6fb6ef5a7520d7-0">
            Anf. 103 ULLA ANDERSSON (v) replik:
          </note>
          <u who="ulla_andersson_2195fb" xml:id="i-c2a4bd068aa3681b-3">
            <seg xml:id="i-a5e1c2b2ef205ff1-0">
              Fru talman! Det var mycket på en gång. Men jag tycker att skattebetalarna
              ska få ta del av de vinster som faktiskt finns att hämta ut och
              att de ska användas till långsiktiga investeringar. Det tycker
              jag är en ansvarsfull ekonomisk politik. Därför tycker jag också
              att det är väsentligt när man går in med skattemedel att ställa
              krav på ett medägande med de pengar som man stoppar in, så att
              man också får del av vinsterna. Tyvärr har det varit så runt om
              i världen att man oftast får ta förlusterna. Det tycker jag är
              ett grundläggande problem.
            </seg>
            <seg xml:id="i-9bd1c75fca65478f-0">
              Allt det här bygger i grund och botten på att vi har en ökande
              ekonomisk ojämlikhet. När man talar om finanskraschen i USA talar
              man ofta om subprime -lånen, men man talar väldigt lite om att
              man inte har haft någon löneutveckling i USA. Arbetare i medel-
              och undre arbetarklass i USA har alltså inte haft någon realinkomstökning
              på nästan sju år. Det blir en problematik i sig när man är helt
              hänvisade till att köpa en bostad. Jag tycker alltså att det tas
              lätt på problematiken.
            </seg>
            <seg xml:id="i-cf718f064a169ab2-0">
              Jag tycker inte att vi ska gå in och överta eller socialisera
              banker. Jag menar att om det finns aktier till salu ska vi vara
              en aktiv part och köpa.
            </seg>
          </u>
          <note type="speaker" xml:id="i-c5cab3f051303568-0">
            Anf. 104 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-f204f5735c0d863f-1">
            <seg xml:id="i-8c8d1fd311bd376e-0">
              Herr talman! Just nu pågår ett samtal och en diskussion om hur
              vi bäst ska möta den kris vi befinner oss i.
            </seg>
            <seg xml:id="i-904d431a3d9df545-0">
              Det blir nästan lite apart att som Flamman härinne prata om bankernas
              övervinster just nu, åtminstone de europeiska bankernas. Svenska
              banker är enligt Finansinspektionen fortfarande relativt stabila,
              vilket jag är väldigt tacksam för. Det beror bland annat på de
              lagar som vi har stiftat i den här kammaren.
            </seg>
            <seg xml:id="i-7e43fa5e04fa83dc-0">
              Nu säger Vänsterpartiet nej i bland annat EU-nämnden till att
              vi ska ställa upp på detta projekt Europa tillsammans med andra
              europeiska länder i en framtid som vi delar med de europeiska
              länderna vad gäller att möta dessa finansiella problem. Då säger
              Vänsterpartiet att vi ska gå ur EU, att vi inte ska vara med på
              detta, att vi ska säga nej i Europeiska rådet. Varför säger du
              nej när vi ska skydda svenska och europeiska skattebetalare mot
              den kollaps som vi har sett på den finansiella marknaden, som
              började i USA men också har spritt sig till Europa?
            </seg>
          </u>
          <note type="speaker" xml:id="i-5c77a647a806c1b5-0">
            Anf. 105 ULLA ANDERSSON (v) replik:
          </note>
          <u who="ulla_andersson_2195fb" xml:id="i-c2a4bd068aa3681b-4">
            <seg xml:id="i-a902d0f80f48c6ef-0">
              Herr talman! Det är rätt intressant att se det som sker nu, att
              de som alltför ofta har sagt att staten inte är någon bra ägare
              nu anser att staten ska gå in och täcka upp och bringa ordning
              i den oreda som allt det här har ställt till.
            </seg>
            <seg xml:id="i-b44a97962b37bf6f-0">
              Det vi säger och också har sagt i EU-nämnden jag vet inte riktigt
              vilken tolkning Johan Pehrson har gjort är att om vi ska gå in
              med gemensamma medel ska vi också kräva en del av ägarskapet.
              Det är att ta ansvar för skattebetalarnas pengar. Då kan vi vara
              med och styra utvecklingen och inte enbart överlämna skattepengarna
              till någon annan som i sin tur får göra vad de vill med dem. Där
              är vi mycket tydliga.
            </seg>
            <seg xml:id="i-1eb799038d5ebe41-0">
              Vi anser att vi måste ta det här ansvaret, för vi kan inte låta
              vanliga människor eller företag stå där med rumpan bar. Vi har
              ett ansvar att ta, och det är vi i Vänsterpartiet beredda att
              ta. Vi kräver bara det som är mest väsentligt, att vi också ska
              kunna vara med och påverka och ta del av framtidens vinster.
            </seg>
            <seg xml:id="i-46f0bdc8db00ff86-0">
              Visst har även banker i Sverige haft en total övervinstmaximering
              under en mycket lång tid. Och det har varit en brist på konkurrens
              inom banksektorn. Bland annat därför har vi SBAB.
            </seg>
          </u>
          <note type="speaker" xml:id="i-670fd299dbcbd204-0">
            Anf. 106 PETER ERIKSSON (mp):
          </note>
          <u who="peter_eriksson_83518c" xml:id="i-827aa0b08ddb70db-0">
            <seg xml:id="i-aa32fff7f0af279d-0">
              Herr talman! I början av 90-talet fick vi en allvarlig finanskris
              i Sverige. Det var en egenproducerad kris med allvarliga följdverkningar
              i den reala ekonomin. Många blev arbetslösa, och det slog hårt
              mot många enskilda och familjer. Men i dag kan vi i Sverige skörda
              en del av det som gjordes då för att klara krisen. Bankerna har
              ännu inte riktigt glömt i alla fall. De fick också lite tuffare
              regler att luta sig mot för att säkra finanssystemet. Det politiska
              systemet lärde sig att en stram ekonomisk politik är nödvändig
              för att skapa långsiktig trygghet och ge demokratin handlingsutrymme.
              Det är viktigt att vi inte glömmer den läxan. Vi vet inte i dag
              hur finanskrisen slutar, men det vi upplevde under 90-talets kris
              har vi nytta av i dag.
            </seg>
            <seg xml:id="i-8f10397638f0e11a-0">
              Det är uppenbart att regelverken för banker och finansinstitut
              återigen måste ses över. Den extremt närsynta affärskultur som
              handlar om att maximera börsvärden de närmaste veckorna är ett
              slags systemfel som skapar enorma risker i jakten på kortsiktiga
              vinster och bonusersättningar. Det är också farligt för ekonomin
              som helhet.
            </seg>
            <seg xml:id="i-1c2349b71b13123a-0">
              Finansmarknaden behöver regler som skapar mer långsiktig säkerhet
              och långsiktiga ekonomiska värden. Men vi kan inte heller låta
              stora banker gå omkull. De överenskommelser som har träffats på
              bland annat EU-nivå är därför sannolikt nödvändiga. Miljöpartiet
              medverkar gärna också i breda uppgörelser på den nationella arenan
              för att garantera att människor kan få sina sparpengar säkrade
              och löner utbetalade och för att företagen ska få tillgång till
              krediter när det behövs. Det krävs alltså både internationella
              och nationella insatser för att klara av den kris som vi nu befinner
              oss i, och det är viktigt att vi lär oss även den här gången.
            </seg>
            <seg xml:id="i-bbca4e557f823527-0">
              Globaliseringen och den alltmer sammanflätade världsekonomin
              är ingen trygg hemmahamn. Den är ett stormigt hav med både möjligheter
              och stora risker. De extremt snabba prisväxlingarna på råvaror
              de senaste åren är ett bra exempel på det. Oljan kostade för ett
              par år sedan 25 dollar per fat, i våras 140 dollar per fat en
              prisökning på kort tid med mer än 450 procent. I dag är priset
              nere i 80 dollar igen.
            </seg>
            <seg xml:id="i-8cecb30795f7f65f-0">
              Nästa fas i finanskrisens spår kommer att handla om den reala
              ekonomin, om lågkonjunkturen, om varsel och arbetslöshet och om
              hur människor och företag ska klara sig när allt inte längre går
              så bra som det har gjort under de första åren med den borgerliga
              och moderatledda regeringen. Men nu har vi här ett svar från den
              moderatledda regeringen.
            </seg>
            <seg xml:id="i-40893df26aeed284-0">
              För oss gröna är det uppenbart att vi måste bygga båten mer robust
              för att tåla stormar och hög sjö. En relativ trygghet kan vi skapa
              genom att stärka de små företagen och entreprenörskapet. En säkrare
              farkost får vi om vi producerar förnybar energi här hemma i stället.
              Det ger jobb och trygghet. I stället för att försöka gjuta mer
              olja på vågorna bör vi satsa på att ta hand om kraften i vindarna
              och solen.
            </seg>
            <seg xml:id="i-943797823ef98477-0">
              Att stärka den lokala ekonomin, samtidigt som vi är med i den
              globala, med mer av forskning, utveckling och företagande ger
              oss både möjligheter och ett skepp som bättre tål finansvärldens
              skakningar och konjunkturens skiftningar. Men den viktigaste lärdomen
              är nog ändå att vi inte får lasta skutan för tungt om vi ska klara
              den oro och de vågor som globaliseringen oundvikligen bidrar till.
              Vi måste alltså ha en svensk samhällsekonomi och statsfinanser
              med god ordning och balans för att vara beredda på kriser och
              problem som kommer även i framtiden.
            </seg>
          </u>
          <note type="speaker" xml:id="i-480a864e78b67cfe-0">
            Anf. 107 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-f204f5735c0d863f-2">
            <seg xml:id="i-9aeef4e3b7a57854-0">
              Herr talman! Peter Ericsson vill att vi ska bygga detta rejäla
              skepp på det oroliga havet. Jag undrar om det då inte är centralt
              att vi bygger detta Sverige tillsammans med så många som möjligt
              som kan och vill arbeta. Min fråga till Peter Ericsson är: Hur
              tänker han sig att förslag om friår och minskad arbetstid ska
              möta detta behov av robusthet? Vi vet ju så väl att arbete i dag
              också ger välfärd i morgon. Hur ska han komma över detta samband
              när han är för så mycket mer av tid och betald ledighet?
            </seg>
          </u>
          <note type="speaker" xml:id="i-5a876a1456d49d19-0">
            Anf. 108 PETER ERIKSSON (mp) replik:
          </note>
          <u who="peter_eriksson_83518c" xml:id="i-827aa0b08ddb70db-1">
            <seg xml:id="i-6190dad055f695dc-0">
              Herr talman! Det är en felsyn från en del av borgerligheten när
              man försöker framställa Miljöpartiet så att vårt främsta mål är
              att folk ska vara lediga i stället för att arbeta. Vi tror att
              det är viktigt att människor arbetar. Det är viktigt för människors
              hälsa men också för att vi ska ha en bra samhällsekonomi.
            </seg>
            <seg xml:id="i-6b68dba1aa9dc256-0">
              Men det är också viktigt att människor får möjlighet att klara
              av sina liv. Det är så man till exempel ska se frågan om barntid.
              Där ger vi småbarnsföräldrar större möjligheter att klara av sina
              vardagsliv genom att ge ett stöd så att de kan gå ned i arbetstid
              när de har små barn. Borgerligheten väljer i stället att göra
              småbarnsföräldrar, och helst kvinnor, till hemarbetande som jobbar
              åt sina karlar. Vi tror att unga människor i dag vill vara med
              och arbeta även om man har barn, men man måste också klara av
              sina liv. Frågan om friår kan vi kanske ta senare.
            </seg>
          </u>
          <note type="speaker" xml:id="i-2d2b2f2a40de2bc2-0">
            Anf. 109 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-f204f5735c0d863f-3">
            <seg xml:id="i-6bf174e680b44062-0">
              Herr talman! Det blev lite invecklat för Peter Eriksson när han
              försökte förklara att det är med arbete som vi bygger välstånd.
              Det är med arbete vi har byggt välstånd. Vi har skapat det vackra
              och fina land som vi i dag lever i. Men det är också så att arbete
              i dag ger välfärd i morgon. Det är därför den här regeringen,
              inte minst med Folkpartiets stöd, har fokuserat så mycket på att
              människor ska ges möjlighet att försörja sig själva. Alla ska
              kunna bidra. På så sätt skapar vi ett mer robust Sverige.
            </seg>
            <seg xml:id="i-a5704b0019270fd2-0">
              Vi ser att det finns resurser i dag för att kunna satsa i tider
              av oro. I tider av strukturomvandling, konjunkturomvandlingar
              och finansomvandlingar kan vi lösa detta med insatser inom forskning,
              utbildning och arbetsmarknadspolitik.
            </seg>
            <seg xml:id="i-063ba33c89576d15-0">
              Jag har en sista fråga till Peter Eriksson. Han har lämnat detta
              med att bekämpa rikedomen till skillnad från sina koalitionskompisar
              i Vänstern som bara vill bekämpa rikedomen i stället för fattigdomen.
              Hur tror Peter Eriksson att han ska klara av att stå emot att
              återinföra en förmögenhetsskatt i en eventuell koalitionsregering?
            </seg>
          </u>
          <note type="speaker" xml:id="i-0e68d70937bbe526-0">
            Anf. 110 PETER ERIKSSON (mp) replik:
          </note>
          <u who="peter_eriksson_83518c" xml:id="i-827aa0b08ddb70db-2">
            <seg xml:id="i-1cd35622e9258c0f-0">
              Herr talman! Vi har aldrig varit inriktade på att bekämpa rikedomen,
              men om vi ska klara av en bra samhällsekonomi och satsa på människor
              som har det svårt och som inte klarar av sin vardag på samma sätt
              som du och jag måste vi också få in skatter. Vi tycker att det
              är viktigt och riktigt att de som tjänar lite mer också betalar
              lite mer i skatt. Det kanske är en ideologisk skillnad. Det är
              möjligt.
            </seg>
            <seg xml:id="i-35b24e8cc26b96b6-0">
              Vi ser också att frågan om förmögenhetsskatten är problematisk.
              Det har jag sagt långt tidigare här i kammaren än under den här
              mandatperioden. Under den förra mandatperioden valde vi dock att
              ta bort arvs- och gåvoskatten eftersom vi tyckte att det var viktigare
              för den reala ekonomin att få bort den. Det har nog större betydelse
              när det gäller just jobb, som Johan Pehrson nu vill diskutera.
            </seg>
          </u>
          <note type="speaker" xml:id="i-0f470a7177cad2a3-0">
            Anf. 111 PER BILL (m) replik:
          </note>
          <u who="per_bill_51abe7" xml:id="i-93c6fa59350e8215-2">
            <seg xml:id="i-dba1433f1bc3e050-0">
              Herr talman! Grattis, Peter Eriksson, till att ni fick ett ja
              till att stanna kvar i EU. Det tog nästan 15 år, men det är viktigt
              att nästan alla partier i riksdagen i dag är för EU och för att
              vi ska verka i EU.
            </seg>
            <seg xml:id="i-923c5600901fd786-0">
              Om man bortser från några småsparkar på regeringen finns det
              faktiskt mycket jag kan hålla med om i ditt anförande. Jag tror
              möjligen inte att vi är helt igenom den första krisen. Jag tror
              att den här globala finanskrisen kanske är mer komplex än vad
              vi tror. Det vi möjligen har gjort nu, och som EU faktiskt har
              varit designer av, är att se till att förtroendet mellan bankerna
              och dem som lånar ut pengar till banker har återställts. Men det
              finns väldigt många dåliga krediter kvar i det här systemet, och
              det tror jag inte att vi har sett det värsta av ännu.
            </seg>
          </u>
          <note type="speaker" xml:id="i-a388fffdfdcb7716-0">
            Anf. 112 PETER ERIKSSON (mp) replik:
          </note>
          <u who="peter_eriksson_83518c" xml:id="i-827aa0b08ddb70db-3">
            <seg xml:id="i-87e0c5b0ea659b7e-0">
              Herr talman! Jag vill inte ge intryck av att finanskrisen är
              över och att vi bara kan prata om andra saker. Den första fasen
              i detta är säkerligen över nu, men det kan mycket väl hända saker
              som vi inte är beredda på i dag. Det tror jag att man ska vara
              beredd på.
            </seg>
            <seg xml:id="i-1cef62f9eec75d37-0">
              Men i det lite längre perspektivet är problemet ändå till syvende
              och sist större när det gäller den reala ekonomin. Hur påverkar
              finanskrisen och effekterna av den reala ekonomin när vi samtidigt
              har en pågående kraftig lågkonjunktur som drabbar delar av ekonomin?
              Om finanskrisen i stor utsträckning bidrar till att förstärka
              lågkonjunkturen kommer det också att ge spin-off-effekter som
              gör att vi får högre arbetslöshet och människor som kanske inte
              klarar av att behålla sina bostäder även i Sverige. Eftersom vi
              har en borgerlig regering som har skurit ned i trygghetssystemen
              och ställt många utanför kan också det bidra till att förstärka
              lågkonjunkturen genom att människor ställs på bar backe och måste
              söka sig till kommunernas socialbidrag i stället.
            </seg>
          </u>
          <note type="speaker" xml:id="i-35246723751819d9-0">
            Anf. 113 PER BILL (m) replik:
          </note>
          <u who="per_bill_51abe7" xml:id="i-93c6fa59350e8215-3">
            <seg xml:id="i-e3c17f0a28314ed7-0">
              Herr talman! När jag är ute och träffar representanter för företag,
              framför allt basindustriföretag, säger de att en av de viktigaste
              sakerna nu är att få tillgång till billig energi. Jag håller med
              Peter Eriksson om att det är viktigt med förnybar energi, men
              det är också viktigt att vi använder de energiresurser vi har
              så väl som möjligt. Därför är min fråga: Hur har ni tänkt börja
              avveckla kärnkraftverk och samtidigt inte bidra till att ställa
              till problem i den reala ekonomin?
            </seg>
          </u>
          <note type="speaker" xml:id="i-801fb9bfa5ecd3a6-0">
            Anf. 114 PETER ERIKSSON (mp) replik:
          </note>
          <u who="peter_eriksson_83518c" xml:id="i-827aa0b08ddb70db-4">
            <seg xml:id="i-2960c10d488258b3-0">
              Herr talman! Vi vill göra en kraftig omställning. Vi vill bygga
              om Sverige. Vi vill göra en kraftig omställning när det gäller
              energi, transportsystem, bostäder och så vidare. Det innebär mycket
              stora investeringar i Sverige som kommer att påverka under ganska
              lång tid, men den förändringen ger också utrymme för att successivt
              avveckla kärnkraften liksom oljan som energiråvara.
            </seg>
          </u>
          <note type="speaker" xml:id="i-3ba882f1c2c62555-0">
            Anf. 115 Statsrådet MATS ODELL (kd):
          </note>
          <u xml:id="i-9fa68b436aaae644-22" who="unknown">
            <seg xml:id="i-94a97aa8c0da83dd-0">
              Herr talman! Det har varit en väldigt intressant debatt att ta
              del av. Jag kan instämma i mycket som har sagts. Vi kan återkomma
              till det.
            </seg>
            <seg xml:id="i-730698c34b397bee-0">
              Ulla Andersson liknande finansmarknaden vid ett smörjmedel. Jag
              skulle nog hellre vilja likna det vid samhällets blodomlopp. Jag
              vet inte om ni har tänkt på det, men i vanliga fall tänker vi
              inte på att vi har ett blodomlopp som fungerar ända tills det
              kommer in proppar i systemet. När infarkten är riktigt nära är
              det fara å färde, och där befinner vi oss för närvarande när det
              gäller det finansiella systemet. Vi har kommit därhän att vanliga
              människor och vanliga företagare nu upplever problemen konkret
              i sin vardag.
            </seg>
            <seg xml:id="i-779ced74303a8c12-0">
              När vi nu ska försöka åtgärda detta och bidra till att den här
              krisen kan klinga av tror jag att det är mycket viktigt för oss
              politiker att också ha de här människorna framför oss. Det är
              vanliga människors vardag. Vi måste skydda den vanliga företagaren
              i det här systemet. Det måste stå högst upp på vår agenda.
            </seg>
            <seg xml:id="i-55310aea217c10b5-0">
              Problem med blodomloppet uppstår hos oss som individer av olika
              skäl, men jag tror att det ganska ofta sker efter perioder av
              mycket omfattande vällevnad. I ekonomierna känner vi till att
              bubblor av olika slag som brister också övergår till finanskriser.
              Med en kombination av räddningsoperationer och en bra och god
              hushållning har ekonomier kommit på fötter igen inom loppet av
              några år efter en allvarlig infarkt.
            </seg>
            <seg xml:id="i-53f13fcfe3df3e2a-0">
              Våra egna erfarenheter från början av 90-talet är exempel på
              den typ av åtgärder och eftervård som har varit väldigt lyckosam.
              Detta bildar nu skola runt om i världen. Sveriges sätt att hantera
              den stora kris som drabbade vårt system i början av 90-talet har
              med rätta blivit efterfrågat runt omkring.
            </seg>
            <seg xml:id="i-1e5debe8ad73b2e4-0">
              I länder som Japan har man haft långt större svårigheter att
              komma på fötter igen. Det som vi klarade av på relativt kort tid
              har tagit över ett decennium. Om man undantar depression på 1930-talet
              har de här svårigheterna på ett eller annat sätt klarats ut inom
              nationer eller åtminstone inom regioner.
            </seg>
            <seg xml:id="i-95982455559fd2a3-0">
              Genom globaliseringen är vi ju nu så intimt sammanflätade att
              när USA drabbas av en finansiell infarkt får den nästan lika förödande
              konsekvenser på andra håll i världen. Vi kan naturligtvis diskutera
              orsakerna till krisen i USA det har varit sådana inlägg här men
              jag tror inte att vi kommer ifrån att den egentligen har sina
              rötter i att två halvstatliga bolåneinstitut fick ett uppdrag
              av Clintonadministrationen att börja ge lån till låginkomsttagare
              och hjälpa dem till egna hem. Man gav lån till hushåll som knappt
              behövde sätta in någon som helst egen kapitalinsats i tron att
              fastigheterna skulle stiga i värde och på så sätt göra familjerna
              liksom kreditvärdiga i efterhand.
            </seg>
            <seg xml:id="i-f9ee2e67951c7585-0">
              Ulla Andersson var inne på en intressant dimension av detta när
              hon sade att reallönerna inte ökade samtidigt. Jag tror att det
              är en riktig analys, och det pekar bara på hur komplex hela den
              här bilden är och vad som krävs för sådana här operationer. När
              man börjar manipulera grundvalarna vare sig det handlar om värdegrunden
              eller om de finansiella institutionerna är fara å färde, och det
              var vad som hände.
            </seg>
            <seg xml:id="i-e5d0a53593bdd295-0">
              Detta kombinerades också med att man hade bonussystem som premierade
              extra risktagande för både bankdirektörerna och de agenter som
              sålde de här lånen med fullständigt orimliga villkor, som innebar
              att man till och med i de värsta fallen hade negativ amortering.
              Man fick alltså pengar från banken månad efter månad, och de lades
              till skulden i tron att fastighetspriserna skulle stiga framöver.
              Det är naturligtvis oerhört skadligt med den typen av beteende.
            </seg>
            <seg xml:id="i-f1fcccc6a9f641f0-0">
              Men vi måste ändå komma ihåg att grunden var någon typ av missriktad
              välgörenhet. Den har också utvidgats under Bushadministrationen.
            </seg>
            <seg xml:id="i-99b1fedd3b49b477-0">
              Det verkligt svåra var naturligtvis när detta också kombinerades
              med en lågräntepolitik under Alan Greenspan. Det här tog då ytterligare
              fart.
            </seg>
            <seg xml:id="i-47d3d6566b7b5934-0">
              Det som också hände var att flera investmentbanker började förpacka
              de här dåliga huslånen i nya former av värdepapper, som man ansåg
              var säkra och som efterfrågades väldigt mycket av olika investerare.
              De kunde inte genomskåda de verkliga riskerna, eller i alla fall
              inte värdera dem på rätt sätt.
            </seg>
            <seg xml:id="i-18c97c4d976025c1-0">
              Frågan är ändå om inte ett nordiskt land har råkat allra värst
              ut, nämligen Island. Där har vi i Sverige känt ett stort ansvar
              att hjälpa till i en mycket trängd situation, och vi har ett mycket
              bra samarbete med den isländska regeringen.
            </seg>
            <seg xml:id="i-d3c7ecb7d4b8ba0e-0">
              Regeringen har i dagarna, som flera talare har varit inne på,
              aviserat en lagstiftning om statligt stöd till kreditinstitut.
              Det här är ett förslag som vi i praktiken har arbetat med under
              lång tid. Hur kan det vara möjligt? tänker den som vet att Europeiska
              rådet sammanträder i dag.
            </seg>
            <seg xml:id="i-50d375e012c2e898-0">
              Jag ska strax gå igenom vad det här handlar om, men jag vill
              först påminna om att grunden ändå är att detta inte ska uppfattas
              som en brandkårsutryckning. Det här började egentligen efter den
              förra krisen i Sverige, när Banklagskommittén tillsattes. Den
              avlämnade sitt betänkande år 2000. Vi hittade detta betänkande
              i en skrivbordslåda på Finansdepartementet och har sedan dess
              arbetat med det här.
            </seg>
            <seg xml:id="i-9a362d2dc814903e-0">
              Det vi nu har gjort är att vi har brutit ut delar av det arbetet
              och försökt anpassa detta till den situation som nu råder. Det
              innebär inte att vi avslutar arbetet med ett långsiktigt regelverk
              som tidigare hette Offentlig administration av banker i kris .
              Vi talar numera om särskild förvaltning. Det arbetet kommer att
              fortlöpa och fullbordas så småningom, men nu är inriktningen den
              att på mycket kort tid ta fram ett regelverk som kan användas
              i dagens situation och som också är anpassat till den utveckling
              som började i veckan med Eurorådets beslut och som nu fullbordas
              av Europeiska rådet i dag.
            </seg>
            <seg xml:id="i-a7cc1adf1d73e070-0">
              Jag tror nog att man kan säga att det här arbetet har varit väldigt
              framgångsrikt så här långt. Förslaget vill jag beskriva som en
              verktygslåda för både akuta operationer och rehabilitering. Det
              kommer bland annat att innehålla omedelbara garantier till delar
              av bankernas finansiering. Det kommer att innehålla en ny organisation
              vid Riksgälden för samordning av statens insatser. Det kommer
              att ske en fondering av medel för att vid behov ge kapitaltillskott
              till nödlidande banker.
            </seg>
            <seg xml:id="i-20f1c2b766383ded-0">
              Varje sådant tillskott ska givetvis ske med väldigt stor omsorg
              om skattebetalarnas pengar. Regeringen kommer att kräva aktier
              vi har talat om röststarka preferensaktier i den händelse staten
              tvingas skjuta till kapital. Jag vill i det här sammanhanget säga
              att det är självklart att staten, då vi skjuter till kapital,
              också kommer att skapa ett ansvarsfullt system, precis som vi
              har gjort i exempelvis Nordea. Där får man alltså köpa aktier
              genom att avstå löneutrymme. Om det går bra kan då medarbetarna,
              inklusive cheferna, få köpa aktier till ett lågt pris av företaget.
              Det är alltså både en egen risk som man tar och ett långsiktigt
              hållbart system. Ni kan vara övertygade om att vi kommer att se
              till att motsvarande saker händer i de företag som ska få statligt
              stöd.
            </seg>
            <seg xml:id="i-534dfe145281b572-0">
              Nu har alltså Europas ledare tagit täten i den internationella
              räddningsaktion som just nu pågår. Sverige har kunnat påverka
              de gemensamma reglerna därför att vi faktiskt har gjort vår hemläxa
              baserad på egna erfarenheter. Nu kommer vi att införa regler som
              stämmer väl med de europeiska men som också tar hänsyn till de
              svenska förhållandena.
            </seg>
            <seg xml:id="i-0b7556621129cf41-0">
              Herr talman! Svårigheterna är långt ifrån överståndna, men jag
              tror att vi har en mycket stabil grund att stå på. Det har kommit
              upp diskussioner här om Europeiska unionen. Jag tycker att det
              är viktigt att peka på att USA har ett regelverk visst. Det har
              haft en tendens att förändras ganska drastiskt och hastigt efter
              stora förändringar i omvärlden. Efter den 11 september 2001 kom
              den så kallade Sarbanes-Oxley-akten, som ju knappast kommer att
              rendera ett Nobelpris i ekonomi, om jag uttrycker mig försiktigt.
            </seg>
            <seg xml:id="i-ff0b4085f0851cf7-0">
              Det är också så att vi till skillnad från den amerikanska traditionen
              just inom Europeiska unionen har kommissionen som en motor som
              hela tiden driver på att regelverket blir allt mera omfattande
              såtillvida att det ska täcka in alla de händelser som man kan
              förutse och att det också blir gemensamt för hela unionen så att
              våra företag, oavsett om det är ett småföretag i Gnosjö eller
              en bank i Helsingfors, ska ha samma spelplan som vi har runt om
              i vår världsdel.
            </seg>
          </u>
          <note type="speaker" xml:id="i-babde67599ae52b2-0">
            Anf. 116 ULLA ANDERSSON (v) replik:
          </note>
          <u who="ulla_andersson_2195fb" xml:id="i-c2a4bd068aa3681b-5">
            <seg xml:id="i-ad80405bc8b2c8c1-0">
              Herr talman! Statsrådet pratar gärna om finansmarknaden, men
              det statsrådet ofta glömmer är väl att spekulation bygger på vinnare
              och förlorare. Tittar man till exempel på USA kan man konstatera
              att den stora majoriteten av löntagare, som inte har haft någon
              reallöneutveckling, är de stora förlorarna, medan topp ett och
              kanske topp tio i USA hör till de stora vinnarna.
            </seg>
            <seg xml:id="i-da19457ed16deb5d-0">
              Så ser också regeringens politik här i Sverige ut. Ni genomför
              stora skattesänkningar där två tredjedelar går till den rikaste
              tredjedelen och där topp tio definitivt får mest. Ni går vidare
              med att sälja ut våra gemensamma tillgångar. Det skulle vara intressant
              att höra från statsrådet hur han ser på SBAB:s och Nordeas framtid
              nu. Men ni gynnar också spekulationen genom vårdval inom vården
              och genom fri etableringsrätt inom primärvården. Det bygger på
              att vi ska använda skattemedel till att gynna fortsatt spekulation.
            </seg>
            <seg xml:id="i-4aba6ff314d5ca64-0">
              Har ni aldrig lärt er den här läxan? Ska vi återupprepa misstagen
              om och om igen?
            </seg>
          </u>
          <note type="speaker" xml:id="i-0457ccaaac8ef7de-0">
            Anf. 117 Statsrådet MATS ODELL (kd) replik:
          </note>
          <u xml:id="i-9fa68b436aaae644-23" who="unknown">
            <seg xml:id="i-be1070f8e3df484c-0">
              Herr talman! Jag vet inte vilken värld Ulla Andersson lever i,
              men sanningen är att den här regeringen har sänkt inkomstskatterna
              för låg- och medelinkomsttagare. I och med det sista steget med
              ytterligare 15 miljarder är vi uppe i 65 miljarder, där 97 procent
              av de heltidsarbetande har fått mer än 1 000 kronor mer kvar per
              månad. Jag tycker att Ulla Andersson ska betänka det.
            </seg>
            <seg xml:id="i-04f86d053ecf7a32-0">
              När det gäller försäljning av statliga företag tror jag att de
              flesta tycker att försäljningen av statens andel av 6,6 procent
              av OMX var ganska lyckad. Vi fick ett häpnadsväckande stort belopp
              för det.
            </seg>
            <seg xml:id="i-c946979f83b0213b-0">
              Vad gäller försäljningen av Vin &amp; Sprit vet jag inte om Ulla
              Andersson tycker att just vodkaproduktion tillhör statens kärnuppgifter,
              men vi får ut betydligt mer genom att ha sålt företaget än om
              vi hade behållit det. Att Vasakronan numera ägs av AP-fonderna
              och bidrar till en långsiktig stabilisering av våra pensionsfonder
              är också något mycket positivt.
            </seg>
            <seg xml:id="i-fe54d02bf6f3a572-0">
              Nu har vi kvar ett antal bolag på listan. Vi kommer att sälja
              när det är rätt tid och rätt pris.
            </seg>
          </u>
          <note type="speaker" xml:id="i-9e194e348b7699f7-0">
            Anf. 118 ULLA ANDERSSON (v) replik:
          </note>
          <u who="ulla_andersson_2195fb" xml:id="i-c2a4bd068aa3681b-6">
            <seg xml:id="i-db106ff1f17671e5-0">
              Herr talman! Det är intressant att höra statsrådet försvara skattesänkningar
              på 100 miljoner jobbskatteavdraget är på 65 miljoner som sjuka,
              arbetslösa och pensionärer får betala. Och det kallas ansvarsfullt!
            </seg>
            <seg xml:id="i-410fb482924347f4-0">
              Hur du, Mats Odell, än försöker förklara det hela har två tredjedelar
              av skattesänkningarna gått till den rikaste tredjedelen. Dessutom
              har kvinnorna fått en mycket mindre andel än männen. Det är den
              politik ni bedriver. Till detta kommer att ni fryser statsbidragen
              till kommunsektorn. Ni har alltså råd med oerhört stora skattesänkningar
              för dem som redan har det bäst, men ni har inte, enligt er som
              ni säger ansvarsfulla modell, råd att satsa på kommunsektorn vård,
              skola, omsorg.
            </seg>
            <seg xml:id="i-14c9cadefd1a321c-0">
              Statsrådet tar gärna upp den tidigare räddningen av banksektorn
              och säger att vi är en modell, men statsrådet verkar ha glömt
              att det var vanligt folk som fick betala den genom större klasser,
              större grupper i förskolan och besparingar i äldreomsorgen. Och
              det är ännu inte återställt.
            </seg>
          </u>
          <note type="speaker" xml:id="i-5e88becf14a79f99-0">
            Anf. 119 Statsrådet MATS ODELL (kd) replik:
          </note>
          <u xml:id="i-9fa68b436aaae644-24" who="unknown">
            <seg xml:id="i-03cd00b1fb0d9ca7-0">
              Herr talman! Om vi tittar på jobbskatteavdraget och de strukturella
              reformer som regeringen genomfört och som jag håller med om inte
              varit någon genväg till popularitet ser vi att de lett till att
              ungefär 120 000 fler människor fått bestående jobb, detta till
              skillnad mot att vi enbart hade litat på konjunktureffekten. Den
              välfärdseffekten kommer pensionärer till del, och den kommer kommuner
              till del. Bara 1 procent fler arbetade timmar, Ulla Andersson,
              innebär för Sveriges kommuner och landsting ett nettotillskott
              av skattemedel på 4 miljarder kronor. Det är så vi bygger Sverige
              starkt, alltså genom att se till att människor har arbete.
            </seg>
            <seg xml:id="i-fbec069e84917a6a-0">
              Varenda krona av det som staten satsade i den tidigare bankakuten
              har eller kommer att återvinnas när också aktierna i Nordea har
              sålts framöver. Det har således varit en mycket lyckosam operation.
              Vi ska tillförsäkra att skattebetalarnas medel verkligen säkras
              i nästa operation, om den blir nödvändig.
            </seg>
          </u>
          <note type="speaker" xml:id="i-85594967292f19b5-0">
            Anf. 120 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-7">
            <seg xml:id="i-bdaf423477d8d64e-0">
              Herr talman! Man kanske ska vara lite försiktig med att slå sig
              för bröstet och säga att all sysselsättningsökning beror på jobbskatteavdraget
              i brinnande högkonjunktur. Det kan snabbt slå tillbaka när sedan
              lågkonjunkturen kommer och jobben minskar. Då får vi en annan
              debatt, Mats Odell.
            </seg>
            <seg xml:id="i-962a05559ab20319-0">
              Stabiliteten och att Japan tog längre tid talades det om. En
              nyckel till att Sverige så ordentligt lyckades rida ut krisen
              i början av 90-talet var att det fanns en bred majoritet i denna
              kammare. Det är något som vi i allra högsta grad ska vara rädda
              om. Vad gäller krisen i Amerika och så vidare visar den vilken
              risk ett land tar som satsar på låglönejobben. Precis som Ulla
              Andersson sade får människorna där inte någon löneutveckling utan
              pressas ned i lönespiralen. Därmed klarar de inte av sina lån,
              klarar inte av utvecklingen. Också det är en signal när man gör
              ett systemskifte på den svenska arbetsmarknaden.
            </seg>
            <seg xml:id="i-1f42fac20fe221d7-0">
              Min fråga till Mats Odell är om han är beredd att bredda diskussionen
              så att den sker över blockgränserna när det gäller den fortsatta
              hanteringen. Det var, trots allt, lyckosamt i början av 90-talet.
            </seg>
          </u>
          <note type="speaker" xml:id="i-3cd33adfb7739053-0">
            Anf. 121 Statsrådet MATS ODELL (kd) replik:
          </note>
          <u xml:id="i-9fa68b436aaae644-25" who="unknown">
            <seg xml:id="i-06943b2dcdf16d06-0">
              Herr talman! När jag talar om 120 000 bestående jobb är det den
              bedömning som Konjunkturinstitutet gjort där man värderar om vi
              enbart hade haft en konjunkturuppgång eller om vi hade genomfört
              strukturåtgärderna, bland annat jobbskatteavdraget. Det ger en
              bestående effekt, allt annat lika. Sedan kan naturligtvis konjunkturen
              gå ned. Det är vi alla väl medvetna om.
            </seg>
            <seg xml:id="i-1affabfbd16a7a46-0">
              Det vi gör inför framtiden är mycket stora satsningar på forskning
              och infrastruktur för att se till att Sverige byggs starkt. Det
              besked som Anders Borg och jag gav när vi häromdagen träffade
              finansutskottet var att vi verkligen ser fram emot att också ta
              in oppositionens synpunkter på detta material. Men vi sade också
              att det framför allt är en europeisk process och att den styr
              mer än överläggningar i Sverige vad gäller grunddragen i det paket
              som vi kallar för stabilitetspaketet.
            </seg>
          </u>
          <note type="speaker" xml:id="i-7f23ac3fd43c17a4-0">
            Anf. 122 SVEN-ERIK ÖSTERBERG (s) replik:
          </note>
          <u who="sven-erik_osterberg_670276" xml:id="i-fcd33b7d5729015f-8">
            <seg xml:id="i-71c9e4fe06283807-0">
              Herr talman! Jag vill återkomma lite grann till frågan om bonusar.
              Mats Odell minns säkert börsnedgången 2002 som vid det tillfället
              skapade en kris i försäkringsbranschen. Som ett resultat av hela
              den diskussionen gick dåvarande förvaltningsminister Gunnar Lund
              ut och sade att vi inte ska ha bonusar i statlig förvaltning.
              Det var helt i enlighet med det som Per Bill vill, som sedan dess
              jobbat med frågan men inte varit så framgångsrik. Genast efter
              regeringsskiftet öppnade Mats Odells statsrådskollega Maud Olofsson
              åter upp för bonusar i statliga verk. Nu är diskussionen aktuell
              igen, och finansministern har sagt att det är en girighet som
              råder.
            </seg>
            <seg xml:id="i-fbb7f6e15adfa84d-0">
              Vore det inte lämpligt att Mats Odell som förvaltningsminister
              gick ut och sade att vi inte ska ha det systemet i statlig förvaltning?
              Vi ser vilka följder det fått på andra områden där man har belöningssystem
              som gynnar fel saker. De flesta bonussystem är ett slags backventiler;
              de följer med upp men ger ingen respons när resultaten blir sämre.
            </seg>
            <seg xml:id="i-86bb5028edf43c13-0">
              Vad ger Mats Odell för besked på den punkten?
            </seg>
          </u>
          <note type="speaker" xml:id="i-413e1f0038a3376d-0">
            Anf. 123 Statsrådet MATS ODELL (kd) replik:
          </note>
          <u xml:id="i-9fa68b436aaae644-26" who="unknown">
            <seg xml:id="i-e27eef3875395895-0">
              Herr talman! Jag tycker att styrelserna i våra AP-fonder och
              våra statliga bolag agerat ansvarsfullt. Vi har fört samtal med
              dem om detta. Det bekymmer som finns är ifall vi inte kan rekrytera
              och behålla de bästa medarbetarna. Tyvärr har vi inom statlig
              förvaltning en mycket snabb omsättning av personer. Det må gälla
              dem som arbetar i Riksbanken de är villebråd på finansmarknaden
              eller dem vid Finansinspektionen där nästan en fjärdedel av personalen
              omsätts varje år. Vi har alltså för dåliga möjligheter att behålla
              människor. Det gäller också i de statliga företagen.
            </seg>
            <seg xml:id="i-b3aeadf0c341b5aa-0">
              Jag håller med om att vi ska ha system som är långsiktiga och
              belönar insatser som är rimliga. System som skapar ökat risktagande,
              som är kontraproduktivt, ska vi brännmärka och ta bort. På den
              punkten är vi helt överens.
            </seg>
          </u>
          <note type="speaker" xml:id="i-bd1e1ebbf97bb6ea-0">
            Anf. 124 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-0">
            <seg xml:id="i-ee95b6f6a4018406-0">
              Herr talman! Jag tackar Mats Odell för anförandet.
            </seg>
            <seg xml:id="i-f96920f5477a46cf-0">
              Statsrådet nämnde att Europas ledare tagit täten. Det stämmer.
              Europas ledare har tagit täten när det gäller att reda ut och
              göra politiska insatser för att förhindra den finansiella kollaps
              som annars riskerar att ske på världens finansmarknader. Men det
              är sannerligen inte Sveriges politiska ledare som tar den täten.
              Tack och lov för EU-medlemskapet, tack och lov att vi har andra
              länder som vågar ta de initiativen! Det var inte så länge sedan
              som Mats Odell sade att det absolut inte var aktuellt att till
              exempel höja insättningsgarantin. Jag tror att det är viktigt
              att vi alla är medvetna om att vi ännu inte sett slutet på den
              finansiella oron. Det kan mycket väl krävas fler insatser framöver.
              Då behövs breda, politiska, blocköverskridande samtal och informationsforum
              men också en fortsatt intensifierad europeisk debatt.
            </seg>
            <seg xml:id="i-58d289f5f6842a98-0">
              Mats Odell nämnde bonusarna. Jag tycker att det vore intressant
              att i debatten i dag få ett besked om att det inte längre är aktuellt
              att ta bort avrådan från bonusar i statliga bolag. Det vore intressant
              att kunna ge Maud Olofsson det beskedet så att hon inte längre
              behöver reformera regelverket i fel riktning.
            </seg>
          </u>
          <note type="speaker" xml:id="i-83c6c8f3a2b8124b-0">
            Anf. 125 Statsrådet MATS ODELL (kd) replik:
          </note>
          <u xml:id="i-9fa68b436aaae644-27" who="unknown">
            <seg xml:id="i-4947d29d49ed4aec-0">
              Herr talman! Initiativen på finansmarknadsområdet kommer från
              EU-kommissionen. Jag har suttit tolv år i riksdagens finansutskott,
              i opposition, och lika länge i riksbanksfullmäktige. Jag kan notera
              att Sverige under de tidigare mandatperioderna var väldigt flitigt
              och duktigt med att implementera EU-direktiv. Vi ska implementera,
              men vi ska ta en mycket mer aktiv del i detta och vara mer pådrivande
              inom EU än vad fallet var under de tolv år jag satt i finansutskottet.
              Jag tror att 85 procent av de initiativ som kom emanerade från
              EU.
            </seg>
            <seg xml:id="i-ce5d1e89e2f99e19-0">
              Beträffande insättningsgarantin vill jag säga att vi var före
              den europeiska processen och höjde garantin till 500 000 kronor.
              Nu har Europeiska rådet, som just nu sammanträder, kommit fram
              till att den bör höjas till 100 000 euro. Där har vi sagt att
              vi naturligtvis ska väga in vad som sker i Europa. Vi låg före
              Europa, och vi höjde på måndagen till 500 000 kronor. Då ska man
              komma ihåg, Tomas Eneroth, att det, till skillnad från i många
              andra länder, gäller per person och bank.
            </seg>
          </u>
          <note type="speaker" xml:id="i-7116c8a9a3a0dab1-0">
            Anf. 126 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-1">
            <seg xml:id="i-216d727cd59ec311-0">
              Herr talman! Jag är väl medveten om regelverket i Sverige, men
              jag noterar att Sverige inte var ledande i denna fråga. Många
              europeiska statsledare gick in och tog initiativ före oss. Tack
              och lov att vi har den samordningen och de initiativen. Härifrån
              gavs i stället väldigt lugnande besked, snarast alltför lugnande.
              Det var brist på initiativ.
            </seg>
            <seg xml:id="i-496042f5375ff22e-0">
              Jag ska återigen försöka få ett besked om bonusar. Jag har själv
              varit ordförande i ett statligt bolag och sett till att vi avvecklat
              bonusar. Därefter har vi haft en mycket framgångsrik utveckling
              i det bolaget.
            </seg>
            <seg xml:id="i-81427ed3352017f7-0">
              Jag tror knappast att det i dagsläget finns stora rekryteringsbekymmer
              för att hitta ledande befattningshavare även om man inte har stora,
              excessartade bonussystem.
            </seg>
            <seg xml:id="i-5403650e6f7597c0-0">
              Skulle vi kunna få ett besked från Mats Odell här i dag om att
              det inte är aktuellt att ta bort rekommendationen att inte ha
              bonussystem i statliga bolag? Det vore en viktig signal, för Maud
              Olofssons första signal som näringsminister och ansvarig för förvaltningen
              av statliga bolag var precis den motsatta. Hon ville ha bonussystem;
              hon trodde att det var en viktig drivkraft. De senaste årens utveckling
              har visat att det knappast är en positiv drivkraft för vare sig
              företagen själva eller samhällsutvecklingen.
            </seg>
          </u>
          <note type="speaker" xml:id="i-ff0a7b9928d1d3b5-0">
            Anf. 127 Statsrådet MATS ODELL (kd) replik:
          </note>
          <u xml:id="i-9fa68b436aaae644-28" who="unknown">
            <seg xml:id="i-b8d4563354513804-0">
              Herr talman! Jag tror att Tomas Eneroth och jag är helt överens
              när det gäller bonussystem som ökar och premierar risktagandet
              och inte bygger på extraordinära insatser, som exempelvis att
              man avstår löneutrymme och själv köper aktier. Det har vi i bland
              annat Nordea, som jag själv är ansvarig för. De högsta tjänstemännen
              i detta företag har varit föredömen i detta avseende.
            </seg>
            <seg xml:id="i-5c88b8c4fa6baa43-0">
              Dock är arbetet i regeringen fördelat så att jag inte har ansvar
              för annat än de bolag som finns under min förvaltning. Det här
              är en fråga som diskuteras i regeringen.
            </seg>
          </u>
          <note type="speaker" xml:id="i-e4a2fa26e348acbc-0">
            Anf. 128 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-0">
            <seg xml:id="i-4dc264abba56420a-0">
              Herr talman! Först har jag en kommentar till att Mats Odell tog
              äran åt sig för den högkonjunktur vi har haft. Att det var regeringens
              förtjänst att jobb har tillkommit säger Konjunkturinstitutet inte
              alls, som Mats Odell påstod. I går när vi hade möte med dem i
              finansutskottet sade de att deras prognos var mycket osäker. Dessutom
              har de skrivit att om förvärvsavdragen kommer att ge några jobb
              är det i framtiden. Så mycket när det gäller den hänvisningen.
            </seg>
            <seg xml:id="i-942c72f1ced908be-0">
              När det gäller kommunernas ekonomi ställde jag en interpellation
              till Mats Odell för en månad sedan. Då hade statsrådet ingen aning
              om att kommunernas ekonomi skulle kunna försämras. Jag tog upp
              lågkonjunkturen, som då stod för dörren. Nu är vi mitt uppe i
              lågkonjunkturen och ser alla oroande tecken från kommunerna. Har
              Mats Odell ändrat uppfattning nu?
            </seg>
          </u>
          <note type="speaker" xml:id="i-b5561c32dbf4b17b-0">
            Anf. 129 Statsrådet MATS ODELL (kd) replik:
          </note>
          <u xml:id="i-9fa68b436aaae644-29" who="unknown">
            <seg xml:id="i-f3cfe42c81671774-0">
              Herr talman! Jag vet inte vad Monica Green har tagit in av vad
              Konjunkturinstitutet har sagt och vad de egentligen har sagt,
              men de torde vara ostridigt att de strukturella åtgärder som regeringen
              har vidtagit, både när det gäller olika typer av kollektiva försäkringssystem
              och när det gäller beskattningen, har en strukturell långsiktig
              effekt. Det kan vi diskutera i något annat sammanhang, men Monica
              Green får förete någon sorts dokumentation som motsäger den mycket
              omfattande litteratur som finns till stöd för detta.
            </seg>
            <seg xml:id="i-0ad4b471a99d6f7a-0">
              När det gäller kommunal ekonomi är det så att vi har lagt en
              budget och följer utvecklingen väldigt noga. Vi diskuterar situationen
              med Sveriges Kommuner och Landsting.
            </seg>
          </u>
          <note type="speaker" xml:id="i-356c8ccf5355ef63-0">
            Anf. 130 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-1">
            <seg xml:id="i-980fd7b8bd11e2f8-0">
              Herr talman! Jo, det är visst stridigt! Mats Odell påstår att
              det är ostridigt att det skulle vara regeringen som har gjort
              så att det har tillkommit nya jobb. Det är faktiskt så att det
              är tack vare att vi har haft en högkonjunktur. Vi är alla glada
              över att det tillkom många nya jobb 2006 och 2007. Men nu har
              det tvärnitat. Nu hjälper det inte att vi har ökat klyftorna i
              samhället. Nu hjälper det inte att de som har jobb har lägre skatt.
              Nu måste vi se till att de som inte har jobb får jobb. Det kan
              vi diskutera väldigt mycket.
            </seg>
            <seg xml:id="i-58967e4d08ff54e9-0">
              När det gäller kommunernas ekonomi är jag förvånad över att Mats
              Odell inte i tid har sett de orostecken som vi såg från oppositionens
              sida. Inflationen har gjort att det blivit dyrare inom hemsjukvården
              när man besöker sina äldre. Det blir dyrare med skolluncherna,
              och socialbidragen ökar. Den lågkonjunktur vi nu är inne i gör
              också att kommunerna får sämre skatteintäkter.
            </seg>
          </u>
          <note type="speaker" xml:id="i-259d7344177a2b67-0">
            Anf. 131 Statsrådet MATS ODELL (kd) replik:
          </note>
          <u xml:id="i-9fa68b436aaae644-30" who="unknown">
            <seg xml:id="i-4dc2403e23c7354c-0">
              Herr talman! Jag är avundsjuk på Monica Green, som har en så
              väldigt stor kristallkula och som har sett så mycket av problemen
              långt innan omvärlden har sett dem. Det kunde vara en tillgång
              på Konjunkturinstitutet till exempel.
            </seg>
            <seg xml:id="i-73838d257983141a-0">
              Jag tror dock att hon har helt rätt när det gäller att det är
              viktigt att vi nu ser till att jobbpolitiken fortsätter. Då vågar
              jag ändå påstå att den budgetmotion som Socialdemokraterna har
              lagt fram, med den skattechock som har presenterats där, knappast
              kan vara en utgångspunkt för att se till att jobben växer.
            </seg>
          </u>
          <note type="speaker" xml:id="i-cf2869af873f3ac3-0">
            Anf. 132 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-0">
            <seg xml:id="i-dd61a93e9c983f7a-0">
              Herr talman! Jag tackar Mats Odell för hans anförande.
            </seg>
            <seg xml:id="i-e90a026da0ec3df9-0">
              Statsrådet tog i sitt anförande upp fastighetskrisen och finanskrisen.
              Han pratade även i ett av de replikskiften vi har hört här om
              de skattesänkningar som regeringen har gjort. Jag tror att man
              när man pratar om skattesänkningar och att hushållen har fått
              lägre skatt ska vara medveten om att detta måste balanseras mot
              den höjda ränta som väldigt många hushåll nu får kämpa med på
              grund av den borgerliga politiken. Det finns villaägare som i
              dag betalar flera tusenlappar extra i ränta på sina villalån på
              grund av hur den borgerliga politiken har förts.
            </seg>
            <seg xml:id="i-30e1aeb03a3d0bdc-0">
              Ett annat område där fastighetskrisen och finanskrisen kommer
              att påverka framtiden är bostadsbyggandet. Min fråga är: Vilka
              stimulanser anser bostadsminister Mats Odell att man ska lägga
              på området bostadsbyggande?
            </seg>
          </u>
          <note type="speaker" xml:id="i-f8c89d9f2bff0777-0">
            Anf. 133 Statsrådet MATS ODELL (kd) replik:
          </note>
          <u xml:id="i-9fa68b436aaae644-31" who="unknown">
            <seg xml:id="i-9177e024cb9861d0-0">
              Herr talman! Jag är lite förvånad över Johan Löfstrands utgångshastighet
              när han talar om regeringens jobbskatteavdrag och att detta skulle
              vara orsaken till bekymren, mot bakgrund av att Socialdemokraterna
              nu tycks köpa det mesta av detta. Det kanske är något att fundera
              över.
            </seg>
            <seg xml:id="i-b512f76853126b12-0">
              Om Johan Löfstrand tror att det är regeringen som har höjt räntan
              kan jag upplysa honom om att vi har en självständig riksbank.
              Det är den som sköter penningpolitiken. Regeringen sköter finanspolitiken.
              Finanspolitiken har lättat avsevärt genom den budget som regeringen
              har lagt fram. Vi har där en positiv och expansiv finanspolitik
              med 32 miljarder för det kommande året.
            </seg>
            <seg xml:id="i-f605225e3f0410c2-0">
              När det gäller byggsubventioner har jag många gånger förklarat
              att den vägen har lett fram till en bostadskö på 200 000 människor
              bara här i Helsingfors. Vi har bostadskö inte bara i de 62 kommuner
              som det gällde 2002. År 2006 var det 122 kommuner. Nu är det över
              130 kommuner som uppvisar bostadsbrist. Subventionspolitiken och
              regleringspolitiken leder in i en återvändsgränd. Vi håller nu
              på att ändra på den politiken.
            </seg>
          </u>
          <note type="speaker" xml:id="i-922dd237aeb457f2-0">
            Anf. 134 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-1">
            <seg xml:id="i-42ea63e5ec306642-0">
              Herr talman! Mats Odell och jag har vid ett antal tillfällen
              här i kammaren diskuterat bostadsbyggandet och den avsaknad av
              bostadspolitik som den borgerliga regeringen nu har.
            </seg>
            <seg xml:id="i-7d899406477ca99e-0">
              Jag är orolig för utvecklingen på bostadsmarknaden. Under de
              senaste två åren har vi sett en oerhört stark minskning av byggandet.
              Under 2007 minskade byggandet med över 60 procent i stora delar
              av landet. Framför allt har byggandet av hyresrätter minskat.
              Minskningen fortsätter under 2008. I och med att vi har gått in
              i det ganska oroliga finansiella läge som nu råder tror jag att
              vi kommer att få se en ännu starkare minskning av byggandet.
            </seg>
            <seg xml:id="i-adda2288fee1862d-0">
              Anser Mats Odell att vi inte behöver ha någon byggnation av hyresrätter
              eller bostäder över huvud taget? Eller är det så att Mats Odell
              tror att marknaden i det skakiga läge vi befinner oss i nu kommer
              att lösa problemet med byggandet?
            </seg>
          </u>
          <note type="speaker" xml:id="i-aab3508e6dd3ee1e-0">
            Anf. 135 Statsrådet MATS ODELL (kd) replik:
          </note>
          <u xml:id="i-9fa68b436aaae644-32" who="unknown">
            <seg xml:id="i-37b530012e45010b-0">
              Herr talman! Bostadspolitik tycks för Socialdemokraterna och
              Johan Löfstrand vara lika med subventioner till byggföretagen.
              Den vägen fungerar inte. Vad tror Johan Löfstrand? Om vi skulle
              ta de 3 miljarder som ni hade i subvention till miljardstinna
              byggföretag under slutet av er period, när vi nu har haft en överhettning
              på den marknaden, om vi skulle hälla ytterligare miljarder rakt
              in i den, skulle det bara fortsätta att höja den kostnad som vi
              har sett är bakgrunden till att det nu bromsar in. Det har gått
              från en kostnad på ungefär 1 200 kronor per kvadratmeter i genomsnitt
              för att bygga en hyresrättslägenhet till 1 700 kronor. Av den
              skillnaden är bara 20 procent att hänföra till att vi har tagit
              bort subventionerna. I övrigt är det alltså byggmaterialkostnader
              och byggherrekostnader som har gått upp. Det löser man inte genom
              att hälla miljarder på byggföretagen.
            </seg>
            <seg xml:id="i-f907d217e97ca8b2-0">
              Är det några som ska subventioneras är det människorna som efterfrågar
              bostäder. Om de inte klarar av det är det dem vi ska subventionera,
              inte byggföretagen som bygger.
            </seg>
          </u>
          <note type="speaker" xml:id="i-9df67e0a8bdb0ce2-0">
            Anf. 136 PER BILL (m):
          </note>
          <u who="per_bill_51abe7" xml:id="i-93c6fa59350e8215-4">
            <seg xml:id="i-b361ba1c16356ebc-0">
              Herr talman! Vi lever i en historisk tidsperiod. Det finns många
              som säger det vid många tillfällen. Det här är verkligen ett av
              de tillfällena.
            </seg>
            <seg xml:id="i-5a3da19acdd4012d-0">
              Förra veckan såg vi de värsta börsnedgångarna runt om i världen
              sedan 1930-talet. I måndags såg vi de största börsuppgångarna
              på många, många år. Vi ser en volatilitet, det vill säga en slagighet,
              i hur börsen uppför sig som vi aldrig har sett tidigare. Det är
              naturligtvis inte bra.
            </seg>
            <seg xml:id="i-3107ef0c36726a57-0">
              Det kan visserligen framstå som positivt att Dow, SMP 500 och
              Nasdaq allihop gick upp med över 11 procent på en dag. Men om
              man funderar lite grann inser man också att det är index som består
              av väldigt välanalyserade företag. Helt plötsligt kan börskurserna
              skilja på 1020 procent. Då är någonting problematiskt.
            </seg>
            <seg xml:id="i-1e0642ad500ca524-0">
              Det är också historiskt ur en annan synvinkel. Man brukar normalt
              säga att ekonomin har en ordentlig bubbla per 70 år eller per
              mansålder, eller vi ska väl nuförtiden säga personålder. Det kan
              vara tulpanlökar eller annat som man spekulerar i som sedan ramlar
              ihop.
            </seg>
            <seg xml:id="i-b2c92b2a0e2013f8-0">
              Vi har nu de senaste tio åren haft två mycket stora bubblor.
              Vi hade först den så kallade dotcombubblan år 2000 som väl var
              färdig någon gång år 2002. Där såg vi många bolag som tappade
              90, 95, ja kanske 99 procent av sitt värde innan de gick under.
            </seg>
            <seg xml:id="i-6246fb1881116e4f-0">
              Bara sju år senare, år 20072008 står vi nu vid nästa riktigt
              gigantiska bubbla. Den här gången börjar bubblan med amerikanska
              bolån. Den börjar där, men sedan sprider det sig, och det sprider
              sig fort.
            </seg>
            <seg xml:id="i-83bd796ca9b42b59-0">
              Herr talman! Jag hoppas och tror att många forskare och kloka
              personer på det här området kommer att ägna tid att fundera över:
              Hur kommer det sig att vi har två så pass kraftiga bubblor på
              så pass kort tid? Man borde lära sig av den ena krisen och ha
              en krisberedskap som räcker resten av ens aktiva liv. Men här
              har vi två bubblor inom tio år.
            </seg>
            <seg xml:id="i-ea5054a72e7ea14a-0">
              Jag tror att 20072008 års finanskris är värre och mer komplex
              än dotcomkrisen. Här är det flera olika kriser i en. Den första
              krisen tror jag möjligen att Mats Odells verktygslåda och det
              resoluta agerandet av EU och EU:s politiker har klarat, nämligen
              bristen på förtroende mellan bankerna och mellan allmänheten och
              bankerna. Vi slipper se människor som står och vill ta ut sina
              besparingar utanför våra finansiella institut.
            </seg>
            <seg xml:id="i-720bd0fe781e5c52-0">
              Men vi har en kreditkris kvar, och vi har tyvärr tydliga tecken
              på en spill over nere i den reella ekonomin. Stora välkända företag
              har svårt att få lån, och får de lån tar de kanske upp den plats
              som de små och medelstora företagen skulle ha haft. Det blir då
              ännu svårare för dessa företag, och de kommer ännu längre bak
              i kön.
            </seg>
            <seg xml:id="i-cde0733a80f1dbcd-0">
              Här har det varit skönt att höra Mats Odell berätta om samarbetet,
              verktygslådan och att vi är på rätt väg. Jag ska därför hoppa
              över alla de åtgärder som handlar om vad man ska göra på kort
              sikt.
            </seg>
            <seg xml:id="i-17b8a8b08c4dd8de-0">
              På kort sikt har vi en viktig sak framför oss. Det är att ta
              emot regeringens proposition och först att påverka den tills den
              läggs fram till oss. Sedan ska vi se till att den blir så bra
              som möjligt och att den passerar riksdagen och andra helst med
              mycket stor majoritet.
            </seg>
            <seg xml:id="i-40d13870a5d84b2b-0">
              På lång sikt måste vi också se till att skattebetalarna inte
              står för förlusterna. Vi måste också på lång sikt se till att
              vi får ett globalt, tydligt regelverk. Det behövs globala regleringar
              av globala marknader.
            </seg>
            <seg xml:id="i-cde4e67fae13f8b8-0">
              Vi måste också ägna tid åt att fundera över en del av de nya
              finansiella produkterna. Den så kallade värdepapperiseringen av
              bolån där man först buntade ihop bolån, skar dem på en annan ledd
              och sedan sålde dem var inte bra. Än i dag vet många inte om vilka
              dåliga lån de faktiskt äger. Här behövs åtgärder.
            </seg>
            <seg xml:id="i-9e84e1e33dc9752a-0">
              Vi har tidigare varit inne på att vi måste komma åt de jättebonusar
              som funnits på kortsiktighet och höga risker. Vi måste gynna långsiktighet
              och måttfullhet när det gäller risk.
            </seg>
          </u>
          <note type="speaker" xml:id="i-40ec8144a13ee938-0">
            Anf. 137 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-2">
            <seg xml:id="i-d52f5a2f91796754-0">
              Herr talman! Jag vill tacka Per Bill för ett mycket intressant
              anförande. När det gäller den avslutande delen, även om nu Mats
              Odell inte ansåg sig ha möjlighet att ingripa i Maud Olofssons
              ansvarsområde, hoppas jag att Per Bill gör det desto mer. Det
              handlar om att se till att Maud Olofsson tar tillbaka sina krav
              på att man ska återinföra och ha bonussystem i statliga bolag
              och i stället återreglerar så att vi inte får den typen av excesser
              i våra gemensamma bolag.
            </seg>
            <seg xml:id="i-af7ed1c989483347-0">
              När det sedan gäller de turbulenser som vi har sett på finansmarknaderna
              och börserna, där Per Bill inledde, ser vi också effekten. Det
              gäller inte minst för pensionssparare. Det är givetvis tydligast
              i USA. Där har människor fått se hela sitt pensionskapital raderas
              inom loppet av någon vecka.
            </seg>
            <seg xml:id="i-59ebf6fb607b762f-0">
              I Sverige har vi tack och lov ett annat pensionssystem med en
              helt annan stabilitet och förankring. Men det finns en del inom
              PPM-systemet som hanteras inom 790 olika fonder. Jag tror att
              många av oss funderar på om det verkligen är rätt modell vi valt.
              Borde inte generationsfonder, en möjlighet till återval i Sjunde
              AP-fonden och ett förenklat valförfarande vara en väg att gå?
            </seg>
            <seg xml:id="i-7ad6cfe9ba036dfd-0">
              Det handlar om att minska risken för att svenska pensionstagare
              tar på sig onödiga risker och förstör en stor del av sitt pensionskapital.
              Det vore intressant att höra Per Bills uppfattning i den delen.
            </seg>
          </u>
          <note type="speaker" xml:id="i-280197aca3ebad94-0">
            Anf. 138 PER BILL (m) replik:
          </note>
          <u who="per_bill_51abe7" xml:id="i-93c6fa59350e8215-5">
            <seg xml:id="i-9cf988f9aeabc226-0">
              Herr talman! Roger Tiefensee kommer alldeles snart att mer i
              detalj gå in på bonussystemen. Jag tror att det efter den redogörelsen
              kommer att märkas att vi faktiskt inte står så långt från varandra
              i denna fråga. Vi kan kanske komma till en gemensam slutsats så
              att det blir ändringar eller ungefär som vi själva har sagt här
              i kammaren.
            </seg>
            <seg xml:id="i-604ac980b11a41be-0">
              När det gäller pensionssparandet gillar jag mångfald. Jag tror
              ändå att det alltid är klokt att de fem partier som har varit
              med om pensionsöverenskommelsen då och då återinkallas, eller
              hur vi ska uttrycka det, och tittar igenom den.
            </seg>
            <seg xml:id="i-8316a09e2b71ffd6-0">
              Det är en mycket god, långsiktig överenskommelse mellan fem partier
              som vi ska vårda. Alla förändringar ska göras i enighet. Det finns
              kanske anledning att titta även på detta nästa gång vi har ett
              sådant uppdrag.
            </seg>
          </u>
          <note type="speaker" xml:id="i-02a332e54cdbe149-0">
            Anf. 139 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-3">
            <seg xml:id="i-4aaa5439823a50b4-0">
              Herr talman! Jag vill tacka Per Bill för svaret. När det gäller
              det sista tror jag att det är angeläget. Vi som värnar det svenska
              pensionssystemet vill inte ha en utveckling där människor väljer
              fonder på ett sätt som gör att hela deras pensionskapital äventyras.
            </seg>
            <seg xml:id="i-35da3effc535bb8e-0">
              I dag har vi PPM som övervakar systemet på ett väl fungerande
              sätt. Men vi skulle behöva betydande inslag av generationsfonder,
              ett förenklat återvalssystem och möjlighet att kunna återvälja
              Sjunde AP-fonden.
            </seg>
            <seg xml:id="i-004147d54ce86c92-0">
              Jag välkomnar om det finns en öppenhet också hos Moderaterna
              att bredda den diskussionen. När vi införde det nya pensionssystemet
              var det snarast så att Moderata samlingspartiet drev frågan om
              att en ännu större andel av pensionssystemet skulle hanteras genom
              spekulation på börsen.
            </seg>
            <seg xml:id="i-39908a43b05994bf-0">
              I dessa finanskrisens tider ser vi hur farligt det kan vara för
              något så viktigt som pensionen. Låt oss hitta ett sätt att värna
              ett långsiktigt pensionssparande. Det gäller att få del av den
              tillväxt som börsen kan innebära men inte göra det på ett sätt
              som äventyrar människors framtida pension.
            </seg>
            <seg xml:id="i-afc7a77259662aa9-0">
              Det handlar om den uppskjutna lön som man ska ha rätt att kunna
              få, och tillika den skatt man betalar som löntagare, skulle jag
              gärna vilja tillägga.
            </seg>
          </u>
          <note type="speaker" xml:id="i-63f489d0a3d051f3-0">
            Anf. 140 PER BILL (m) replik:
          </note>
          <u who="per_bill_51abe7" xml:id="i-93c6fa59350e8215-6">
            <seg xml:id="i-4d822558189a0385-0">
              Herr talman! Jag tänker hålla mig borta från en del av den debatten.
              Däremot kan jag säga att jag alltid har sett PPM-fonderna som
              långsiktigt sparande och inte som kortsiktigt spekulerande. Jag
              tror att man ska ha en väldigt lång horisont när man investerar
              på börsen.
            </seg>
            <seg xml:id="i-36b11a4d208d3612-0">
              Om man tittar på hur börsutvecklingen har varit från 1970 till
              i dag kan man ändå se att den har vuxit sakta men säkert. Sedan
              har det kommit en bubbla och det har gått upp och ned. Sedan har
              det gått sju åtta år och så kommer det en till bubbla upp och
              ned. Men om man tittar på en lång tidshorisont har det ändå varit
              mycket klokare att sätta en del av pengarna i ett långsiktigt
              aktiesparande än att låna ut dem till staten.
            </seg>
          </u>
          <note type="speaker" xml:id="i-567e1310eff4a28c-0">
            Anf. 141 ROGER TIEFENSEE (c):
          </note>
          <u who="roger_tiefensee_509485" xml:id="i-6181d4509d250fbb-2">
            <seg xml:id="i-56b9db82a2014578-0">
              Herr talman! Det känns angeläget att diskutera finansmarknadsfrågor
              i denna tid av oro på världens finansmarknader. Det är angeläget
              eftersom finansmarknaden precis som Mats Odell beskrev det är
              något av blodomloppet i vår ekonomi. Om man ser ekonomin som kroppen
              är finansmarknaden blodomloppet.
            </seg>
            <seg xml:id="i-0a9156ce6f86519f-0">
              Om inte finansmarknaden fungerar så fungerar inte heller ekonomin.
              Då riskerar solida företag att få problem. Det är viktigt att
              kunna få lån till sina investeringar. Det är viktigt att ens kunder
              kan få krediter för sina investeringar. Det är jättetydligt när
              det gäller lastvagnstillverkningen i Sverige. Scania och Volvo
              drabbas av detta. Det är rätt dyrt att köpa en lastbil. Deras
              kunder som redan har tecknat avtal och vars lastbil är färdigproducerad
              kan inte få krediter för att köpa den. Därmed skapas problem.
            </seg>
            <seg xml:id="i-8919f7afdce5a3e2-0">
              I en sådan situation är det viktigt med väl fungerande institutioner.
              Det är en viktig grundförutsättning om man ska kunna börja reda
              upp den finansoro vi har. Jag känner mig trygg i att vi har väl
              fungerande institutioner i den självständiga Riksbanken. Den har
              en chef som är den i världen som har varit med och rett upp flest
              av denna typ av kriser. Han har varit med och rett upp 70 stycken
              kriser i sin tidigare roll på IMF. Vi har en finansinspektion
              som fungerar och som har ett mycket tydligare uppdrag nu än vad
              den hade i början av 90-talet. Vi har ett riksgäldskontor som
              har en ledare, Bo Lundgren, som även han har erfarenheter från
              den förra krisen. De gör alla rätt saker nu. Vi har ett stort
              förtroende för dem. Jag tycker att de har agerat snabbt och förtroendeingivande
              i den här situationen.
            </seg>
            <seg xml:id="i-d2c395c1dbaaf253-0">
              Det känns också tryggt att vi har ett väl fungerande internationellt
              samarbete. Mats Odell redogjorde för den uppgörelse som är på
              gång på EU-nivå. Det gläder mig att det verkar finnas en bred
              uppslutning här i kammaren för att vi ska få en så bred majoritet
              som möjligt när det väl kommer till beslut.
            </seg>
            <seg xml:id="i-195d5a4f69af9935-0">
              De erfarenheter vi har gjort i Sverige efter vår finansiella
              kris i början på 90-talet har spelat roll. Vi vet att Anders Borg
              och Mats Odell har haft en speciell roll. Anders Borg fick exempelvis
              inleda vid ett Ekofinmöte just på grund av att Sverige har erfarenheter
              som vi har bidragit med i sammanhanget.
            </seg>
            <seg xml:id="i-0c6cbbedf8d75829-0">
              Herr talman! Man kan fundera på vad riksdag och regering kan
              bidra med nationellt. Det vi kan bidra med är ordning och reda
              i statens finanser. Det skapar trygghet. Vi kan se att tack vare
              den ekonomiska politik som har förts under lång tid och framför
              allt under den senaste tiden har vi skapat stora överskott. Tack
              vare att vi har ett minskat utanförskap har vi nu stora överskott.
              I ett läge av oro och där konjunkturen viker har vi resurser att
              göra reformer i den budget som har presenterats och som ligger
              på riksdagens bord och ska behandlas under hösten.
            </seg>
            <seg xml:id="i-2e72f408a13b7222-0">
              Vi har 32 miljarder i reformer, medan andra länder går in i den
              begynnande lågkonjunkturen med att tvingas göra besparingar. Det
              är en väldig skillnad i förutsättningar. En viktig förutsättning
              för att vi ska kunna göra det här och för att vi har kunnat göra
              det är ordning och reda i statens finanser och att det finansiella
              ramverket, utgiftstak och överskottsmål ligger fast och respekteras.
            </seg>
            <seg xml:id="i-682e1232181b7bd1-0">
              Därför tycker jag, herr talman, att det är förvånande att oppositionen
              tar så lättvindigt på det finansiella ramverket. Det är ju allmänt
              känt att Vänsterpartiet helst skulle vilja slopa utgiftstaken
              helt. Men det som är nytt och har varit känt i ungefär en vecka
              är att Socialdemokraterna uppenbarligen har anammat en del av
              Vänsterpartiets syn på utgiftstaken och det finansiella ramverket.
              Förra hösten presenterade Socialdemokraterna inga egna utgiftstak
              för 2009 och 2010. I höstens budgetalternativ föreslår man en
              rekordhöjning av utgiftstaket. Man respekterar inte de utgiftstak
              för 2009 och 2010 som riksdagen har fattat beslut om.
            </seg>
            <seg xml:id="i-3f2040f041a48deb-0">
              Det man kan se, herr talman, är en successiv förslappning i synen
              på utgiftstak från socialdemokratin. Det är uppenbart att man
              från socialdemokratin redan har gått Vänsterpartiet till mötes
              i frågan. Det är illavarslande. Det är illavarslande att vi har
              en opposition som inte vill ha ordning och reda i statens finanser.
              Det bidrar inte till att skapa den trygghet som just nu är så
              otroligt viktig. Man talar om utgifter och inkomster på en högre
              nivå, men det bidrar ju till att statens finanser åter skulle
              bli mer konjunkturkänsliga. Då skulle vi kanske tvingas spara
              när vi möter nästa lågkonjunktur i stället för att som nu gå in
              i en lågkonjunktur och investera.
            </seg>
            <seg xml:id="i-26aab05994783858-0">
              Avslutningsvis, herr talman, kommer jag till den diskussion om
              bonusar som har förts tidigare under debatten. Jag kan lugna kammarens
              ledamöter med att säga att i de riktlinjer för bolagsstyrning
              som har kommit från regeringen jag tror att det var i somras är
              det tydligt att det inte ska finnas några bonusar. Ursprunget
              till den diskussion som har förevarit i kammaren var att när näringsminister
              Maud Olofsson skulle utvärdera vilka ersättningssystem till statliga
              bolag som skulle finnas ville hon göra det på ett förbehållslöst
              sätt. Den utvärderingen är gjord. Det är nu tydligt i riktlinjerna
              att det inte blir några bonusar. Men jag tycker att det är respektfullt
              att göra en utvärdering om ersättningssystem på ett förbehållslöst
              sätt. Detta är orsaken till missförståndet. Nu hoppas jag att
              kammarens ledamöter känner sig trygga i detta.
            </seg>
          </u>
          <note type="speaker" xml:id="i-fb15dd56ac976670-0">
            Anf. 142 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-4">
            <seg xml:id="i-f9de1967de9373b7-0">
              Herr talman! Jag tror återigen att Roger Tiefensee får läsa på
              ganska ordentligt när det gäller utgiftstaken och deras konstruktion.
              Jag tycker att Sven-Erik Österberg mycket tydligt i talarstolen
              tidigare redogjorde för hur utgiftstaken ser ut. Bakgrunden till
              dem känner vi till.
            </seg>
            <seg xml:id="i-2b2c0112a57dd002-0">
              Vi känner också till att vi i kammaren här fattar beslut om ramar
              som talar om vilket utrymme vi därefter har. Efter det faller
              en del av de utgifter som ligger ovanför utgiftstaken. En annan
              ordning hade varit att det som kommer att bli den borgerliga regeringens
              sista budget inför 2010 kommer att låsa upp politiken för 2011
              och 2012, och det tror jag att inte ens Roger Tiefensee skulle
              tycka var något trevligt scenario. Dessutom har vi ett finansiellt
              sparande som överstiger regeringens. I den meningen är jag inte
              heller vidare orolig.
            </seg>
            <seg xml:id="i-c275d2dd71ba586f-0">
              Mer orolig är jag för den brist på insikt om vad som nu händer
              på arbetsmarknaden och i samhällsekonomin som alliansens företrädare
              har. När 10 000 varsel kommer i september säger man: Vi behöver
              inte justera vår budget. När Konjunkturinstitutet säger att arbetslösheten
              redan nästa år kan dra upp mot 7 procent säger ni: Vi behöver
              inte justera vår budget.
            </seg>
            <seg xml:id="i-34eaf60132f240d1-0">
              Det är förvånande att ni inte inser att det är en omställning
              som nu håller på att ske på svensk arbetsmarknad. Ni inser inte
              det resursbehov som arbetsförmedlingschefer, näringslivssekreterare,
              kommunalråd och många andra ropar efter. Ni ser likgiltigt på
              den kris som just nu sker först i industrin, sedan hos underleverantörer
              och sedan i tjänstesektorn. Våga agera regering medan ni är där!
              Börja inte vara i opposition redan före valrörelsen!
            </seg>
          </u>
          <note type="speaker" xml:id="i-2041611574301443-0">
            Anf. 143 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-3">
            <seg xml:id="i-1931c2155851560b-0">
              Herr talman! Intentionerna med utgiftstaken är att det ska vara
              någon form av budgetrestriktion. Riksdagen fattar beslut om utgiftstak
              för nästkommande år och två år ytterligare. Om man då tycker att
              det som riksdagen har fattat beslut om har noll och intet värde
              har man en mer lättvindig syn på det finansiella ramverket. Jag
              har pratat med arkitekter bakom detta ramverk, och de delar min
              syn på det här.
            </seg>
            <seg xml:id="i-f7f9cb8f28ab47cc-0">
              Det finns inget formellt i att föreslå andra utgiftstak. Det
              är inget formellt brott eftersom utgiftstaken inte är juridiskt
              bindande. Men en balans på en högre nivå innebär en större konjunkturkänslighet.
            </seg>
            <seg xml:id="i-42b450e2fc0d2a3e-0">
              När det gäller arbetet med varslen har vi tillsatt samordningsmän
              i Västra Götaland och i Blekinge. Tomas Eneroth ler, men även
              de fackliga företrädarna och lokala socialdemokratiska politiker
              är väldigt nöjda med deras arbete. Vi har höjd i vår budget för
              att kunna göra ytterligare insatser.
            </seg>
          </u>
          <note type="speaker" xml:id="i-895d36c551173091-0">
            Anf. 144 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-5">
            <seg xml:id="i-f8c24e2534de0156-0">
              Herr talman! Först och främst satt jag i riksdagen när vi fick
              städa upp efter den förra borgerliga regeringen. Jag kom in 1994
              och var med om att konstruera utgiftstaken. Jag konstaterar att
              det skulle behövas en ordentlig folkbildningskurs inom nuvarande
              Centerpartiet för att förstå både det ramverket och hur det fungerar
              i kammaren. Det är uppenbart efter att ha hört både Tiefensee
              och Maud Olofsson i dagens debatt.
            </seg>
            <seg xml:id="i-6568e11075ad5699-0">
              När det sedan gäller insatser log jag eftersom jag konstaterar
              att det inte är så att fackliga företrädare, kommunföreträdare
              eller ens företagsföreträdare är nöjda med den likgiltighet regeringen
              uppvisar. Man tillsätter samordningsmän, gott så! Men man uppvisar
              ju inga resurser.
            </seg>
            <seg xml:id="i-02ae13fded06f934-0">
              Vad är det som händer när varslen kommer och man inte har beredskap
              för 10 000 varsel? Jo, först börjar man omfördela inom Arbetsmarknadsverkets
              område och lyckas få fram 1 ½ miljard som ska tas från andra delar
              av arbetsmarknaden. Sedan börjar man omfördela utbildningsplatser.
              Men inte en enda ny krona aviseras.
            </seg>
            <seg xml:id="i-1d86b8a3a77bb03a-0">
              Det intressanta var att höra Roger Tiefensee som nu i sista ansatsen
              säger: Vi har höjd i vår budget för ytterligare insatser. Så har
              inte Anders Borg sagt. Så har inte Littorin sagt. Är det så att
              ni nu börjar inse att ni har låst fast en budget som inte klarar
              av verkligheten?
            </seg>
          </u>
          <note type="speaker" xml:id="i-1f01a2278654aaef-0">
            Anf. 145 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-4">
            <seg xml:id="i-7be0749fc801dffc-0">
              Herr talman! Jag vet inte hur noga Tomas Eneroth har lyssnat
              på Anders Borg och Sven Otto Littorin, men just det som jag säger
              står i budgeten. Vi har en reformbudget. Vi investerar 32 miljarder
              tack vare att vi har ordning och reda i statens finanser. Men
              det finns beredskap för att göra ytterligare saker, just för att
              vi har bra marginaler i statens finanser. Samordningsmännens uppgift
              är ju att bland annat samordna de resurserna.
            </seg>
            <seg xml:id="i-9e5ce7e5c7907124-0">
              Jag tycker att Tomas Eneroth lite lättvindigt bara slätar över
              att 1 ½ miljard har frigjorts i Arbetsförmedlingens budget. Det
              är väl bra att de används där de gör bäst nytta. När det finns
              14 000 lediga platser på universitet och högskolor kanske det
              inte är läge att föreslå ytterligare tomma platser utan just omfördela
              dem till de regioner där de behövs bäst.
            </seg>
            <seg xml:id="i-c7e531b1186dff70-0">
              Jag tycker att samordningsmännen gör ett väldigt bra jobb. Det
              är bland annat Vänsterpartiets tidigare ekonomiska talesman som
              gör ett väldigt bra jobb. Jag har stor respekt för honom och hans
              arbete.
            </seg>
          </u>
          <note type="speaker" xml:id="i-054cfcfa96ef3a74-0">
            Anf. 146 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-2">
            <seg xml:id="i-8fc1975a512281aa-0">
              Herr talman! Jag tycker att detta är väl magstarkt av en centerpartist
              som till och med har varit med under vår tid och hjälpt till att
              städa upp i den oreda som den förra borgerliga regeringen hade
              sett till att det blev. Det var bra gjort av Centern på den tiden.
              Då tog vi ett stort ansvar. Det gjorde Centern också, och det
              var bra. Att det nu har gått ut något slags talregel från Centern
              och Maud Olofssons tjänstemän att ni ska svartmåla Socialdemokraternas
              ekonomi tycker jag är väldigt magstarkt eftersom ni vet vilket
              hästjobb det var och hur vi byggde upp de stabila regler som nu
              finns, den ordning och reda som finns i ekonomin och den stabilitet
              som finns i finanserna.
            </seg>
            <seg xml:id="i-1fee553112381371-0">
              Sedan ska ni till och med försöka svartmåla oss med fel argument.
              Ni påstår att vi spräcker budgettaket. Det är ju inte ens satt
              än. Det är framlagt som ett förslag från er, och vi kommer att
              finna oss i det när ni har röstat igenom det. Men vi har naturligtvis
              både högre ambitioner och ett högre finansiellt sparande. Jag
              tycker att det är trist att Centern ska försöka svartmåla oss
              på det sättet.
            </seg>
          </u>
          <note type="speaker" xml:id="i-0163c96a33105600-0">
            Anf. 147 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-5">
            <seg xml:id="i-a2fc52cdcbec60e5-0">
              Herr talman! De är inte någon svartmålning. Det är ett torrt
              konstaterande, och jag är besviken över att jag behöver göra det.
            </seg>
            <seg xml:id="i-449517ecce588bd6-0">
              Jag är väldigt stolt över det saneringsarbete efter den förra
              ekonomiska krisen och fastighetsbubblan som vi gjorde tillsammans
              med Socialdemokraterna i början av 90-talet. Jag vet att arkitekterna
              bakom det också höjer på ögonbrynen över just socialdemokratins
              alltmer slapphänta syn på utgiftstaken.
            </seg>
            <seg xml:id="i-19a93971c46912ae-0">
              Om man först bestämmer vilka utgifter man ska ha och sedan sätter
              utgiftstaken därefter, vad är det för budgetrestriktion som det
              innebär? Det är bakvänt. Även om budgettaken inte är juridiskt
              bindande blir det väldigt konstigt. Vilken signal skickar man
              till marknaden, den marknad som nu befinner sig i stor oro, om
              man säger att det inte är så noga att följa budgettaken?
            </seg>
          </u>
          <note type="speaker" xml:id="i-f2549759d4f4a0f3-0">
            Anf. 148 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-3">
            <seg xml:id="i-c5e2a98c9b0bd95c-0">
              Herr talman! Det blir bara värre och värre. Om nu Roger Tiefensee
              tycker att det är tråkigt att behöva ta upp den här kritiken behöver
              han inte göra det eftersom det inte ens är sant.
            </seg>
            <seg xml:id="i-171b6053f36b9213-0">
              Dessutom är det så att ni under förra mandatperioden hela tiden
              lade fram förslag om högre budgettak än vad vi gjorde. Dessutom
              hade alla fyra partierna olika budgettak. Om ni nu försöker påstå
              att det är något nytt påfund från Socialdemokraternas sida, att
              man har en annan ambition, så är det fullständigt fel. När vi
              har gått igenom budgetarna har vi sett att ni har haft andra förslag
              men att ni efter att beslutet har fattats har fått finna er i
              det beslut som riksdagen har fattat. Det kommer vi också att göra.
            </seg>
            <seg xml:id="i-544404cb5eac2d31-0">
              Dessutom är det nu som ekonomin kommer att bli betydligt sämre.
              Bnp rasar, produktiviteten rasar och kommunernas ekonomi försämras
              dramatiskt. Det är under er tid detta sker.
            </seg>
          </u>
          <note type="speaker" xml:id="i-d6514b6c7825a71b-0">
            Anf. 149 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-6">
            <seg xml:id="i-0897f8396f168be0-0">
              Herr talman! Uppenbarligen är det ömma tår jag kliver på. Det
              är väl det indignationen från Monica Green beror på.
            </seg>
            <seg xml:id="i-0bc3f844cbe44560-0">
              Det är sant, vi lade fram förslag om egna budgettak, men de var
              hela tiden lägre. Vi hade redan då en ökad restriktion. Vi tyckte
              att det var rätt att både sänka utgiftskvot och skattekvot. Det
              som händer när man gör det är att statens finanser blir mindre
              konjunkturkänsliga. Det är precis det vi ser resultatet av. När
              vi har mindre konjunkturkänsliga finanser, när vi har ordning
              och reda i statens finanser kan vi möta en lågkonjunktur med investeringar.
            </seg>
            <seg xml:id="i-bac98aae0b6650d1-0">
              Det som hände efter dotcom -krisen var att ni tvingades möta
              den lågkonjunkturen med besparingar. Det är skillnaden. Det är
              också den signal som ni skickar till finansmarknad, företag och
              hushåll. Ni är inte lika noggranna med det finanspolitiska ramverket
              och därför kommer inte ert alternativ att vara lika tryggt.
            </seg>
          </u>
          <note type="speaker" xml:id="i-0d040bd10e1b05d6-0">
            Anf. 150 JOHAN PEHRSON (fp):
          </note>
          <u who="johan_pehrson_19e9c3" xml:id="i-f204f5735c0d863f-4">
            <seg xml:id="i-5651e9598b87a3e2-0">
              Herr talman! Jag ska höja talarstolen så får vi se om vi kan
              höja debattnivån lite här inne också.
            </seg>
            <seg xml:id="i-8547c5b798baa8f9-0">
              Det är skakigt på finansmarknaderna, och effekterna sprider sig.
              De når Europa och har naturligtvis också nått Sverige med stora
              konsekvenser för svenska banker, svenska finansinstitut och för
              svenska företag. Det kommer nu att få återverkningar på konjunkturen,
              och vi kommer att få ställa nya krav på strukturen.
            </seg>
            <seg xml:id="i-04ec65c848e743d4-0">
              Obalanserna i den internationella världsekonomin är stora och
              krafterna enorma. Det är till och med så stort och kan blåsa så
              kallt att riksdagsledamoten Fredrick Federley måste sticka en
              halsduk för att klara den finansiella kyla som sveper in. Hoppas
              att den blir lång och räcker till många.
            </seg>
            <seg xml:id="i-aec7cc48aadec835-0">
              Jag vill ändå börja mitt anförande med finanskrisen. Jag tycker
              att vi nu ser hur regeringen tillsammans med andra regeringar
              inom ramen för EU-samarbetet möter denna kris på ett väldigt klokt
              och mycket fokuserat sätt. Vi gör det långsiktigt. Vi ställer
              nya krav på Sverige framöver.
            </seg>
            <seg xml:id="i-8676b2f3772addef-0">
              Jag kan notera att Danmark i dag har annonserat att man ska ha
              en ny folkomröstning om den europeiska gemensamma valutan, euron.
              Island är på väg i båtar och till och med flygplan till Bryssel
              för att söka medlemskap. Det vore bra, tycker Folkpartiet liberalerna,
              om Sverige också på sikt kunde bli medlem i den gemensamma valutan.
              Det skulle vara stabilt för Sverige, bra för svenska medborgare
              och bra för svenska jobb.
            </seg>
            <seg xml:id="i-dd5420e920fc4b7b-0">
              Vi kommer att få se en förändring där vi efter finanskrisen blir
              tydligare med vad som är verkligt värdeskapande. Jag vill understryka
              att finansmarknaderna har varit med och skapat mycket välstånd.
              Men när det går så långt, när instrumenten blir så krångliga att
              knappt någon kan förstå dem och ingen kan greppa var deras effekter
              kan sluta när konjunkturen vänder, som vi nu har sett, är det
              någonting som har blivit fel. Vi behöver få mer genomskinlighet
              efter denna finanskris.
            </seg>
            <seg xml:id="i-419142d42375b601-0">
              När det gäller strukturkrisen vill jag dock lyfta fram några
              saker som jag tycker är viktiga. Det är att svensk industri hela
              tiden möter nya utmaningar. Vi vet också att vi har en energiutmaning
              framöver som hänger ihop med en klimatutmaning. Vi vet att vi
              har en demografisk utmaning. Det här är strukturer som förändras,
              och vi måste möta dem. Då tycker jag att det är intressant, herr
              talman, att i den här debatten lyfta fram ämnet ekonomi.
            </seg>
            <seg xml:id="i-42a098f6ec86d656-0">
              Vi fick för ett par timmar sedan färska siffror från OECD. Sverige
              är näst bäst i världen på att ta ut höga skatter. Jag som socialliberal
              och företrädare för Folkpartiet tycker att vi ska ha höga skatteintäkter,
              men Sven-Erik Österberg, en god socialdemokrat, sade nyss att
              det måste vara höga skatter för att få en bra välfärd. Detta är
              fel. Vi behöver ha höga skatteintäkter och en effektiv statsförvaltning
              för att ha en god välfärd. Det är inte så att höga skatter är
              lika med välfärd. En arbetande befolkning med människor som vill
              utbilda sig och ta risker, med entreprenörer som skapar välfärd,
              gör att vi får in skattepengar. Då kan vi skapa förutsättningar
              för en god välfärd för dem som behöver. Det är en viktig skillnad.
              Här har Socialdemokraterna mycket att göra.
            </seg>
            <seg xml:id="i-ebf8c13d47118142-0">
              Betänk att vi befinner oss i en likviditetskris, att det är slut
              på pengar i våra banker, ingen vill låna till varandra. Då kommer
              Socialdemokraterna på snilledraget att återinföra förmögenhetsskatten.
              Vi bygger en nomenklaturamur runt Sverige för att isolera oss.
              Kapitalet ska inte flöda in utan flöda ut. Detta är milt sagt
              ekonomiskt konstigt.
            </seg>
            <seg xml:id="i-ed7126d4e15e9f5b-0">
              Vi har nu på gång en bred socialförsäkringsutredning för att
              se över våra trygghetssystem. Det är bra. Jag tillhör det parti
              som var med och uppfann svenska sociala försäkringar för att skapa
              trygghet, där vi tillsammans finansierar och delar på ansvaret.
              Det betyder inte att ersättningarna ska vara hur stora som helst
              eller kan utbetalas under hur lång tid som helst, men de ska vara
              goda och stabila. Vi satsar också på forskning.
            </seg>
            <seg xml:id="i-b9d83d0ec354ecca-0">
              Avslutningsvis kommer jag in på konjunkturen. Jag vill påstå
              att Sverige i dag står väl rustat. Vi gör omfattande satsningar
              på infrastruktur. Jämför med de tolv år Socialdemokraterna regerade.
              Vi satsar på forskningen. Jämför med de tolv år Socialdemokraterna
              regerade. Vi ser till att det finns rejält med platser inom arbetsmarknadspolitiken.
              Det finns ännu ledig kapacitet. Vi kan komma att behöva skjuta
              till mer. Skillnaden mot Socialdemokraterna är att vi tror att
              när det är en god konjunktur drar man ned på arbetsmarknadspolitiken
              eftersom det finns andra jobb, och när det är dålig konjunktur
              ökar man den. Om man inte gör så utan hela tiden ökar de offentliga
              insatserna jobbar till slut alla människor på Ams. Då, mina vänner,
              blir det inte så mycket stark välfärd.
            </seg>
            <seg xml:id="i-5fd8a3836ef9c55d-0">
              Jag vill också annonsera och vara tydlig med att det finns saker
              vi kan komma att göra. Vi i Folkpartiet liberalerna vänder på
              alla stenar för att vara beredda att möta det som kan bli ännu
              tuffare. Jag tror att vi kan klara oss ganska bra internationellt
              sett i denna konjunkturkris vi kommer att hamna i, men vi är beredda
              att pröva allt från rotavdrag till förändrade och förstärkta ränteavdrag,
              höjda barnbidrag, sänkt skatt för alla pensionärer och att fundera
              på hur vi kan stödja likviditetstillgången i svenska företag.
              Det är saker som inte behöver ske här och nu, men vi för en diskussion
              om dem när vi förvaltar det mandat Folkpartiet fick tillsammans
              med de andra i alliansen att styra landet. Det innebär att hantera
              kriser.
            </seg>
            <seg xml:id="i-ad68af56ea5b1ea1-0">
              Vänner, åhörare, tv-tittare, halsduksstickare och kolleger! Fundera
              på hur Socialdemokraterna hanterade tidigare kriser. Den som undrar
              om de hanterade dem bra kan med fördel läsa Kjell-Olof Feldts
              bok om hur de hanterade den bubbla de skapade på 80-talet. Det
              är ord och inga visor över socialdemokratisk krishantering.
            </seg>
          </u>
          <note type="speaker" xml:id="i-7a0b29218883a06b-0">
            Anf. 151 TOMAS ENEROTH (s):
          </note>
          <u who="tomas_eneroth_80b549" xml:id="i-b09ee6aa1f0e98d9-6">
            <seg xml:id="i-234743d654aae939-0">
              Herr talman och ärade ledamöter av denna kammare, ni på läktaren
              och andra som eventuellt tittar på debatten! Temat i denna del
              av den allmänpolitiska debatten handlar om finansmarknader och
              statliga bolag. Jag fick en tanke när jag såg att Paul Krugman
              fick Nobelpriset. Det är intressant. Han är en progressiv ekonom
              som har varit tydlig i sin kritik av Bushs avregleringspolitik
              just när det gäller de finansiella marknaderna. Han har fått mycket
              kritik av nyliberala ekonomer, och nu sitter han där med Nobelpriset
              som ska delas ut i Sverige den 10 december. Dessutom konstaterar
              många att han faktiskt har fått rätt. Det var en alltför långtgående
              avregleringspolitik.
            </seg>
            <seg xml:id="i-6a0d32445281f397-0">
              Det är intressant att notera att George Bush började med skuldövertagande
              som modell men därefter nu har gått in och diskuterat att ta över
              ägarandelar. Det kanske blir de största förstatliganden av verksamhet
              i USA under lång tid. Det är intressant som betraktelse över hur
              framgångsrik nyliberalismen har varit i så fall.
            </seg>
            <seg xml:id="i-d249bd0079fb0ae2-0">
              Jag vill ändå påpeka att det här inte är över ännu. Jag är nog
              lika glad som många andra att euroländerna har tagit initiativ
              för att lugna marknaden. Jag är glad över det engagemang som flera
              av Europas ledare har visat. Det har varit viktigt för att få
              en lugnande effekt på finansmarknaden, men det är inte över än.
            </seg>
            <seg xml:id="i-70e272f9248bd26a-0">
              Det finns mycket som talar för att vi kan ha en fortsatt finansiell
              oro under lång tid framöver. Det är väl att Sveriges regering
              saktmodigt agerar och följer efter. Som vi noterade tidigare i
              replikskiftet tog det sin tid innan både Anders Borg och Mats
              Odell valde att inse att vi faktiskt har en kris i det finansiella
              systemet som kommer att påverka det svenska ekonomiska systemet.
              På motsvarande sätt har man ännu inte kommit till insikt om att
              vi faktiskt har en kris på den svenska arbetsmarknaden.
            </seg>
            <seg xml:id="i-555e859c72677ce9-0">
              I flera europeiska länder går man in med ett ökat statligt engagemang,
              och Island till och med förstatligar tre tror jag banker. Det
              är fascinerade att Sveriges regering den enda regeringen har ambitionen
              att göra sig av med den statliga banken, att minska det statliga
              ägandet, att minska det statliga inflytandet i bolåneinstitutet
              SBAB och i Nordea. Det torde vara en extrem uppfattning att regeringen
              i Sverige mitt under pågående finanskris fortfarande har uppfattningen
              att Nordea och SBAB ska säljas ut. Om Mats Odell hade varit här
              han har lämnat debatten hade det varit intressant att ta den diskussionen.
            </seg>
            <seg xml:id="i-ce0bd6bff990447f-0">
              Jag noterar att Anders Borg i senaste numret av Financial Times
              sade att det kan bli svårt att nu fullgöra åtagandena att sälja
              på grund av turbulensen på finansmarknaden. Det är kanske någon
              borgerlig debattör här som vill ge besked om Anders Borg därmed
              signalerar att det för närvarande inte är aktuellt att sälja Nordea
              eller SBAB.
            </seg>
            <seg xml:id="i-ab05f09d0ee22087-0">
              Grundfrågorna finns där: Är det viktigt att ha kvar utförsäljningsplanerna
              med tanke på den oro som finns? Ökar stabiliteten på den svenska
              finansmarknaden om man säljer SBAB och Nordea? Om vi tittar på
              ett annat perspektiv: Ökar konkurrensen om SBAB och Nordea säljs?
              Kommer vi som kunder eller konsumenter att ha någon nytta av ett
              ökat oligopol på bank- eller finansmarknaden? Det stora bekymret
              har varit frånvaron av aktörer. Här har SBAB varit en viktig aktör
              i och med att man har kunnat pressa bolåneräntorna på ett sätt
              som gör att andra aktörer tvingas följa efter.
            </seg>
            <seg xml:id="i-b3d31ecc75080a39-0">
              Det är frånvaron av statligt agerande som har varit ett bekymmer.
              Nu ser vi ett ökat engagemang i Europa och inte minst i USA.
            </seg>
            <seg xml:id="i-bb2e1339a499f758-0">
              Jag oroar mig även för hur turbulensen på den finansiella marknaden
              påverkar den reala ekonomin. Någon av talarna jag tror att det
              var Roger Tiefensee uttryckte det på ett bra sätt. Vad är det
              som påverkar Lastvagnars försäljning? Jo, kapital krävs för att
              finansiera köp av lastbilar. Det klarar man inte av. Det är en
              annan typ av kris än den som Volvo PV har det ska gudarna veta
              men det är en tydlig kris som slår inom stora delar av svensk
              industrisektor. Det riskerar att skapa en situation där det blir
              frånvaro av investeringar. Om det är något vi behöver, inte minst
              i den konjunktur vi nu går in i, är det fortsatta investeringar
              i vårt land. Det här är i stora delar en likviditetskris, inte
              en soliditetskris. Här finns ändå resurser och möjligheter att
              göra viktiga investeringar för svensk industri.
            </seg>
            <seg xml:id="i-64639f5acc6266f5-0">
              Här valde Riksbanken vid något tillfälle att lätta på förlåten
              och föra en diskussion om lånegarantier. Jag är den förste att
              säga att det vore en intressant möjlighet. Jag har noterat att
              det i samtalen om Volvos framtid har kommit upp den typen av diskussioner
              för att möjliggöra investeringar. Samtidigt måste vi alla vara
              medvetna om att här bör ändå ett fungerande banksystem vara det
              som ska sköta åtagandet. Det är den allra bästa lösningen, men
              just nu har vi en inte fungerande finansmarknad. Det vore intressant
              om det är någon borgerlig debattör här som är beredd att ta upp
              den handsken och föra ett resonemang om lånegarantier eller hur
              vi på annat sätt ska få fart på investeringarna i Sverige.
            </seg>
            <seg xml:id="i-9e8e5f2a469e3746-0">
              När det gäller den andra delen av industrikrisen, att hantera
              människor som drabbas av varsel, att ge tydliga långsiktiga besked
              om forskningsinvesteringar för fordonsindustrin, att ge ordentliga
              verktyg för det näringspolitiska arbete som behöver göras i kommuner
              och regioner, har regeringen mycket att lära av de idéer som socialdemokratin
              och fackföreningsrörelsen har och av våra tidigare erfarenheter.
            </seg>
            <seg xml:id="i-0a47613f7b1a1898-0">
              Frånvaron av insatser är beklämmande. Det har sagts tidigare
              i den här debatten, och jag är helt övertygad om att även den
              regering vi har i landet i dag kommer att behöva revidera sin
              uppgift att det inte behövs några nya resurser. När 10 000 varsel
              kommer bara i september är det otvetydigt att vi kommer att behöva
              göra ytterligare insatser, både arbetsmarknadspolitiska och givetvis
              näringspolitiska. Här väntar vi fortfarande på besked från regeringen.
            </seg>
          </u>
          <note type="speaker" xml:id="i-1d3a215f90e1e722-0">
            Anf. 152 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-0">
            <seg xml:id="i-30451c17f08358f3-0">
              Herr talman! Det är med ganska stor förvåning som jag hör Tomas
              Eneroth med fascination prata om förstatligandet av banker på
              Island. Det är någonting som jag kan tolka på två olika sätt.
              Antingen gör Socialdemokraterna just nu en vänstersväng som vi
              inte har sett i svensk politik sedan SSU tvingade Socialdemokraterna
              att förstatliga apoteken. Eller också gör man en anpassning för
              att kunna få ihop ett oppositionsalternativ som också innefattar
              Vänsterpartiet.
            </seg>
            <seg xml:id="i-eda3352bda89af04-0">
              Ska jag tolka Tomas Eneroth som att det är Socialdemokraternas
              nya mening att staten ska använda sina resurser till att socialisera
              de banker som är fria i Sverige i dag?
            </seg>
            <seg xml:id="i-01ad155b5c78d36c-0">
              Det behövs också en nyansering av bilden. Vad är det som är själva
              grunden till den finanskris som vi ser? Är det fria ekonomier
              eller statliga regleringar och incitament från politiskt håll
              som i grunden och botten har lett till den överbelåning som finns?
              Jag tror att det är det senare.
            </seg>
          </u>
          <note type="speaker" xml:id="i-dfda67a3a09e475d-0">
            Anf. 153 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-7">
            <seg xml:id="i-defe33d5c7ed35fb-0">
              Herr talman! Jag kan lugna Federley. Nej, det finns inga långsiktiga
              planer på att förstatliga banker. Jag ville bara ta Island som
              ett exempel på att staten tvingas gå in när krisen är där. I många
              europeiska länder och till och med i USA går staten nu in med
              stöd och engagemang. I det läget blir den svenska positionen att
              minska det statliga engagemanget något annorlunda.
            </seg>
            <seg xml:id="i-e336fefb420036ea-0">
              Vårt besked är tydligt. Vi tycker att man ska behålla det statliga
              inflytandet i Nordea. Vi tycker att man ska behålla SBAB. Det
              har varit till svensk fördel att ha ett ägande, inte bara kapitalmässigt.
              Detta är ju verksamheter som har ökat i värde, som har varit en
              bra placering av svenska egendomar och tillgångar. Det har inneburit
              att vi dessutom har fått avkastning på det kapitalet, och mycket
              bättre avkastning än den statsskuldlåneränta som det skulle bli
              om man säljer bankerna eller SBAB.
            </seg>
            <seg xml:id="i-4de6b4e9e4ce5b15-0">
              Nej, där kan jag lugna Fredrick Federley. Det är ingen fara.
            </seg>
            <seg xml:id="i-512ee885f95ec056-0">
              Däremot delar jag inte alls uppfattningen att det är den statliga
              regleringen i USA som har lett till finanskrisen, snarare tvärtom.
              Det man nu pekar på är just frånvaron av regleringar som det stora
              bekymret. Det är väl det som Paul Krugman också pekar på väldigt
              tydligt.
            </seg>
            <seg xml:id="i-9e0667d85ab557f8-0">
              Det behövs insatser från samhället och politiken. Nyliberalismen
              har i den meningen fått sig en ordentlig knäck, och det välkomnar
              jag.
            </seg>
          </u>
          <note type="speaker" xml:id="i-4a67719480c2457a-0">
            Anf. 154 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-1">
            <seg xml:id="i-5ed50a2a84e9efb4-0">
              Herr talman! Det är få länder på denna planet som har så oerhört
              reglerade marknader som USA de facto har. Det må vara så att man
              i grunden har en marknadsliberal retorik, men det finns oerhört
              mycket regleringar på den här marknaden. Det var också en uttalad
              ambition från Bushadministrationen att försöka få bankerna till
              att låna ut pengar till människor som inte var kreditvärdiga,
              och detta har varit en viktig del i den finanskris som vi ser.
            </seg>
            <seg xml:id="i-87edfe06186bc50f-0">
              Men det är också så, Tomas Eneroth, vilket Socialdemokraterna
              kanske kan erkänna, att de svenska bankerna i ett internationellt
              perspektiv har stått starka och fortfarande står starka, även
              om det är helt klart att vi inte är ur krisen och vi fortfarande
              ser utmaningar.
            </seg>
            <seg xml:id="i-13899eafa4c8c12b-0">
              Kan det vara ett minskat statligt inflytande i de svenska bankerna
              som har gjort att de är så pass starka som de är? I så fall är
              det en klar signal om att vi borde fortsätta i den riktningen
              och göra oss kvitt Nordea.
            </seg>
          </u>
          <note type="speaker" xml:id="i-c23c02247d8d110a-0">
            Anf. 155 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-8">
            <seg xml:id="i-5376af7614ba02da-0">
              Herr talman! Det sista är nog en analys som Fredrick Federley
              är väldigt ensam om, möjligtvis med stöd av någon liberal tankesmedja.
              I övrigt inser alla att styrkan i Sverige just nu är stabila statsfinanser,
              ordning och reda i vår ekonomi. Vi har tack och lov också ett
              ramverk som jag var med och bidrog till i mitten av 90-talet när
              vi städade upp efter den förra borgerliga regeringen, såg till
              att vi har utgiftstak och ordning och reda i statens finanser.
              Det är det som ger oss en styrkeposition.
            </seg>
            <seg xml:id="i-658663d23ba11530-0">
              Men styrkepositionen blir inte bättre om man avhänder sig ägandet
              i SBAB, med den risk det nu skulle vara om man gjorde en sådan
              försäljning på marknaden, eller för den delen sitt ägande i Nordea.
              Tvärtom kan det också vara en styrka att ha den garantin. Det
              är väl annars ett skäl till att många andra länder i Europa ser
              vikten av att ha ett statligt institutionellt ägande.
            </seg>
            <seg xml:id="i-f6603005f9b43c72-0">
              Återigen: Det här är en kris för en del av dem som har förespråkat
              den helt fria marknaden. Vi konstaterar att politiken behövs för
              att korrigera. Min fråga, som jag hoppas att någon annan tar upp
              i en replik, är: Är det så att vi även på investeringssidan behöver
              ett ökat politiskt statligt engagemang? Marknaden borde kunna
              lösa detta, men vi behöver för de kommande åren ganska snabbt
              stora investeringar inom bostadssektorn, industrisektorn och andra
              delar av näringslivet.
            </seg>
          </u>
          <note type="speaker" xml:id="i-1041e9637881546c-0">
            Anf. 156 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-7">
            <seg xml:id="i-88f6eea42174cff5-0">
              Herr talman! Tack, Tomas Eneroth, för konstaterandet att det
              inte är över ännu. Det är helt rätt. Det är svårt att veta var
              i ett krisförlopp vi befinner oss, och det ska man ha den största
              ödmjukhet inför.
            </seg>
            <seg xml:id="i-31aad38186144848-0">
              Därför är jag väldigt glad att man på EU-nivå nu har lyckats
              samla sig. Man kunde se nationella tendenser, där Tyskland ena
              dagen sade att det inte var några konstigheter och nästa dag beslutade
              om en väldigt stor höjning av insättningsgarantin. Det riskerade
              att bli ett förlopp mellan de europeiska länderna. Att man nu
              har ett gemensamt agerande är oerhört viktigt.
            </seg>
            <seg xml:id="i-96d12cf3e6dd0a64-0">
              När ni påstår att den svenska regeringen agerar saktfärdigt har
              ni nog inte riktigt förstått vad som har hänt bakom kulisserna.
              Där har Anders Borg och andra företrädare för den svenska regeringen
              på ett påtagligt sätt bidragit till det ramverk som nu håller
              på att snickras fram på EU-nivå.
            </seg>
            <seg xml:id="i-f85383a1c31f61a1-0">
              När det gäller SBAB och Nordea fanns ju Nordea på en säljlista
              redan under den socialdemokratiska regeringens tid.
            </seg>
          </u>
          <note type="speaker" xml:id="i-5ac67efb137f6a40-0">
            Anf. 157 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-9">
            <seg xml:id="i-f256b3e36426ccf8-0">
              Herr talman! Jag noterar att inte heller Roger Tiefensee tog
              bollen i fråga om hur vi ska kunna se till att garantera investeringar
              och finansiella lösningar för sådana. Det kanske får bli i ett
              annat forum.
            </seg>
            <seg xml:id="i-928052c70aab7b85-0">
              Roger Tiefensee delar uppenbarligen Mats Odells uppfattning att
              det fortfarande är aktuellt att sälja Nordea. Jag beklagar det,
              för i detta läge är det en helt felaktig åtgärd.
            </seg>
            <seg xml:id="i-df184b5cb6668750-0">
              Däremot delar jag uppfattningen att ett samordnat agerande är
              bra. Euroländernas agerande, som skedde utan svensk medverkan
              vid bordet eftersom Sverige inte ingår där, var en stark och viktig
              signal till marknaden.
            </seg>
            <seg xml:id="i-f269ed8625b45b40-0">
              Jag tror att den erfarenhet vi har av bankkrisen i 90-talets
              början är att ett brett och samordnat agerande är det bästa, det
              vill säga att man också över blockgränserna vågade ta initiativ.
              Det är så med många stora och långsiktiga frågor att man borde
              våga sträcka ut handen, i stället för att själv säga att man klarar
              av det här ensidigt. Tänk om vi hade haft en regering som vågade
              vara regering för hela landet och inte bara för några få och som
              insåg detta: Med den industrikris och den finansiella kris vi
              har, låt oss sätta oss och göra gemensamma lösningar!
            </seg>
            <seg xml:id="i-1745186f090a0aca-0">
              Från socialdemokratins sida har vi vid sådana tillfällen varit
              väldigt aktiva och medverkat, under 90-talskrisen, och vi skulle
              naturligtvis göra det nu också för att både säkra det finansiella
              systemet och få säkrad tillväxt och fortsatt utveckling på svensk
              arbetsmarknad. Den här regeringen väljer de ensligas allé, och
              det kan jag bara beklaga.
            </seg>
          </u>
          <note type="speaker" xml:id="i-b7d33f3ca5eed386-0">
            Anf. 158 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-8">
            <seg xml:id="i-dc4ae241942c95b8-0">
              Herr talman! Det har kommit upp tidigare i debatten, och Mats
              Odell påpekade det, att i morgon kommer regeringen att föra en
              dialog med oppositionen just om innehållet i EU-uppgörelsen och
              hur man ser på att vi ska få en så bred uppslutning som möjligt
              i riksdagen. Jag tycker att det är bra. Det har också Thomas Östros
              varit glad åt, så jag tycker att Tomas Eneroth borde vara lika
              glad.
            </seg>
            <seg xml:id="i-dbabc254f10952d7-0">
              När det gäller möjligheter för staten ser jag kanske hellre det
              som Riksbanken har flaggat om, att man kan vara beredd att gå
              in och underlätta för företag att få krediter. Vi vet inte, men
              det kan bli nödvändigt. Jag vet inte exakt hur upplägget skulle
              se ut, men den flaggningen är nog så viktig.
            </seg>
            <seg xml:id="i-abf8bc587cd57bd7-0">
              Nordea och SBAB är två företag som vi har aviserat att vi ska
              sälja, men vi kommer inte att lägga ut dem på börsen i morgon
              dag, om Tomas Eneroth har trott det.
            </seg>
          </u>
          <note type="speaker" xml:id="i-2fe3a761d217aca0-0">
            Anf. 159 TOMAS ENEROTH (s) replik:
          </note>
          <u who="tomas_eneroth_80b549" xml:id="i-b09ee6aa1f0e98d9-10">
            <seg xml:id="i-ef16bd70ec3c2fa6-0">
              Herr talman! Tack för att ni varje fall inte i morgon dag lägger
              ut dem på börsen! Låt oss hoppas att den morgondagen sträcks ut
              under väldigt lång tid framöver. Det vore ett misstag att sälja
              dessa verksamheter.
            </seg>
            <seg xml:id="i-27646310a26c0631-0">
              Jag har noterat mycket väl att regeringen nu ska informera. Man
              lägger ju en proposition på riksdagens bord, och det är väl bra
              att man pratar om den med oppositionen då det är en proposition
              som är viktig för att möta den oro som finns på de finansiella
              marknaderna.
            </seg>
            <seg xml:id="i-8303dc662ae776ac-0">
              Jag vill ändå påminna om att det är över ett år sedan Pär Nuder,
              som då var vår finanspolitiske talesman, sade till regeringen:
              Bjud nu in oss till en diskussion och offentliggör siffrorna om
              vad som händer på finansmarknaderna så att vi kan föra ett ordentligt
              samtal om detta! Men Anders Borg var inte alls intresserad av
              detta. Så här i efterhand kan vi konstatera att det hade varit
              en mycket klok åtgärd från regeringen att då bjuda in oppositionen
              och lyssna på Pär Nuders sakkunskap.
            </seg>
            <seg xml:id="i-ce41ded61be92d53-0">
              Nu lyssnar man förhoppningsvis på Thomas Östros sakkunskap framöver,
              för vi har ju en erfarenhet av vad som händer. Sverige, som är
              ett litet exportberoende land, är så oerhört ömtåligt. Man kan
              inte, likt Mats Odell, säga att det här inte kommer att skada
              Sverige. Vi vet att vi, som är ett litet, exportberoende land,
              blir oerhört skadade även när det är finansiell turbulens på andra
              sidan jordklotet. Alltså måste vi ha den beredskapen. Det är ett
              sent uppvaknande.
            </seg>
          </u>
          <note type="speaker" xml:id="i-d03d8095bcb04c53-0">
            Anf. 160 ANNE-MARIE PÅLSSON (m):
          </note>
          <u who="anne-marie_palsson_4f363b" xml:id="i-395d657f3e5b8dce-0">
            <seg xml:id="i-3608691962f5cf4e-0">
              Herr talman! Vi lever i en spännande tid. Det har sagts förut
              här i dag, och jag instämmer i det. För oss här i kammaren är
              det som att följa ett historiskt unikt förlopp från första parkett.
              Till mina forskarkolleger i Lund sade jag: Lämna era vanliga forskaruppgifter
              och gå ut och titta vad som händer. Ni kommer inte att få fler
              tillfällen på mycket länge att följa den här typen av ekonomiska
              förlopp.
            </seg>
            <seg xml:id="i-a23c1251e1f948da-0">
              När man nu befinner sig mitt i det mest turbulenta är det ganska
              förståeligt att man har anlagt ett ganska snävt perspektiv på
              krisen. Det handlar om att hitta syndabockarna. Vilka de är har
              vi fått höra flera gånger: Det är de giriga finansmatadorerna.
              Det är de slappa regelverken. Det är de vidlyftiga bonussystemen,
              och det är de obegripliga finansiella produkterna.
            </seg>
            <seg xml:id="i-eb5b27d21013f3ac-0">
              Herr talman! Det är klart att girighet, belöningssystem, regelverk
              och svårbegripliga produkter har spelat en roll här. Men att de
              ensamma har bidragit till den kris vi ser nu tror jag inte ett
              ögonblick på. Det räcker helt enkelt inte som förklaring. Alla
              som har följt finansiella bubblors förlopp tidigare inser att
              det är något som saknas i den kritiken och i den analys som hitintills
              har gjorts. Det som saknas är en enkel men väldigt central företeelse,
              nämligen pengar.
            </seg>
            <seg xml:id="i-fc841cef977cc039-0">
              Det behövs pengar, massor av pengar, för att det ska bli en bubbla.
              Det behövs så mycket pengar att man skapar rejäla obalanser i
              det ekonomiska systemet. När dessa obalanser ska rättas till uppstår
              krisen.
            </seg>
            <seg xml:id="i-c8472dfbd2c77aba-0">
              Det är ganska viktigt att ha detta klart för sig när man ska
              försöka få en uppfattning om vad som händer i dag. Låt oss lyfta
              blicken lite och lämna detta med girighet och se vad det är för
              obalanser som har byggts in i de ekonomiska systemen.
            </seg>
            <seg xml:id="i-9aa9d23f5b615329-0">
              Man behöver inte leta särskilt länge för att hitta de centrala
              marknaderna. Det är den kinesiska marknaden och den amerikanska
              marknaden. Amerika har under 2000-talet byggt upp mycket stora
              underskott både i sin externa handel och internt via sina budgetunderskott.
              Dessa underskott har varit möjliga att bygga upp därför att det
              har funnits länder som gärna har lånat ut, och det land jag främst
              tänker på är Kina. Kina har under samma period kunnat bygga upp
              så stora resurser att man i dag faktiskt svarar för världens största
              valutareserv.
            </seg>
            <seg xml:id="i-6d5a96a57ad45496-0">
              Då är vi inne på nästa moment i analyskedjan. Det är att regelverken
              eller bristen på regelverk inte främst är det som kännetecknar
              de finansiella marknaderna utan det som kännetecknar handelsmarknaderna.
              Det är relationen på den internationella handelsmarknaden som
              har varit bristfälligt reglerad.
            </seg>
            <seg xml:id="i-bd257d6e138ef1bd-0">
              Kina blev medlem i WTO i början av 2000-talet och har sedan dess
              kunnat agera på denna marknad med en kraftigt undervärderad valuta.
              Genom denna felaktiga värdering har man kunnat skapa dessa överskott.
              Det har inte varit tyst. Man har klagat på detta framför allt
              från amerikanskt håll och sagt att det inte är rimligt att det
              kan gå till på det här viset, men mer än så har det inte varit.
              Att man från svensk sida har haft synpunkter på denna ordning
              har jag inte hört.
            </seg>
            <seg xml:id="i-f127b32b407b2c52-0">
              Härifrån har vi sagt att det centrala med handel och globalisering
              har varit att vi tar bort tullmurar och sänker gränshindren. Det
              är oerhört viktigt, men för att den internationella handeln ska
              utvecklas på ett stabilt och sunt sätt måste det också finnas
              regler för hur länderna förhåller sig till varandra.
            </seg>
            <seg xml:id="i-4a38440e18424347-0">
              Det vill säga att jag finner det uteslutet att vissa länder år
              efter år kan uppvisa mycket stora överskott samtidigt som andra
              länder år efter år kan ha samma stora underskott. Det är denna
              obalans som vi ser i dag, och det är den som vi ser ska rättas
              till. Då blir det turbulent och jobbigt.
            </seg>
            <seg xml:id="i-b9fa5a0750a6ee9a-0">
              I den värld vi lever i, där alla marknader är sammanlänkade med
              varandra, inte bara de finansiella, kan man inte isolera krisfenomenet
              till den amerikanska marknaden, utan det spiller självklart över
              på alla andra internationella marknader.
            </seg>
            <seg xml:id="i-689fed454e23ed24-0">
              Herr talman! När vi diskuterar den finansiella krisen och vad
              vi ska göra inför framtiden för att slippa uppleva detta en gång
              till slippa att skattebetalare, småföretagare, pensionärer, arbetslösa,
              unga och gamla tvingas vara med och finansiera en vidlyftig utlåning
              måste vi också ha klart för oss vad vi ska titta på. Vad är det
              för regler vi ska skärpa?
            </seg>
            <seg xml:id="i-17f55924ce043f20-0">
              Man får gärna ta tag på de finansiella marknaderna, men jag vill
              också hävda att det nu är tid för att vi här i kammaren också
              funderar över hur vi ska reglera relationerna på handelsmarknaderna.
              Hur ska vi förhålla oss till varandra, vi länder som gärna vill
              delta i det internationella handelsutbytet och som vill ha en
              garanti för att detta utbyte ska utvecklas på ett stabilt sätt
              även framöver?
            </seg>
          </u>
          <note type="speaker" xml:id="i-d441bcd59ae61f51-0">
            Anf. 161 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-79193ca1dc3e4d74-0">
            <seg xml:id="i-5cad8c84e852968b-0">
              Herr talman! Jag tänkte ta tillfället i akt att prata om ett
              statligt bolag som ligger mig varmt om hjärtat, nämligen Posten.
              Den 1 april i år kallades till en presskonferens där näringsminister
              Maud Olofsson presenterade en avsiktsförklaring om en fusion mellan
              den svenska och den danska Posten. Jag ska villigt erkänna att
              jag trodde att det var ett riktigt aprilskämt. Så var dock inte
              fallet.
            </seg>
            <seg xml:id="i-197d0b1d881a8c86-0">
              Vad Maud Olofsson däremot missade att berätta på presskonferensen
              var att den kommande fusionen också är ett första steg i att privatisera
              Posten. Den tredje största ägaren i den svensk-danska Posten kommer
              förmodligen att bli riskkapitalbolaget CVC, en ägare som den svenska
              Posten får på köpet eftersom danska staten tidigare har sålt 22
              procent av den danska Posten. CVC:s ägande av danska Posten är
              dock kortsiktigt, och riskkapitalbolaget vill sälja inom fem år.
              Trots att CVC kommer att bli den minsta ägaren driver den borgerliga
              regeringen en framtida börsnotering av Posten, något som vi socialdemokrater
              har motsatt oss.
            </seg>
            <seg xml:id="i-9c1e95c34af5f0c1-0">
              Posten är en viktig del av infrastrukturen i vårt land. Därför
              är det viktigt att staten också i fortsättningen är en aktiv ägare
              av bolaget. Men regeringens agerande är mer i linje med den nyliberala
              tanken att privat ägande är bättre än att äga gemensamt. Det är
              en ståndpunkt som inte delas av svenska folket. Enligt en opinionsundersökning
              som har gjorts av fackförbundet Seko vill 61 procent av svenskarna
              att staten behåller Posten. I mitten av juni gav ändå den borgerliga
              majoriteten klartecken till regeringen att minska statens ägande
              i den svenska Posten till 34 procent.
            </seg>
            <seg xml:id="i-cc4eeb7dd02552fb-0">
              Nu har det gått sex månader sedan avsiktsförklaringen, och de
              glada miner som visades upp i april har förbytts i veckade pannor.
              Den 27 juni kom det överraskande beskedet att Postens vd hade
              fått sparken med omedelbar verkan då det enligt styrelsens ordförande
              inte fanns förtroende för vd:n. Om det fanns andra orsaker vet
              jag inte, men Erik Olsson sade själv om sin framtid: En sak är
              dock säker, jag kommer att vara noggrann med vem som är ägare
              i det bolag jag i framtiden kommer att arbeta i.
            </seg>
            <seg xml:id="i-7c319c4f76e53cba-0">
              Vem som nu ska bli vd i den svensk-danska Posten återstår att
              se. Enligt Postens styrelseordförande går det trögt med att rekrytera
              en ny styrelseordförande.
            </seg>
            <seg xml:id="i-4a91187f4a004a65-0">
              Den svenska Postens omsättning på 30 miljarder kronor är dubbelt
              så hög som den hos Post Danmark. Fjolårsvinsten på 1,6 miljarder
              var även den dubbelt så hög. Själva affären innebär att svenska
              staten kommer att få 58,2 procent av aktierna i det gemensamma
              bolaget, och danska staten och riskkapitalbolaget får 38 procent.
              Själva röstandelarna ska delas lika mellan svenska och danska
              staten.
            </seg>
            <seg xml:id="i-3731199b8761a61e-0">
              Nutek konstaterar i sitt remissvar på regeringens proposition
              att det här är en dålig affär för svenska staten. Jag hade gärna
              hört varför regeringens egen utförsäljningsgeneral, Mats Odell,
              anser att svenska staten ska göra en så dålig affär, men han valde
              att inte vara kvar i kammaren under hela debatten, vilket jag
              bara kan beklaga.
            </seg>
            <seg xml:id="i-204ad7eb7e3dc551-0">
              Trots regeringens tidsplan en optimistisk sådan är aktieägaravtalet
              fortfarande inte klart, trots sex månaders förhandlingar.
            </seg>
            <seg xml:id="i-0f159100c90a93f2-0">
              Det aktieägaravtal som finns mellan Post Danmark och CVC ger
              riskkapitalbolaget rätt att köpa aktiemajoriteten i Post Danmark
              före 2011, vilket betyder att danska staten får äga högst 47 procent.
              Annars måste CVC köpas ut.
            </seg>
            <seg xml:id="i-54fcb7cbe42e5208-0">
              Kan någon borgare här nu redogöra för om Posten måste börsintroduceras
              eller inte och vad det i så fall kostar för svenska staten att
              avstå?
            </seg>
            <seg xml:id="i-f92a2e5ba49420e3-0">
              Varför fick riksdagen inför beslutet i våras inte veta att börsintroduktionen
              var oundviklig? Vem ska nu bli vd i den svensk-danska Posten?
              Enligt aktieägaravtalet skulle det vara en svensk. Men sedan Erik
              Olsson sparkades i våras är det oklart om det kan bli så. Klart
              är i alla fall att den danske miljardären och företagsledaren
              Fritz Schur ska bli styrelseordförande i den styrelse som ännu
              inte är utsedd för den svensk-danska postkoncernen.
            </seg>
            <seg xml:id="i-884d1923f2d9cbb9-0">
              Är det en desperation från de borgerliga riksdagsledamöternas
              och regeringens sida när det gäller att genomföra en privatisering
              som gör att de är beredda att gå med på vad som helst för att
              driva igenom affären? Finns det någon borgerlig ledamot i den
              här kammaren som kan förklara varför man vill göra en så dålig
              affär för svenska staten? Jag skulle vara jätteglad om jag kunde
              få svar på det.
            </seg>
          </u>
          <note type="speaker" xml:id="i-f5868906b779d9b3-0">
            Anf. 162 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-2">
            <seg xml:id="i-42cd4ad9807ec349-0">
              Herr talman! Det är med förvåning som jag hör Eva-Lena Jansson
              gå emot fackförbundet SEKO Postens uppfattning om den här affären,
              som har sagt att man ser det här som en bra affär för att den
              är långsiktig och trygg. Jag undrar om det är Socialdemokraternas
              uppfattning att fackförbundet gör en felaktig bedömning eller
              om det är någonting nytt som har hänt inom socialdemokratin som
              gör att man vänder sig mot facket och de anställda på det här
              sättet.
            </seg>
          </u>
          <note type="speaker" xml:id="i-66fe73a192f19cd8-0">
            Anf. 163 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-79193ca1dc3e4d74-1">
            <seg xml:id="i-e5aea5b1b37df77f-0">
              Herr talman! Som jag trodde att de flesta kände till har SEKO
              och Socialdemokraterna samma uppfattning, att fusionen är bra.
              Det är bra att vi har en fusion mellan den svenska Posten och
              den danska Posten. Vi är också helt överens om att vi inte vill
              ha någon privatisering och börsintroduktion av Posten.
            </seg>
            <seg xml:id="i-2dd4e0f8812890b7-0">
              Det är mycket tydligt. SEKO har skrivit det. Socialdemokraterna
              har skrivit det i sin reservation. En framtida fusion har vi ingenting
              emot, men just privatiseringen och börsintroduktionen är vi motståndare
              till. Det hoppas jag att Fredrick Federley nu också känner till.
            </seg>
          </u>
          <note type="speaker" xml:id="i-59645a0128894050-0">
            Anf. 164 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-3">
            <seg xml:id="i-fd9d9d70e71eee07-0">
              Herr talman! Min tolkning av Eva-Lena Janssons svar måste då
              vara att fackförbundet i fråga ser detta som en handling för trygghet
              och för långsiktighet, medan Socialdemokraterna bedömer att den
              affären absolut inte skapar den tryggheten.
            </seg>
            <seg xml:id="i-22ef51c5714f92b2-0">
              Men det skulle också vara intressant att höra på vilka punkter,
              konkret, du är rädd för att se en privatisering av Posten, om
              det nu är vad vi får se framöver, och en börsintroduktion.
            </seg>
            <seg xml:id="i-2f5e5159a84db252-0">
              Har det varit till ogagn för människor när vi har avreglerat
              telemarknaden, till exempel? Människor har kunnat få lägre elpriser,
              ett större utbud, fler tjänster att tillgå via telenätet, till
              exempel.
            </seg>
          </u>
          <note type="speaker" xml:id="i-c53d1f19a28e360d-0">
            Anf. 165 EVA-LENA JANSSON (s) replik:
          </note>
          <u who="eva-lena_jansson_b8d91d" xml:id="i-79193ca1dc3e4d74-2">
            <seg xml:id="i-fc939abb496ae8fc-0">
              Herr talman! Precis som jag sade i inledningen av mitt anförande
              anser vi socialdemokrater att Posten är en viktig del av infrastrukturen.
              Vi anser också att det bör vara i statlig ägo. Det är en uppfattning
              som vi delar med SEKO.
            </seg>
            <seg xml:id="i-64dd1d38ede72943-0">
              Eftersom vi har haft en reservation i den frågan och vi dessutom
              har röstat om det tycker jag att kammarens ledamöter borde känna
              till den reservationen.
            </seg>
          </u>
          <note type="speaker" xml:id="i-bbfcb06052795045-0">
            Anf. 166 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_840edd" xml:id="i-71c6ecd400ddc312-0">
            <seg xml:id="i-0c0f0f68773bf662-0">
              Herr talman! Det finns uppdateringar att hämta. Antivirusprogrammet
              måste uppdateras. Känner ni igen dessa meddelanden? Våra datorer
              uppdateras dagligen. Utvecklingen går framåt. Den statliga förvaltningen
              måste också uppdateras. Detta kan göras genom utveckling av e-förvaltning.
            </seg>
            <seg xml:id="i-6574b5aa2c96786d-0">
              Vad är e-förvaltning? E-förvaltning definieras inom EU som verksamhetsutveckling
              i offentlig förvaltning som drar nytta av informations- och kommunikationsteknik
              kombinerad med organisatoriska förändringar och nya kompetenser.
              Detta innebär att användning av ny teknik inte bara gäller tillgängligheten
              via Internet utan även användning av bättre elektronisk utrustning,
              nya programvaror, nya system, som till exempel ärendehanteringssystem.
            </seg>
            <seg xml:id="i-a5aea773aea9f077-0">
              Det finns många villkor som måste uppfyllas för att e-förvaltningen
              ska anses vara effektiv och nyttig. Den viktigaste förutsättningen
              är att förvaltningen skapas för människor. Därmed måste den vara
              så enkel som möjligt för så många som möjligt.
            </seg>
            <seg xml:id="i-5b61a1e1ba3ca792-0">
              Vårt mål är att Sverige ska ha världens enklaste förvaltning
              år 2010. Människor måste ha tillit till tekniken och förtroende
              för myndigheternas digitala kompetens. Kommunikationsnäten måste
              vara robusta, och myndigheterna måste bli bättre på informationssäkerhet.
              Samtidigt är det viktigt med öppenhet och transparens från myndigheternas
              sida.
            </seg>
            <seg xml:id="i-326323e330669089-0">
              Det är angeläget att utöka och utveckla e-förvaltningen. IT måste
              genomsyra myndigheternas verksamhet. Olika myndigheter, kommuner,
              landsting, aktörer i näringslivet och även regeringen måste ha
              samspel och IT-system som pratar med varandra. För att uppnå detta
              behöver vi samordna IT-standardiseringen. Dessutom måste vi bekämpa
              byråkrati, förenkla och effektivisera förvaltningen. Myndigheternas
              digitala kompetens och tillgänglighet måste öka.
            </seg>
            <seg xml:id="i-53a2cf2e6006ef2b-0">
              Eftersom lagar och regelverk i huvudsak skapades för pappersbaserad
              administration måste vi, enligt min uppfattning, utföra en översyn
              av gällande lagar och därefter uppdatera lagstiftningen. Nya sätt
              att kommunicera skapar nya utmaningar för den traditionella förvaltningen,
              till exempel när det gäller hanteringen av spam, cookies och andra
              temporära Internetfiler.
            </seg>
            <seg xml:id="i-52a5722c9fc3f85c-0">
              Myndigheterna bör få nya möjligheter att hantera de stora mängder
              av spam som de får. Spam, alltså oönskad reklam som skickas via
              e-post, får inte raderas automatiskt, eftersom myndigheterna,
              enligt gällande lagstiftning, måste betrakta alla inkomna e-postmeddelanden
              som inkomna handlingar.
            </seg>
            <seg xml:id="i-93bd22944b24fdf9-0">
              Cookies och andra temporära Internetfiler som automatiskt sparas
              i datorn när man besöker olika webbsidor anses av Regeringsrätten
              som en hos myndigheten förvarad och allmän handling. Jag tycker
              att det är helt orimligt att skräpdatafiler som sparas automatiskt
              ska utgöra allmän handling.
            </seg>
            <seg xml:id="i-cc7383b37ca2decc-0">
              I framtiden ser jag en e-förvaltning som gynnas av öppna standarder
              och öppna system, och det är bra om myndigheter överväger möjligheten
              att införa dessa. Jag ser även e-röstning som ett komplement till
              vallokaler och poströstning. Jag ser ett Sverige som med hjälp
              av e-legitimation röstar i allmänna val via Internet.
            </seg>
            <seg xml:id="i-bacbf8ab8d19531f-0">
              Herr talman! Regeringen har redan påbörjat ett aktivt arbete
              med att utveckla e-förvaltningen. Sedan i juli i år är till exempel
              e-faktura införd på i princip samtliga 220 myndigheter.
            </seg>
            <seg xml:id="i-9334018febafe6fb-0">
              På regeringens uppdrag analyserade Ekonomistyrningsverket vilka
              åtgärder som krävs inför ett genomförande av elektroniska inköp
              i staten. Regeringen föreslår att en e-upphandlingsplattform skapas.
            </seg>
            <seg xml:id="i-0ecd1c38e294d807-0">
              För att utvidga e-förvaltningen överlämnade regeringen under
              våren propositionen Utökat elektroniskt informationsutbyte , som
              möjliggör ett digitalt samarbete mellan myndigheter för att minska
              felaktiga utbetalningar från välfärdssystemen, öka myndigheternas
              effektivitet och förbättra servicen för människor.
            </seg>
            <seg xml:id="i-48dd976ae9908244-0">
              Det finns också en rad åtgärder som föreslås i budgetpropositionen.
              Som ett stabsstöd åt regeringen ska det bildas ett råd för strategisk
              kompetensförsörjning. Statskontoret får utökade resurser och dess
              roll stärks, speciellt när det gäller arbete med utredning och
              uppföljning av statlig förvaltning. Verva ska avvecklas i slutet
              av året, och en operativ e-delegation skapas med huvudsyfte att
              genomföra regeringens handlingsplan för e-förvaltning.
            </seg>
            <seg xml:id="i-448206aa1e988038-0">
              Herr talman! Förvaltningen ska utgå från medborgarnas och företagarnas
              behov. Vi är på rätt väg mot en bättre e-förvaltning, men vi måste
              fortsätta att arbeta hårt för att implementera alla goda idéer.
            </seg>
            <seg xml:id="i-a10a3925e355e8e2-0">
              E-förvaltning bidrar till ökad e-demokrati och innebär att det
              offentliga Sverige blir mer tillgängligt för medborgarna tack
              vare ny teknik. Det ska vara så enkelt som möjligt för så många
              som möjligt.
            </seg>
          </u>
          <note type="speaker" xml:id="i-50287749f0ed89cb-0">
            Anf. 167 MONICA GREEN (s):
          </note>
          <u who="monica_green_27bd8b" xml:id="i-455012f78eb479ef-4">
            <seg xml:id="i-7404519babbc758d-0">
              Herr talman! Jag tänker tala om kommunernas försämrade ekonomi.
              Det behövs rättvisa i det här landet, inte orättvisa. Det behövs
              en rättvis fördelning, och det behövs en riktig jobbpolitik som
              klarar av även en lågkonjunktur.
            </seg>
            <seg xml:id="i-7a68c8a797c59a26-0">
              Det är glädjande att vi har haft en högkonjunktur, att det var
              153 000 nya jobb som tillkom under Socialdemokraternas senaste
              år vid regeringsmakten och att 80 000 nya jobb tillkom under förra
              året. Det var mycket tack vare den internationella högkonjunkturen,
              men det var också för att vi hade den ordning och reda i ekonomin
              som vi socialdemokrater hade arbetat fram.
            </seg>
            <seg xml:id="i-09df27d9b74ad045-0">
              Nu står vi tyvärr mitt uppe i en ekonomisk kris, i en lågkonjunktur
              och en arbetslöshet som ser ut att öka upp till 7 procent nästa
              år. Detta leder till otrygghet för den enskilda individen och
              en försämrad ekonomi som i sin tur leder till en försämrad ekonomi
              för kommunerna, eftersom skatteintäkterna minskar. Det leder till
              försämrad service i kommunerna, ökade lån i kommunerna, och kommuner
              och landsting tvingas säga upp människor.
            </seg>
            <seg xml:id="i-29bef16e2ab497b5-0">
              Detta är förödande. Tyvärr har den borgerliga regeringen inte
              sett något av detta och inte haft några åtgärder att ta till för
              kommunernas försämrade ekonomi. Det har i stället varit helt tvärtom.
              När jag hade ställt en interpellation till Mats Odell bara för
              en månad sedan hade han ingen aning om att kommunerna skulle kunna
              få sämre ekonomi. Det är dessutom så att statsbidragen till kommunerna
              är frysta.
            </seg>
            <seg xml:id="i-e961ec0242d10b13-0">
              Redan innan finanskrisens utbrott skrev SKL, det vill säga Sveriges
              Kommuner och Landsting, i sin ekonomirapport att resultatet kommer
              att försämras, och försvagningen kommer att fortsätta de kommande
              åren. Det är en konsekvens av att de reella intäkterna inte räcker
              till. Intäkterna hålls tillbaka av att det generella statsbidraget
              är nominellt oförändrat, det vill säga krymper rejält. Så skriver
              SKL i sin prognos innan den här finanskrisen som vi just nu är
              inne i.
            </seg>
            <seg xml:id="i-5bb8f8347518e279-0">
              Vad skriver man nu? Nu är det än mer alarmerande siffror från
              kommuner och landsting. Det som händer nu på finansmarknaden bidrar
              till att konjunkturavmattningen blir ännu djupare och att arbetslösheten
              blir än högre än vad vi tidigare kunnat förutspå, säger Sveriges
              Kommuner och Landsting. Sysselsättningen kommer att falla ännu
              mer nästa år och vänder inte uppåt förrän 2010, det vill säga
              valåret. Den svagare arbetsmarknadssituationen har tvingat kommuner
              och landsting att nu revidera sina budgetar, och det kommer att
              bli nedskärningar.
            </seg>
            <seg xml:id="i-96e61b59d93928a1-0">
              Detta svarar inte den borgerliga regeringen upp mot. Dels kommer
              klyftorna mellan rika och fattiga kommuner att öka än mer, dels
              kommer servicen att försämras. Det kommer att innebära att människor
              får ställas på bar backe.
            </seg>
            <seg xml:id="i-fbdfce813097851a-0">
              Varför blir det så dålig ekonomi för kommunerna nu? Det ena är
              de minskade skatteintäkterna som blir en följd av att arbetslösheten
              ökar så dramatiskt. Det andra är att 57 procent av landets kommuner
              nu aviserar att man får högre socialbidragskostnader. Det tredje
              är den galopperande inflationen.
            </seg>
            <seg xml:id="i-421631d1cb375072-0">
              Vi har inte haft så här hög inflation sedan vi hade borgerlig
              regering senast. Det fördyrar också för kommunerna, eftersom de
              ska göra matinköp till skolbespisningarna, besöka de äldre i hemmen
              och ha en god service till kommuninvånarna. Allt detta har blivit
              fördyrat på grund av inflationen. Det finns en lång rad anledningar
              till att kommunernas ekonomi nu så dramatiskt försämras.
            </seg>
            <seg xml:id="i-20596cb433c7373c-0">
              Jag beklagar att den borgerliga regeringen inte i tid kan se
              sådana här orosmoln. Det är kanske för att man har så dålig erfarenhet
              av att styra ett land eller så vill man inte se problemen. Det
              kan vara så att man vill ha ökade skillnader.
            </seg>
            <seg xml:id="i-19fd53a4a0af961d-0">
              Vi vet att den borgerliga regeringen vill ha skillnader mellan
              människor. Det gick man till val på. Det ska vara större skillnad
              mellan dem som är sjuka och dem som är friska, och det ska vara
              större skillnad mellan dem som har ett arbete och dem som inte
              har ett arbete.
            </seg>
            <seg xml:id="i-35c6a667f8052e1e-0">
              Vad man inte sade i valet var att det också skulle vara större
              skillnad mellan dem som har ett arbete och dem som har gått i
              pension. Det sade man inte i valet, men det blev en följd av att
              det skulle vara större skillnad.
            </seg>
            <seg xml:id="i-b1a0494650197e00-0">
              Vi satsar på kommunerna. Vi satsar 12 miljarder mer än vad den
              moderatledda regeringen gör på kommunerna och landstingen. Det
              gör vi genom kvalitet i skolan. Vi satsar på sjukvården, vi satsar
              på den allmänna förskolan, på komvux, på Klimp, det vill säga
              klimatinvesteringsprogram, och på lärlingsutbildningar.
            </seg>
            <seg xml:id="i-dca72d86f1e93d5a-0">
              Vi ser problemen i tid. Vi vill sätta in åtgärder i tid. Vi vill
              möta framtiden modernt och smart. Vi vill inte backa in i den
              helt förvånat som den borgerliga regeringen gör.
            </seg>
          </u>
          <note type="speaker" xml:id="i-486fe10948b93e1c-0">
            Anf. 168 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-9">
            <seg xml:id="i-1e46eef4fd696ef4-0">
              Fru talman! Jag tackar Monica Green för ett väldigt engagerat
              anförande om kommunernas ekonomi. Det som gör mig lite bekymrad
              när det gäller Monica Greens anförande är att hon inte ser det
              som regeringen gör med till exempel arbetsgivaravgiftssänkningen,
              där 3 miljarder kommer kommunsektorn till del. Hon ser inte de
              resursförstärkningar vi gör när det gäller förlängningen av vårdgarantin
              och en ny miljard till att minska köerna i vården.
            </seg>
            <seg xml:id="i-233e8e3fc2793914-0">
              Monica Green verkar och det gör mig bekymrad inte se vad effekten
              av den egna politiken blir. När ni återförstatligar fastighetsskatten
              går kommunerna miste om 2 miljarder per år i den indexeringsuppräkning
              som ligger i det. När ni tar bort de sänkta arbetsgivaravgifterna
              för unga går kommunerna miste om 2 ½ miljard per år, eftersom
              kommuner också har unga anställda.
            </seg>
          </u>
          <note type="speaker" xml:id="i-519d274c464a6041-0">
            Anf. 169 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-5">
            <seg xml:id="i-6b06e8c1dcb483a2-0">
              Fru talman! Det är inte bara jag som inte ser vad ni satsar i
              kommunerna. Sveriges Kommuner och Landsting har under ett halvårs
              tid nu kommit med alarmerande rapporter om sin försämrade ekonomi.
              De är inte tillgodosedda av den borgerliga regeringens budget.
            </seg>
            <seg xml:id="i-b292b0047507789e-0">
              Det jag framför här är inte min personliga åsikt, utan det är
              de samlade kommunernas och landstingens oro över hur verksamheterna
              ska fungera framöver. De är oroliga för att de kommer att tvingas
              att säga upp människor inom sjukvården. De är oroliga för att
              de inte kommer att kunna ha kvalitet i skolan. De är oroliga för
              att de inte kommer att ge en bra äldreomsorg för att de nu tvingas
              skära ned i sina budgetar.
            </seg>
            <seg xml:id="i-e46993fc5286e029-0">
              Jag framför det som samlade kommuner och landsting har framfört
              till oss, och jag är förvånad över att Roger Tiefensee inte har
              hört det.
            </seg>
          </u>
          <note type="speaker" xml:id="i-078b3a174f29d8c4-0">
            Anf. 170 ROGER TIEFENSEE (c) replik:
          </note>
          <u who="roger_tiefensee_509485" xml:id="i-6181d4509d250fbb-10">
            <seg xml:id="i-ece36006852be973-0">
              Fru talman! Vi har hört, och vi levererar också i budgeten, precis
              som jag sade. Det är sänkta arbetsgivaravgifter där kommunerna
              får 3 miljarder per år. Landstingen är särskilt ansträngda. Därför
              förstärker vi resurserna till vårdgarantin, och vi lägger ytterligare
              resurser när det gäller att korta köerna.
            </seg>
            <seg xml:id="i-0a05c7d96efaf992-0">
              Det Monica Green inte ser är att den socialdemokratiska alternativbudgeten
              skulle innebära mindre fria pengar, eftersom ni både tar bort
              arbetsgivaravgiftssänkningen för unga och förstatligar fastighetsskatten.
              Det innebär mindre fria pengar. Ni återför ju specialdestinerade
              bidrag. På vilket sätt stärker det kommunernas och landstingens
              ansträngda ekonomi?
            </seg>
          </u>
          <note type="speaker" xml:id="i-7038af437a538fc8-0">
            Anf. 171 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-6">
            <seg xml:id="i-23bd760b4fe4d7f3-0">
              Fru talman! Det stärker mycket bra, eftersom vi ger 12 miljarder
              mer i ökade statsbidrag än vad den borgerliga regeringen gör.
              Vi vet att de riktade bidragen har varit väldigt effektiva. Vi
              kan se den satsning som gjordes på skolan och barnomsorgen när
              vi hade riktat stöd till de kommuner som anställde fler personer
              i skolan. De fick ett ökat statsbidrag. Då blev det också 6 000
              fler anställda i skolan, fler som kunde ta hand om både elever
              och förskolebarn.
            </seg>
            <seg xml:id="i-5ffadccd7ff3ca39-0">
              Nu när det riktade stödet är borta ökar barngruppernas storlek
              igen, både inom förskolan och i skolan. Färre vuxna ska alltså
              ta hand om fler barn. Än värre är det inom fritidshemmen där det
              är gigantiska grupper med väldigt få anställda.
            </seg>
            <seg xml:id="i-4b4c8a54e2021d85-0">
              De riktade bidragen ger mycket bra resultat. Det är därför vi
              ger dem.
            </seg>
          </u>
          <note type="speaker" xml:id="i-22c708fda3c8c735-0">
            Anf. 172 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-4">
            <seg xml:id="i-740c9d4106dd084c-0">
              Fru talman! I en krissituation behöver man ibland lugna ned sig
              lite, ta några djupa andetag och fundera på hur situationen egentligen
              ser ut. Vi vet att arbetslösheten har sänkts under den borgerliga
              regeringens senaste två år, vilket har kommit kommunerna mycket
              till godo genom ökade skatteintäkter och fler nya jobb. Fler människor
              går från sjukskrivning till att faktiskt ha ett arbete, vilket
              ökar intäkterna.
            </seg>
            <seg xml:id="i-fb4235d16fb09b5a-0">
              Jobbskatteavdraget har ökat köpkraften hos enskilda människor
              och därmed förbättrat för det lokala näringslivet. Vi sänker arbetsgivaravgifter,
              och på punkt efter punkt förstärker vi det som i slutänden blir
              kommunal ekonomi.
            </seg>
            <seg xml:id="i-b6bd091ac60c599c-0">
              Monica Green verkar däremot dra någon form av energi och kraft
              ur den kris som råder och målar upp en bild som ser mycket värre
              ut än vad det är. Regeringen har en handlingskraftig budget. Garanterat
              blir det en handlingskraftig budget också nästa år. Men redan
              nu, i första läget när det är ett varsel och ingen ännu har blivit
              arbetslös, går regeringen in med 150 000 kronor per varslad person
              för att matcha in personen så att han eller hon inte ska behöva
              bli arbetslös utan faktiskt få ett jobb så snart som möjligt.
            </seg>
          </u>
          <note type="speaker" xml:id="i-9d95e22fe984178e-0">
            Anf. 173 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-7">
            <seg xml:id="i-fc823738feeb48f9-0">
              Fru talman! Jag vet inte vad Fredrick Federley menar när han
              säger att det bara är min egen åsikt. Jag sade i mitt förra inlägg
              att det är Sveriges Kommuner och Landsting som har uppfattningen
              att kommunernas ekonomi dramatiskt försämras. Och det är bra att
              jag framför det så att någon lyssnar på det eftersom ni tydligen
              inte har tagit kommuners och landstings alarmerande uppgifter
              på allvar.
            </seg>
            <seg xml:id="i-67f56d3ee4961f01-0">
              Vi ser till att kommunsektorn får mer pengar. Vi ser också till
              att köpkraften ökar, eftersom vi ökar barnbidraget. Vi hade höjt
              barnbidraget om vi hade fått styra. Vi höjer också studiebidraget.
              Det ökar också köpkraften.
            </seg>
            <seg xml:id="i-dba17d0722bb52c3-0">
              Jag håller med om att den borgerliga regeringen är handlingskraftig,
              men till vad då? Jo, till en mycket stor orättvisa i det här landet.
            </seg>
          </u>
          <note type="speaker" xml:id="i-83cbe44d16d0f732-0">
            Anf. 174 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-5">
            <seg xml:id="i-7f9ba698622253be-0">
              Fru talman! Det är också intressant att se hur långt den socialdemokratiska
              ingenjörskonsten sträcker sig. Kommuner och landsting säger att
              det finns orosmoln. Det är alltså inte så att helvetets gap har
              öppnat sig i dag, utan de säger att det finns orosmoln längre
              bort på himlen och dessa är alliansen beredd att tackla. Men utifrån
              denna prognos vet Socialdemokraterna redan nu hur man ska specialdestinera
              pengar till en viss barnomsorgsenhet för att lösa situationen.
            </seg>
            <seg xml:id="i-0c6b4a20aa074c1a-0">
              I alla lägen, och allra helst för mig som centerpartist, är det
              viktigt att stärka det kommunala självstyret och möjligheten att
              själv hantera sin ekonomi. Det handlar också om att stärka den
              lokala demokratin så att våra förtroendevalda i kommuner och regioner
              har möjligheten att driva en politik där. Riksdagen ska inte använda
              hårdare tyglar och exakt visa vad pengarna ska användas till,
              utan man måste skapa ett större utrymme i den kommunala ekonomin
              att göra de prioriteringar man behöver. Det ser ju så olika ut
              i Ystad och Kiruna.
            </seg>
            <seg xml:id="i-080454f65a233f3f-0">
              Ni vill rikta pengarna och sätta hårdare kedjor på kommunerna.
              Vi vill skapa en större frihet inom den egna budgeten.
            </seg>
          </u>
          <note type="speaker" xml:id="i-8a8d956a90612f15-0">
            Anf. 175 MONICA GREEN (s) replik:
          </note>
          <u who="monica_green_27bd8b" xml:id="i-a1cfc7dd3dadbe2d-0" next="cont">
            <seg xml:id="i-a71ad72d8ea17815-0">
              Fru talman! Det är inte större frihet att ge 12 miljarder mindre
              till kommuner och landsting. Det skapar i stället en väldigt stor
              oro bland de anställda i kommuner och landsting. Det skapar en
              försämrad service, och man ser också till att de sjuka inte får
              den vård de behöver. Landstingen säger nu att de är tvungna att
              säga upp personer. Att vi då ger 12 miljarder mer till kommun-
              och landstingssektorn tycker vi skapar större frihet än att de
              ska behöva säga upp personal och dra på sig större skulder.
            </seg>
            <seg xml:id="i-3d8d92ffead09f8e-0">
              Det ska vara ett kommunalt självstyre om hur många man ska säga
              upp på grund av den sämre ekonomin då, eller? Vi tillför pengar,
              12 miljarder mer än vad den borgerliga regeringen gör. Det tycker
              vi ökar valfriheten.
            </seg>
          </u>
          <note xml:id="i-3a3c1775af687259-0">
            Anf. 176 ANDREAS NORLÉN (m) replik:
          </note>
          <u who="monica_green_27bd8b" prev="cont" xml:id="i-8bd2a1d5275ba4b3-0">
            <seg xml:id="i-199384dec6722f20-0">
              Fru talman! Socialdemokraterna vill höja statsbidraget till kommunerna
              med 12 miljarder. Socialdemokraterna vill ta bort alliansens sänkning
              av arbetsgivaravgifterna för unga vilket kostar 7,5 miljarder
              per år. Socialdemokraterna vill förstatliga fastighetsskatten
              till en kostnad av 6 miljarder. På vilket sätt gynnas kommunerna
              av att Socialdemokraterna ger 12 miljarder i ökade statsbidrag
              och sedan tar tillbaka 12 miljarder kronor?
            </seg>
          </u>
          <note type="speaker" xml:id="i-5f3cdee531b3655d-0">
            Anf. 177 MONICA GREEN (s) replik:
          </note>
          <u who="monica_green_27bd8b" xml:id="i-a1cfc7dd3dadbe2d-1" next="cont">
            <seg xml:id="i-b75b25733267b996-0">
              Fru talman! Andreas Norlén tycker att det jag talar om är ett
              slags nollsummespel. Det menar jag att det inte är eftersom vi
              också ser till att köpkraften ökar hos människorna genom att höja
              barnbidraget och studiebidraget. Vi ser också till att människor
              har en bättre ekonomisk trygghet.
            </seg>
            <seg xml:id="i-3a15a11985bd688e-0">
              Vi satsar mer på kommunerna än vad den borgerliga regeringen
              gör, och om regeringen påstår att det är något slags nollsummespel
              håller jag inte med om det.
            </seg>
          </u>
          <note xml:id="i-abc902863ef26a6e-0">
            Anf. 178 ANDREAS NORLÉN (m) replik:
          </note>
          <u who="monica_green_27bd8b" prev="cont" xml:id="i-8bd2a1d5275ba4b3-1">
            <seg xml:id="i-3670f2f81db5b8c2-0">
              Fru talman! Nu diskuterar vi statsbidragen och hur mycket staten
              ger till kommunerna. Det är det som är frågeställningen här. Monica
              Green talar om sina 12 miljarder per år, och jag upprepar därför
              min fråga. Ni vill ta bort sänkningen av arbetsgivaravgiften,
              vilket kostar kommunerna 7,5 miljarder. Indexuppräkningen av fastighetsskatten
              förstatligar ni det kostar kommunerna 6 miljarder under samma
              period.
            </seg>
            <seg xml:id="i-c784c8dbc08cafb5-0">
              På vilket sätt gynnas kommunerna av att Socialdemokraterna ger
              12 miljarder i ökade statsbidrag och sedan tar tillbaka 12 miljarder
              kronor?
            </seg>
          </u>
          <note type="speaker" xml:id="i-8b6791094257015f-0">
            Anf. 179 MONICA GREEN (s) replik:
          </note>
          <u who="monica_green_27bd8b" xml:id="i-455012f78eb479ef-8">
            <seg xml:id="i-7d45733fed3e4079-0">
              Fru talman! Ska jag upprepa svaret en gång till? Jag delar nämligen
              inte analysen om att det är ett nollsummespel. Vi menar att vi
              tillför mer pengar till kommuner och landsting och att de skriker
              efter åtgärder nu. Hur intäkterna kommer att se ut framöver när
              det gäller kommunerna vet vi inte än, vare sig när det gäller
              fastighetsskatten eller arbetsgivaravgiften. Vi har däremot sagt
              att vi tar bort arbetsgivaravgiften helt för dem som anställer
              en ungdom som har varit arbetslös. Det tycker vi är ett mycket
              bättre sätt att rikta till just de personer som står längst bort
              från arbetsmarknaden.
            </seg>
            <seg xml:id="i-5c9daa71b1caab01-0">
              Vi menar alltså att vi satsar betydligt mer på kommuner och landsting
              och att vi vågar se problemen i tid och inte sticker huvudet i
              sanden som den borgerliga regeringen gör.
            </seg>
            <seg xml:id="i-eb3ef07eaf7d8575-0">
              Bostadspolitik
            </seg>
          </u>
          <note type="speaker" xml:id="i-7c0bd78079982c31-0">
            Anf. 180 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-40269d9181b0e9f6-2">
            <seg xml:id="i-9595ab227e7f0d68-0">
              Fru talman! Den borgerliga regeringen har nu regerat Sverige
              i två år, och inom det bostadspolitiska området har det skett
              ett antal ganska stora förändringar. Man har tagit bort en del
              av de stimulanser som tidigare fanns för bostadsbyggande. Man
              har ändrat fastighetsskatteregler, och man håller på att diskutera
              att man ska se över hyressättningssystemet.
            </seg>
            <seg xml:id="i-037c867005c0d952-0">
              Vi hade bostadsminister Mats Odell här i kammaren tidigare. Då
              diskuterade vi fastighetskris och finanskris. Jag ställde frågan
              till honom hur han tycker att man ska lösa problemen kring bostadsbyggandet,
              eller den brist på bostadsbyggande, som råder i dag. Jag fick
              inget svar, men vi kanske kan få svar av någon av mina borgerliga
              kolleger som är i kammaren nu.
            </seg>
            <seg xml:id="i-6bf1c992f66a40fa-0">
              Den borgerliga bostadspolitiken, eller avsaknaden av en borgerlig
              bostadspolitik, anser jag har gett ett antal effekter. Den första
              effekten är att byggandet av hyresrätter dramatiskt har minskat
              under de senaste åren. Jämför man 2007 med 2006 har byggandet
              av hyresrätter minskat med över 60 procent. I Helsingforssområdet
              är det till och med så att det var tre fjärdedels mindre byggande
              år 2007 jämfört med 2006, om man ser på de siffror som finns.
              När vi tittar på 2008 ser vi även här att byggandet av hyresrätter
              sjunker dramatiskt, och jag tror att byggandet kommer att minska
              ännu mer efter den kris som vi nu befinner oss i.
            </seg>
            <seg xml:id="i-84af4615368eb7d4-0">
              Vad är den borgerliga regeringens lösning på att bostadsbyggandet
              och framför allt byggandet av hyresrätter minskar så drastiskt?
              Jo, lösningen är ingenting. Det finns inga förslag på hur man
              ska stimulera byggandet. Bostadsbristen kommer att bestå.
            </seg>
            <seg xml:id="i-77129bba98aca82f-0">
              En annan del som vi diskuterade tidigare i dag var fastighetskrisen
              och krisen på kapitalmarknaden.
            </seg>
            <seg xml:id="i-8f1d7aabd449be36-0">
              Det finns ett annat område som också har påverkats mycket under
              de två senaste åren. Det handlar om de oerhört stora räntehöjningar
              som har varit. Dessa räntehöjningar kan regeringen slå ifrån sig
              och säga att man inte kan påverka. De styr Riksbanken som är helt
              fristående. Att vi har en fristående riksbank är bra, men den
              politik som har förts har faktiskt bidragit till att vi har fått
              högre räntor.
            </seg>
            <seg xml:id="i-18ad268e17b154e4-0">
              Ni kan prata om skattesänkningar och åter skattesänkningar som
              har gett pengar till vanliga löntagare, men en barnfamilj med
              ett medelstort hus får i dagsläget betala upp till 2 000 kronor
              mer i månaden i höjda räntekostnader. Den borgerliga regeringen
              skulle behöva införa både ett fjärde, femte och sjätte skattesänkningspaket
              för att komma i närheten av att kompensera de ökade boendekostnader
              som den borgerliga politiken på detta område har medfört.
            </seg>
            <seg xml:id="i-f9280a6415601fd3-0">
              Ett annat problematiskt område är arbetet med plan- och bygglagstiftningen.
              Lagstiftningen har utretts och setts över. Under den socialdemokratiska
              regeringstiden pågick det ett arbete i Regeringskansliet. När
              den borgerliga regeringen tog över sade man att detta var en fråga
              som skulle prioriteras och lösas och att det skulle göras snabbt.
              Det har nu gått två år. Under denna tid har vi inte sett tillstymmelse
              till förändring eller konkreta förslag på hur man skulle kunna
              förbättra plan- och bygglagstiftningen.
            </seg>
            <seg xml:id="i-a33c8a0142bc6b3f-0">
              Regeringen har kommit med två propositioner det är helt sant
              men båda dessa propositioner har i stort sett inte innehållit
              någonting alls. Den ena propositionen innehöll ett inriktningsbeslut
              så att man skulle kunna sluta käbbla mellan de borgerliga partierna
              i regeringen och dra i gång ett utredningsarbete för att förbättra
              plan- och bygglagstiftningen. Den andra propositionen innehöll
              ett förslag om att man skulle få bygga lite större friggebodar.
              Det gladde säkert vissa, men de stora problemen på plan- och byggsidan
              återstår. När kommer regeringen att lägga fram de efterlängtade
              förslag som det finns en bred majoritet för i riksdagen? När kommer
              dessa förslag? Varför prioriterar inte den borgerliga regeringen
              dessa delar?
            </seg>
            <seg xml:id="i-76c0527376b0fcc1-0">
              Vi socialdemokrater vill utveckla bostadspolitiken, inte avveckla
              den. Jag anser att bostadspolitik är ett mycket viktigt politikområde.
              Vi ska använda bostadspolitiken för att stimulera samhället och
              för att se till att motverka orättvisor och segregation. På så
              sätt skapar vi ett tryggare och bättre Sverige. För det behöver
              vi en aktiv bostadspolitik. Marknadskrafterna klarar det inte
              på egen hand.
            </seg>
          </u>
          <note type="speaker" xml:id="i-828d97b7b5ffc917-0">
            Anf. 181 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-0">
            <seg xml:id="i-8c5c3eac803db9bd-0">
              Fru talman! Johan Löfstrand talar om socialdemokratisk bostadspolitik.
              I vilken mån Socialdemokraterna har avvecklat sin bostadspolitik
              eller inte får vi väl se beroende på vad Johan Löfstrand svarar.
            </seg>
            <seg xml:id="i-d634c228edae809b-0">
              Vad som förvånar mig något är att Socialdemokraterna har inriktat
              sig på subventioner för att renovera miljonprogrammet. Man kallar
              det för en miljardsatsning för miljonprogrammet. Den satsningen
              består till två tredjedelar av andras pengar än statens. Man kan
              fråga sig hur man kan utlova det.
            </seg>
            <seg xml:id="i-89117fe56f1243f0-0">
              Tidigare hade vi problem med nyproduktion för att man väntade
              på subventioner innan man nyproducerade. Tror inte Johan Löfstrand
              möjligen att det är så att risken finns att fastighetsägare i
              dag avstår från att renovera i väntan på att få statliga subventioner
              i stället?
            </seg>
          </u>
          <note type="speaker" xml:id="i-131012bd8c65c270-0">
            Anf. 182 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-3">
            <seg xml:id="i-c4d451df08f2f68a-0">
              Fru talman! Anti Avsans argumentation innebär att han och den
              borgerliga regeringen är så övertygade om att de förlorar nästa
              val så att de räknar med att fastighetsägarna väntar med att renovera.
              Har den borgerliga regeringen så dåligt självförtroende och är
              så övertygad om att man kommer att förlora så att man argumenterar
              genom att säga att fastighetsägarna väntar med att renovera?
            </seg>
            <seg xml:id="i-6985bc95e850330a-0">
              Jag hoppas att Anti Avsan och Moderaterna är lite mer framåt
              i debatten och tror sig ha möjlighet att vinna nästa val också.
            </seg>
          </u>
          <note type="speaker" xml:id="i-ffa30a7d60338198-0">
            Anf. 183 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-1">
            <seg xml:id="i-4befd1808fe24dc9-0">
              Fru talman! Jag noterar att Johan Löfstrand undviker att svara
              på frågan. Det är kanske just av rädsla för att inte vinna nästa
              val som man inte talar om vad man egentligen tänker göra. Det
              är ingen bra början att lova subventioner med i huvudsak andras
              pengar. Har ni förhandlat med näringslivet och kommunerna om att
              de ska tillskjuta 5 miljarder vardera till er opreciserade satsning
              under sexåtta år? Det riskerar samtidigt att medföra att fastighetsägare
              inte sköter sitt bestånd.
            </seg>
            <seg xml:id="i-3595da6797b4dfbb-0">
              Vi har i alla fall uppfattningen att det är viktigt att fastighetsägare
              sköter sitt bostadsbestånd. Det finns knappast skäl att införa
              nya subventioner, allra helst som ni själva i er budgetmotion
              trappar av de gamla subventionerna. De finns kvar i någon mån
              men trappas av successivt i ert förslag.
            </seg>
            <seg xml:id="i-d54e750fdb346d3b-0">
              Jag tror att Johan Löfstrand undviker att svara därför att om
              han gör det minskar förutsättningarna för Socialdemokraterna att
              vinna nästa val.
            </seg>
          </u>
          <note type="speaker" xml:id="i-1ad346c433624243-0">
            Anf. 184 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-4">
            <seg xml:id="i-307955aed3f1a3a0-0">
              Fru talman! Jag har en replik kvar, så jag kan svara nu. Jag
              tror att det behövs stimulanser. Jag tror att renoveringsbehovet
              är stort och att renoveringarna skulle ha behövt börja redan nu.
              Med de borttagna stimulanserna har bostadsbyggandet tyvärr i stort
              sett stoppats. Det produceras knappt några bostäder. Framför allt
              produceras det inga hyresrätter.
            </seg>
            <seg xml:id="i-294653092ee97127-0">
              När det gäller hur den framtida socialdemokratiska politiken
              kommer att se ut så tror jag att vi måste ha olika typer av stimulanser
              för att få både mer energieffektiva bostäder och bostäder som
              håller en hög standard. Jag är helt övertygad om att detta ansvar
              måste delas mellan olika parter. Jag tycker att staten ska ta
              sitt ansvar och kommunerna sitt. Jag är också helt övertygad om
              att de privata fastighetsägarna måste ta sitt.
            </seg>
          </u>
          <note type="speaker" xml:id="i-d9b4300ed29fd86e-0">
            Anf. 185 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-0">
            <seg xml:id="i-ca1a11b61437872d-0">
              Fru talman! Johan Löfstrand tar upp bostadspolitiken. Mitt intryck
              är att socialdemokratisk bostadspolitik över åren har varit att
              ha så stora utgifter som möjligt snarare än att ha en bostadspolitik
              som skapar långsiktiga spelregler som gör att bostadsmarknaden
              blir en fungerande marknad.
            </seg>
            <seg xml:id="i-2516c1bb9d6e5b54-0">
              Jag är kanske inte förvånad, men på något sätt känns det ändå
              som om socialdemokratin håller på att backa ur sin egen politik.
              Jag lägger märke till att räntebidragsavvecklingen tydligen är
              helt okej nu. Förra året tog man upp att den var alldeles för
              dramatisk.
            </seg>
            <seg xml:id="i-f0b76239d998a8f0-0">
              Ändå sitter man fast i att den enda vägen ur detta är att subventionera
              sig ut. Även Johan Löfstrand måste se att detta inte har varit
              något framgångsrecept. Det visar historien. Anti Avsan tog ju
              upp att byggare själva säger att de satt och väntade på nästa
              subvention innan de byggde vidare. Så var det.
            </seg>
          </u>
          <note type="speaker" xml:id="i-3ba144fafa7ca2b0-0">
            Anf. 186 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-5">
            <seg xml:id="i-258a1879f6e3ae06-0">
              Fru talman! Jag håller delvis med Lars Tysklind. Jag tror att
              de subventioner som fanns tidigare slog lite fel i vissa avseenden.
              Jag är dock helt övertygad om att det behövs stimulanser framöver
              för nyproduktion, för att energieffektivisera de hus som finns
              och för att rusta upp miljonprogrammet. Jag är helt övertygad
              om att många kommunala och privata bostadsbolag i dag har råd
              och möjlighet att göra detta.
            </seg>
            <seg xml:id="i-7d3add66f548760e-0">
              Jag tror dock att vi skulle få en mycket högre bostadsstandard
              om vi såg till att skapa ett väl avvägt stimulansprogram som dels
              gör att fastighetsägarna bygger om sina hus till att bli energieffektiva,
              dels höjer standarden generellt på det svenska bostadsbeståndet.
            </seg>
          </u>
          <note type="speaker" xml:id="i-f29ec3faec67ae73-0">
            Anf. 187 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-1">
            <seg xml:id="i-8e19e19fc33fad45-0">
              Fru talman! Det kanske är en lätt underdrift att säga att det
              har varit något snedvridet. Byggandet har trots allt slutat med
              att man har byggt det som politikerna krävt och inte det som konsumenterna
              har efterfrågat. Det har vi många exempel på, men det har vi inte
              tid att ta upp här nu.
            </seg>
            <seg xml:id="i-0598b302fc77d183-0">
              Jag vill ta upp något om plan- och bygglagstiftningen. Det är
              ett resonemang som jag känner igen. Jag vet inte vad Johan Löfstrand
              tycker om det krav som man har haft från Socialdemokraterna att
              det är felaktigt att gå fram med delar av förslag som vi har gjort
              från alliansens sida. Det gör ju ändå att man kommer framåt i
              processen. Ert krav har ju varit att man ska lägga fram allt vid
              ett tillfälle. Jag skulle vara oerhört förvånad om det hade gått
              snabbare än två år.
            </seg>
            <seg xml:id="i-c630e1ab61c8a1da-0">
              Beskrivningen av de propositioner som har lagts fram är inte
              riktig. Vi fick större friggebodar, men det var faktiskt en hel
              del andra regler också, bland annat en regel som är väldigt viktig
              för kommunerna, nämligen att man kan göra om översiktsplanen i
              delar och att man inte behöver göra om hela. Det är ett exempel.
            </seg>
          </u>
          <note type="speaker" xml:id="i-ebd08bbb2340e343-0">
            Anf. 188 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-636ffd47751d6e87-0" next="cont">
            <seg xml:id="i-0d27980f7184cfcc-0">
              Fru talman! Under den tid då vi hade en socialdemokratisk regering
              byggdes det, men det kanske inte alltid byggdes helt rätt bostäder.
              Nu under den borgerliga majoritetens tid byggs det ingenting alls.
            </seg>
            <seg xml:id="i-876a92f3a1d8e67f-0">
              Man får välja vilket av de två alternativen man vill ha. Jag
              tycker att det är bättre att det byggs, även om det kanske inte
              är precis rätt bostäder som byggs alla gångar.
            </seg>
            <seg xml:id="i-a031ceca1adeb651-0">
              När det gäller PBL-lagstiftningen har vi i stort sett en enig
              riksdag bakom ett antal förslag. Den socialdemokratiska regeringen
              hann ju under några år börja jobba fram konkreta lösningar på
              detta. Den dåvarande borgerliga oppositionen var väldigt tydlig
              med att detta måste tas fram och man var kritisk mot att den socialdemokratiska
              regeringen inte gjorde något. Nu måste ni upp till bevis och se
              till att den borgerliga regeringen lägger fram konkreta förslag
              så att vi kan fatta beslut om dem här i kammaren. Vi väntar på
              det.
            </seg>
          </u>
          <note xml:id="i-89d3efec8ac16f49-0">
            Anf. 189 ANDREAS NORLÉN (m) replik:
          </note>
          <u who="johan_lofstrand_8afe9f" prev="cont" xml:id="i-8c41960cd49ca8f5-0">
            <seg xml:id="i-90d41574152e55ea-0">
              Fru talman! Om man lyssnar på Johan Löfstrands svar till min
              kollega Anti Avsan kan man dra slutsatsen att skälet till att
              det inte nyproduceras någonting, som Johan Löfstrand beskriver
              det, är att det inte finns subventioner för renoveringar. Jag
              tycker kanske inte att den logiken är riktigt hållbar.
            </seg>
            <seg xml:id="i-d849c09fba6164b2-0">
              Det låter som om det inte byggs något alls, om man lyssnar på
              Johan Löfstrand. Om man jämför sista kvartalet 2006 och perioden
              fram till första kvartalet 2008, alltså ett och ett halvt år efter
              valet, byggs det fler bostäder under den tidsperioden än under
              de ett och ett halvt år som föregick riksdagsvalet, alltså s-regeringens
              sista tid vid makten. Det byggs faktiskt nu också.
            </seg>
            <seg xml:id="i-d1aa4825606abe20-0">
              Jag noterar att Johan Löfstrand som vanligt gör ett stort nummer
              av att socialdemokratisk bostadspolitik är en kraftfull satsning
              på investeringsstöd. Under de tre år som budgetpropositionen anger
              satsar man 1,35 miljarder. Före valet var sossarnas subventioner
              1,5 miljarder per år. Det är ju en ganska blygsam satsning som
              man gör väldigt mycket väsen av, eller hur Johan Löfstrand?
            </seg>
          </u>
          <note type="speaker" xml:id="i-12e0eab92852ea1a-0">
            Anf. 190 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-636ffd47751d6e87-1" next="cont">
            <seg xml:id="i-a2a2d89e84d54a73-0">
              Fru talman! Andreas Norlén vill gärna vrida och vända på ord
              man säger. Om man läser vår budgetproposition ser man att det
              finns pengar både för renovering och för nyproduktion.
            </seg>
            <seg xml:id="i-9c5731a23517aabb-0">
              Det som Andreas Norlén tar upp när han lyfter fram olika siffror
              beror på hur man räknar.
            </seg>
            <seg xml:id="i-c2400482fe1c9fba-0">
              Jag har en fråga till Andreas Norlén. I mitten av 2010, det vill
              säga precis före valet, kan vi göra en utvärdering av hur den
              socialdemokratiska regeringens sista mandatperiod utföll i antalet
              byggda lägenheter och hur den borgerliga regeringens mandatperiod
              utföll. Kan Andreas Norlén lova att det under perioden januari
              20072010 kommer att byggas fler bostäder än vad det gjordes under
              samma period med socialdemokratiskt styre? Kan du lova det?
            </seg>
          </u>
          <note xml:id="i-c983be955fcff436-0">
            Anf. 191 ANDREAS NORLÉN (m) replik:
          </note>
          <u who="johan_lofstrand_8afe9f" prev="cont" xml:id="i-8c41960cd49ca8f5-1">
            <seg xml:id="i-3f206a388ee1e9a6-0">
              Fru talman! Jag har inte för avsikt att framställa något sådant
              löfte. Inte heller tänker jag lova Johan Löfstrand att det kommer
              att produceras fler Volvobilar, brödrostar eller gardiner i Sverige
              under denna mandatperiod än under den föregående mandatperioden.
            </seg>
            <seg xml:id="i-0d422b3319807ded-0">
              Jag tror inte på planekonomi. Jag tror inte att vi politiker
              kan ange i en femårsplan att det ska produceras si eller så många
              bostäder. Däremot kan jag lova Johan Löfstrand att vi har ett
              väsentligt bättre företagsklimat när den här mandatperioden är
              till ända än vi hade när den började. Det innebär att det för
              alla typer av företag, inklusive bostadsföretagen, kommer att
              vara betydligt lättare att driva sin verksamhet.
            </seg>
            <seg xml:id="i-ec792b90004d70cf-0">
              Jag kan också lova Johan Löfstrand att vi inte kommer att ha
              infört några investeringsstöd och andra subventioner som snedvrider
              marknaden och som gör att marknaden bygger bostäder som människor
              kanske inte efterfrågar. Jag kan lova Johan Löfstrand att vi har
              en sund bostadsmarknad där det byggs många bostäder. Det är jag
              helt övertygad om eftersom det byggs redan nu med den politik
              som vi för. Det kan väl inte Johan Löfstrand vara ledsen över.
            </seg>
          </u>
          <note type="speaker" xml:id="i-87f047c44d060572-0">
            Anf. 192 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-6">
            <seg xml:id="i-edae9659da0c4ece-0">
              Fru talman! Om den borgerliga regeringen och den borgerliga majoriteten
              i riksdagen är så övertygad om att deras bostadspolitik eller
              avsaknad av bostadspolitik är så oerhört mycket bättre än den
              politik som fördes under den socialdemokratiska regeringstiden
              varför kan man då inte med lätthet avge ett sådant löfte och säga
              att det självklart kommer att byggas fler bostäder med den borgerliga
              regeringens politik? Det är väl inte speciellt svårt att avlägga
              ett sådant löfte om det nu är så att den borgerliga regeringens
              bostadspolitik är så oerhört framgångsrik.
            </seg>
            <seg xml:id="i-958190c13fa1916f-0">
              Andreas Norlén har ju inte möjlighet att svara på detta, men
              det finns väl bostadssubventioner kvar? Det finns faktiskt en
              ganska stor subvention till byggandet av äldrebostäder som jag
              i mångt och mycket anser vara permanentbostäder.
            </seg>
            <seg xml:id="i-850e38073c4bdd17-0">
              Den borgerliga politiken haltar lite. Det finns faktiskt subventioner
              till vissa typer av bostäder. Där är det okej.
            </seg>
          </u>
          <note type="speaker" xml:id="i-4b4372128dc3fc00-0">
            Anf. 193 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-6">
            <seg xml:id="i-9f24f54c82253f15-0">
              Fru talman! Jag kan börja med att försäkra Johan Löfstrand att
              den här regeringen ämnar sitta minst ett par mandatperioder till.
              Vårt självförtroende är starkt och vi ser av hanteringen av krisen
              att vi också kan hantera mycket svåra politiska situationer. Johan
              kanske inte ska förbereda sig alltför noga för att sitta i regeringsposition
              efter valet 2010.
            </seg>
            <seg xml:id="i-3d38ce1dc56917a1-0">
              Jag har försökt att lyssna på vad Johan Löfstrand faktiskt säger
              om den socialdemokratiska politiken. De ord som skulle beskriva
              detta är att det är viktigt med en bostadspolitik. Den ska vara
              stimulerande. Den ska vara emot orättvisor och den ska vara aktiv.
            </seg>
            <seg xml:id="i-4375676647d64fe9-0">
              Vad innebär det över huvud taget? Det kanske är samma linje som
              ni följde innan vi äntligen fick överta makten och börja diskutera
              bostadspolitik på ett vettigt sätt. Ni har skapat köer som gör
              att om jag skulle ställa mig i kö här i Gamla stan skulle jag
              behöva ett anpassat äldreboende innan jag kommer åt ett förstahandskontrakt.
              På Kungsholmen har jag passerat en bra bit över medelåldern i
              denna riksdagskammare innan jag kommer åt en sådan lägenhet. Det
              kallar ni rättvisa. Det stänger ute och skapar en enklav innanför
              tullarna i storstäderna och gör det omöjligt för människor att
              komma hit. Är socialdemokraterna beredda att äntligen börja diskutera
              marknadshyror så att vi får väck de gamla brödköer från Sovjet
              som i dag finns på bostadsmarknaden i Sverige?
            </seg>
          </u>
          <note type="speaker" xml:id="i-30aee176e49220ae-0">
            Anf. 194 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-7">
            <seg xml:id="i-e5e0da9216d00728-0">
              Fru talman! Det är skönt att se att det finns lite självförtroende
              i kammaren.
            </seg>
            <seg xml:id="i-e8d07b277d759f13-0">
              Det är ju bra att det finns subventioner till äldreboenden i
              alla fall så att du kan bygga ett sådant i Gamla stan.
            </seg>
            <seg xml:id="i-4406d0a7b703c3de-0">
              Jag har inga problem med att lyfta fram den socialdemokratiska
              politiken. Det finns ett antal områden som vi har sagt att vi
              måste jobba med. Vi måste se till att man rustar upp miljonprogrammen.
              Det finns oerhört stora brister i miljonprogramsområdena i dag.
              Vi måste se till att höja standarden och göra dem mer attraktiva.
            </seg>
            <seg xml:id="i-f60e5cd2736a54f4-0">
              Vi måste se till att bostäderna blir mer energieffektiva och
              att energianvändandet minskar i de bostäder som finns i dag. Vi
              måste lägga mycket resurser och kunnande på att förbättra det.
            </seg>
            <seg xml:id="i-56aca5fb39e44e77-0">
              Vi måste också skapa en ny och framåtriktad samhällsplanering.
              Det handlar om att skapa en samhällsplanering som skapar förutsättningar
              för att ge alla människor möjlighet att vara delaktiga i samhället
              för att motverka orättvisor, för att motverka segregation och
              så vidare.
            </seg>
          </u>
          <note type="speaker" xml:id="i-bdb25946cf63980a-0">
            Anf. 195 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-7">
            <seg xml:id="i-d243b3c9c8e1549c-0">
              Fru talman! Det som i dag råder på bostadsmarknaden är kanske
              ett av de mest orättvisa system som vi över huvud taget har i
              Sverige.
            </seg>
            <seg xml:id="i-6c42e30dcbec276c-0">
              Det är fortfarande strikt reglerat vilket gör att den som kommer
              hit från ett annat land inte har någon möjlighet att komma åt
              ett förstahandskontrakt. Det handlar inte om vad du är beredd
              att betala för ditt boende utan om vilka kontakter du har som
              skapar möjligheten att bo.
            </seg>
            <seg xml:id="i-d5b304d8279a9745-0">
              Jag hyser lite större tilltro till din kollega Carina Moberg
              när det gäller detta. Hon säger att det måste få kosta mer att
              välja ett centralt läge. Därmed skulle man också kunna få en bättre
              skjuts på byggandet på bostadsmarknaden och vi skulle komma ifrån
              det som börjar växa fram alltmer, nämligen att människor spar
              och sliter i många år för att bli kriminella genom att köpa svartkontrakt.
            </seg>
            <seg xml:id="i-26be9ee0cda552cb-0">
              Du nämner inte med ett enda ord hur vi ska kunna komma till rätta
              med detta problem som ni genom årtionden har varit med och skapat.
            </seg>
            <seg xml:id="i-626123c6b5fb3371-0">
              Ni kallar detta för en social bostadspolitik, men den leder bara
              till social utslagning där den som inte har några kontakter eller
              pengar aldrig kan få ett förstahandskontrakt i ett attraktivt
              läge.
            </seg>
          </u>
          <note type="speaker" xml:id="i-3968b64bf7c93e1d-0">
            Anf. 196 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-8">
            <seg xml:id="i-30c64f11df29ff84-0">
              Fru talman! Fredrick Federley talade i båda sina repliker om
              hur svårt det är att komma in på hyresmarknaden i Helsingfors,
              och det är svårt. Men med en borgerlig ledning i Helsingfors har
              det blivit ännu svårare. Ombildningarna i Helsingfors går i rasande
              fart, även om det nyligen har sagts att man ska sluta med dessa
              ombildningar från hyresrätt till bostadsrätt. Men de ombildningar
              som redan har skett och som ligger i pipeline kommer att innebära
              att det kommer att vara ännu svårare för ungdomar och för andra
              grupper att ta sig in på hyresmarknaden i Helsingfors eftersom
              det knappast kommer att finnas några hyresrätter kvar att bo i.
            </seg>
            <seg xml:id="i-347ef90ffa053257-0">
              När man talar om utlåsningseffekter tror jag att man ska vara
              medveten om vad som händer i Helsingfors. Andelen hyreslägenheter
              i Helsingfors kommer att minska drastiskt. Det kommer i mycket
              större utsträckning att påverka människors möjlighet att få en
              hyreslägenhet.
            </seg>
            <seg xml:id="i-7c4a393f7b0cffb4-0">
              Jag tror att man måste lösa detta genom att man ökar byggandet
              och ser till att bostadsområden i ytterområdena blir attraktiva.
            </seg>
          </u>
          <note type="speaker" xml:id="i-57ba17ac38b289fa-0">
            Anf. 197 HANS WALLMARK (m) replik:
          </note>
          <u who="hans_wallmark_d27c95" xml:id="i-7f64b3cc6729100b-0">
            <seg xml:id="i-b81d65e86fd9e573-0">
              Fru talman! Johan Löfstrand tyckte att det var bra att han såg
              självförtroende i kammaren. Vi som sitter här nere och ser upp
              mot talarstolen ser också självförtroende här i kammaren, dock
              kanske utan grund.
            </seg>
            <seg xml:id="i-0e1c4ee82372596e-0">
              Johan Löfstrand kan få göra skillnad i förhållande till sin partiledare.
              Han kan få ge ett svar.
            </seg>
            <seg xml:id="i-486cb7e30a93f11a-0">
              Johan Löfstrand gjorde en koppling mellan räntehöjningar och
              ett minskat utrymme som bland annat drabbar bostadssektorn. Han
              sade också att räntehöjningarna berodde på regeringen.
            </seg>
            <seg xml:id="i-60250d357ac8104b-0">
              Då är min fråga till Johan Löfstrand om han om ett halvår eller
              trekvarts år från samma talarstol också kommer att hylla regeringen
              om det blir räntesänkningar och om de internationella räntesänkningar
              som alla nu förutspår också kommer att slå in även på den svenska
              marknaden.
            </seg>
            <seg xml:id="i-d427f9a5db44e01f-0">
              Sedan tog han upp friggebodarna och gjorde möjligtvis narr av
              dem. Den tillåtna storleken på friggebodarna har ökat från 10
              till 15 kvadratmeter, alltså med 5 kvadratmeter eller 50 procent.
              Friheten är 50 procent större i alliansens Sverige än i Socialdemokraternas
              Sverige.
            </seg>
          </u>
          <note type="speaker" xml:id="i-5c2eaa74705c621e-0">
            Anf. 198 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-9">
            <seg xml:id="i-7df9a12d5c7c9745-0">
              Fru talman! Jag ska börja med att tala om friggebodarna. Självklart
              tror jag att det av väldigt många har tagits emot som positivt
              att man får bygga större friggebodar. Men de stora problemen inom
              plan- och bygglagstiftningen finns fortfarande kvar, och de har
              man inte ens brytt sig om att ta tag i, utan man har prioriterat
              frågan om fem kvadratmeter större friggebodar.
            </seg>
            <seg xml:id="i-6af92c120e7ad635-0">
              När det gäller räntehöjningarna var det flera aktörer på finansmarknaden
              som faktiskt pekade på att de väldigt stora skattesänkningar som
              gjordes i början av mandatperioden skulle påverka inflationen
              och räntan. Det har mycket riktigt skett.
            </seg>
            <seg xml:id="i-f58a4dbdcdcafa90-0">
              Sedan är jag helt övertygad om att räntan kommer att gå ned.
              Jag tror faktiskt att Anders Borg har insett att det är oerhört
              problematiskt och inte hållbart att driva en så expansiv politik
              att både räntan och inflationen har skjutit i höjden. Vi ser ett
              antal åtgärder i denna budgetproposition.
            </seg>
          </u>
          <note type="speaker" xml:id="i-e8c40b069fd7d33b-0">
            Anf. 199 HANS WALLMARK (m) replik:
          </note>
          <u who="hans_wallmark_d27c95" xml:id="i-7f64b3cc6729100b-1">
            <seg xml:id="i-f35163499c7771b9-0">
              Fru talman! Det är väl bra att vi kan enas om att friheten är
              50 procent större i alliansens Sverige än i Socialdemokraternas
              Sverige. Då kan vi kanske också förena oss i förhoppningen om
              att nya förslag till regelförenklingar som kommer på plan- och
              byggområdet också leder till en större frihet i alliansens Sverige
              än i Socialdemokraternas Sverige.
            </seg>
            <seg xml:id="i-bea3e2a514f2722e-0">
              Det som Johan Löfstrand sedan säger är intressant. Han säger
              att räntehöjningarna berodde på alliansregeringen. Av det skälet
              får man dra slutsatsen att även kommande räntesänkningar delvis
              beror på regeringen.
            </seg>
            <seg xml:id="i-9b846e7ef566b919-0">
              Sedan säger Johan Löfstrand en felaktig sak. Han säger att regeringen
              har ändrat politik. Så är inte fallet. Ta till exempel det föreliggande
              budgetförslaget där det tredje steget av jobbskatteavdraget finns.
              Det första och andra steget av jobbskatteavdraget har Socialdemokraterna
              accepterat, men de står lite tvivlande till det tredje steget.
              Det innebär att med kommande räntesänkningar och med det tredje
              steget av jobbskatteavdraget kommer vanliga medborgare dagbarnvårdare,
              förskollärare, sjuksköterskor och poliser att få mer pengar i
              handen, vilket också kommer att gynna bostadssektorn.
            </seg>
          </u>
          <note type="speaker" xml:id="i-e64af65204adfb48-0">
            Anf. 200 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-40269d9181b0e9f6-10">
            <seg xml:id="i-a9cd3a7aab6c7cd6-0">
              Fru talman! Jag hoppas att vi kommer att kunna vara helt eniga
              om den proposition om plan- och bygglagen som förhoppningsvis
              kommer att läggas fram för riksdagen innan denna mandatperiod
              är slut. Det finns åtminstone en stor enighet om de förslag som
              PBL-kommittén har lagt fram. Jag hoppas att det kommer att vara
              så även framgent.
            </seg>
            <seg xml:id="i-ab0224d65e8cfa59-0">
              Den borgerliga regeringen får gärna ta åt sig äran av att räntan
              sänks. Man har ju varit så duktig när det gäller att ta åt sig
              äran av att till exempel arbetslösheten har sjunkit. Jag hoppas
              att regeringen även tar åt sig av kritiken nu när arbetslösheten
              kommer att stiga.
            </seg>
          </u>
          <note type="speaker" xml:id="i-0334fb90a1f00189-0">
            Anf. 201 EGON FRID (v):
          </note>
          <u who="egon_frid_c86215" xml:id="i-b6508a482580c9a5-0">
            <seg xml:id="i-4e24a405d59feb4e-0">
              Fru talman! Vi behöver rädda hyresrätten och lyfta fram klimatperspektivet.
              Det är kris för hyresrätten. Efter att det statliga produktionsstödet
              till hyreslägenheter togs bort samtidigt som räntebidragen började
              avvecklas minskade antalet påbörjade byggen av hyresrätter dramatiskt.
              Byggandet av hyreslägenheter har minskat kraftigt med hela 66
              procent jämfört med första halvåret 2006. Då påbörjades 5 450
              hyreslägenheter mot 2 650 första halvåret 2007 och 1 770 hyreslägenheter
              första halvåret 2008.
            </seg>
            <seg xml:id="i-1d83fe00a8b56fa7-0">
              Bristen på hyresbostäder är fortsatt stor på många håll. Hyreslägenheternas
              andel av alla påbörjade byggen av lägenheter i flerbostadshus
              bostadsrätt och hyresrätt har minskat från 52 procent första halvåret
              2006 till 41 procent första halvåret 2007 och 29 procent första
              halvåret 2008. I de tre storstadskommunerna är byggandet av hyreslägenheter
              extremt lågt. I Helsingfors påbörjades högt räknat 180 nya hyreslägenheter
              första halvåret 2008, knappt 100 i Göteborg och i Malmö bara omkring
              30. Totalt har bostadsbyggandet småhus, bostadsrätter och hyresrätter
              minskat med 28 procent sedan 2006.
            </seg>
            <seg xml:id="i-ccff46e4b415b9d5-0">
              Samhället måste bära det övergripande ansvaret för att trygga
              bostadsförsörjningen samt att motverka bostadssegregation och
              hålla nere boendekostnaderna för vanligt folk. Vi måste värna
              allmännyttan och rimliga hyror.
            </seg>
            <seg xml:id="i-ca64d8ae52199b9f-0">
              Denna syn på samhällsansvaret för bostadssektorn avspeglades
              också i inledningen av det tidigare målet för bostadspolitiken.
              Där framhölls att alla ska ges förutsättningar att leva i goda
              bostäder till rimliga kostnader. När riksdagens majoritet hösten
              2007 röstade igenom ett nytt politiskt mål för bostadsfrågorna
              framhölls i stället bostadsmarknadens efterfrågan och utbud utan
              att någon koppling gjordes till de boendes ekonomiska förutsättningar.
              Denna omformulering speglar också den marknadsinriktning som bostadspolitiken
              haft sedan den borgerliga regeringen tillträdde och som fått påtagliga
              konsekvenser på olika områden.
            </seg>
            <seg xml:id="i-099de28809c27a12-0">
              Enligt Hyresgästföreningen kommer 636 000 unga människor att
              flytta hemifrån under de närmaste fem åren. Det skulle enligt
              föreningen behövas ytterligare 158 000 bostäder hyresrätter, bostadsrätter
              och egnahem för att tillfredsställa efterfrågan från 245 000 2027-åringar
              som saknar men som behöver en egen bostad. Unga människor efterfrågar
              billiga lägenheter.
            </seg>
            <seg xml:id="i-56361485ae1c81bd-0">
              Det minskade nybyggandet av hyresrätter och utförsäljningen av
              allmännyttan riskerar tillsammans med förslagen i en ny statlig
              utredning, EU, allmännyttan och hyrorna , att sänka hyresrätten
              som upplåtelseform. Utredningen föreslår införande av så kallad
              efterfrågestyrd hyra för att förkorta kötiderna. Enligt Hyresgästföreningen
              skulle Helsingfors drabbas värst och få hyreshöjningar på upp
              emot 30 procent. Utredaren medger själv att det kan leda till
              att folk måste lämna sina hem. Attraktiva områden riskerar att
              i ännu större utsträckning bli segregerade enklaver där endast
              höginkomsttagare kan bo.
            </seg>
            <seg xml:id="i-424b9ed5b8ab8526-0">
              Vänsterpartiet vill stärka hyresrätten. Det behövs en långsiktig
              satsning på nyproduktion av billiga och energisnåla bostäder.
              Vi föreslår att staten antar ett nationellt mål. Det handlar då
              om att det ska byggas 40 000 bostäder per år. Minst hälften ska
              vara hyresrätter. Det skulle innebära att antalet nybyggda hyresrätter
              nästan fördubblades. Vi vill också att ca 65 000 bostäder renoveras
              under samma period.
            </seg>
            <seg xml:id="i-8f73da7a76e53523-0">
              Med klimatsmarta hus, så kallade passivhus och lågenergihus,
              minskas energianvändningen med uppemot 50 procent jämfört med
              dagens normhus. Utsläppen av växthusgaser kan halveras i lågenergihus
              och minskas med uppemot 70 procent i passivhus.
            </seg>
            <seg xml:id="i-d1a7165c7b6af662-0">
              Byggandet av klimatsmarta hus har visat sig vara ekonomiskt lönsamt
              för byggföretagen. De boende sparar tusentals kronor varje år
              genom minskade energikostnader. I Tyskland och Österrike har klimatsmarta
              hus redan fått sitt kommersiella genombrott.
            </seg>
            <seg xml:id="i-d8689907ae69ff50-0">
              Vänsterpartiet ser ingen anledning att bygga annat än klimatsmarta
              hus. Vi föreslår att detta med klimatsmarta hus, så kallade passivhus
              och lågenergihus, senast 2010 införs som norm för nybyggande av
              flerbostadshus.
            </seg>
            <seg xml:id="i-8069ab774fa5893f-0">
              För att vara berättigad till stöd för nybyggande från den bostadsfond
              som Vänsterpartiet föreslår för att finansiera stöd till byggandet
              av hyresrätter och renovering av hyresrätter måste husen följaktligen
              vara klimatsmarta.
            </seg>
            <seg xml:id="i-baec1e841ad9cef4-0">
              Vi behöver både rädda och klimatlyfta hyresrätten. Och vi behöver
              ett stöd till byggande av billiga och miljöriktiga hyresrätter.
              Vänsterpartiet vill finansiera detta genom en bostadsfond och
              vill bygga 40 000 bostäder per år, av vilka 20 000 lägenheter
              ska vara hyresrätter.
            </seg>
          </u>
          <note type="speaker" xml:id="i-d1a3dc630f8400e6-0">
            Anf. 202 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-2">
            <seg xml:id="i-eb65303745331afb-0">
              Fru talman! Man kan undra om Egon Frids sifferexercis tjänar
              något till. Om man säger att regeringen inte har någon bostadspolitik
              det är naturligtvis felaktigt borde det väl finnas en sammanhållen
              bostadspolitik hos vänsteroppositionen. Jag undrar därför: I vilken
              mån överensstämmer det som Egon Frid säger med vad Socialdemokraterna
              vill?
            </seg>
            <seg xml:id="i-3417e53e8403d3d0-0">
              Vi vet att Vänsterpartiet inte har några hämningar när det gäller
              att spräcka budgettak. Det finns hur mycket pengar som helst till
              det som man vill använda pengarna till.
            </seg>
            <seg xml:id="i-3e346b92e7b5f1a1-0">
              Vi tror inte att lösningen på bostadsbristen, i den mån en sådan
              förekommer, är massproducerade bostäder i statlig eller kommunal
              regi. Det finns många avskräckande exempel från länder som inte
              ligger speciellt långt härifrån.
            </seg>
            <seg xml:id="i-1ea4cbbe510fe8e7-0">
              Det är klart att det är viktigt med energieffektivisering och
              med ett miljöanpassat byggande. Där har vi ingen avvikande uppfattning.
              Men frågan är hur det ska åstadkommas. Det ska i alla fall inte
              ske enligt Vänsterpartiets modell.
            </seg>
          </u>
          <note type="speaker" xml:id="i-7efdf12b78ea92ac-0">
            Anf. 203 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-1">
            <seg xml:id="i-2fa37531f547a410-0">
              Fru talman! Nej, jag förstår att Anti Avsan inte instämmer i
              Vänsterpartiets bostadspolitik. Vår sifferexercis i sig spelar
              en väsentlig roll. Den är nämligen ett bevis på hur få bostäder
              som byggts sedan alliansregeringen tillträdde och på hur stor
              skillnaden har blivit på två år när det gäller det aktiva bostadsbyggandet.
              Den dramatiska förändringen från den tidigare bostadspolitiken
              till den nuvarande bristen på en bostadspolitik har drabbat de
              människor som är i behov av en bostad just genom den stora minskningen
              av bostadsbyggandet.
            </seg>
            <seg xml:id="i-62bd30530fe80e39-0">
              Naturligtvis är vi alla överens om att vi ska ha ett väl planerat
              byggande. Vi ska redan från början bygga rätta bostäder, och vi
              ska bygga utifrån en god planering och utifrån bostäder som människor
              önskar. Men det viktiga är att vi när vi gör det har en sådan
              finansiering att den enskilda hyresgästen inte drabbas alltför
              hårt och inte har råd att efterfråga den färdigbyggda bostaden.
            </seg>
          </u>
          <note type="speaker" xml:id="i-9bc7e682246f06c0-0">
            Anf. 204 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-3">
            <seg xml:id="i-cdd7c22c25687a92-0">
              Fru talman! Möjligen skulle Egon Frid ha den här sifferexercisen
              med Johan Löfstrand och Socialdemokraterna i första hand detta
              för att möjligen kunna komma med ett gemensamt alternativ i bostadspolitiken.
            </seg>
            <seg xml:id="i-6bda809d662b97f9-0">
              Johan Löfstrand gjorde ju tidigare här ett stort nummer av att
              vinna valet på en bostadspolitik som han inte riktigt ville precisera.
              Men det finns ju ingen bostadspolitik som ett alternativ till
              den bostadspolitik som alliansregeringen för, utan det spretar
              åt alla möjliga håll. Vänsterpartiet är dessutom berett att spräcka
              budgettak både i bostadspolitiken och på alla andra politiska
              anslagsområden.
            </seg>
            <seg xml:id="i-59045a5e370f3461-0">
              När man inte tar ansvar för statens ekonomi kan man föreslå massproduktion
              av bostäder ja, i princip vad som helst. Men frågan är hur realistiskt
              det är. Jag frågar igen: Har ni pratat med Socialdemokraterna
              om det här? Varför har ni inte ett gemensamt förslag? Det är ju
              bara två år kvar till valet.
            </seg>
          </u>
          <note type="speaker" xml:id="i-0e71e004f1562a26-0">
            Anf. 205 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-2">
            <seg xml:id="i-ee1b1a1e600a9d06-0">
              Fru talman! Över huvud taget är det en ganska intressant debatt
              där alliansregeringen opponerar mot oppositionens politik. Min
              syn på riksdagen är att oppositionen ska opponera mot regeringens
              brist på politik. Men okej, jag diskuterar gärna bostadspolitik
              med alla partier i Sveriges riksdag inklusive alla i civilutskottet.
            </seg>
            <seg xml:id="i-ff07a126e4fba9d3-0">
              Vi har två år på oss för fortsatta diskussioner om en gemensam
              bostadspolitik. Socialdemokraterna, Vänsterpartiet och Miljöpartiet
              ligger mycket närmare varandra i synen på en aktiv bostadspolitik
              än vad ni i alliansregeringen gör, så ni kan vara lugna på den
              punkten. Vi har många gemensamma nämnare. Det gäller då synen
              på dels att vi måste ha en aktiv bostadspolitik, dels att vi behöver
              någon form av stöd för byggande av billiga hyresrätter. Dessutom
              måste vi aktivt jobba för att få mer energieffektiva bostäder.
            </seg>
            <seg xml:id="i-8709ef88a557b995-0">
              Jag är övertygad om att också Mats Odell före 2010 kommer att
              inse att det krävs ett statligt stöd till byggande av billiga
              hyresrätter.
            </seg>
          </u>
          <note type="speaker" xml:id="i-5a520574df6601a6-0">
            Anf. 206 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-8">
            <seg xml:id="i-95e8dc73318ea3f4-0">
              Fru talman! Jag ska börja med att chocka kammaren med att säga
              att jag och Egon Frid är väldigt överens på en punkt. Det handlar
              då om hyresrättens värde och om att kunna rädda hyresrätten med
              tanke på den som väljer att inte äga sitt boende. För många är
              hyresrätten också en möjlighet att komma in på bostadsmarknaden.
              Dessutom är hyresrätten oerhört viktig för att kunna ha mobil
              arbetskraft i Sverige som lätt kan röra på sig och då få tillgång
              en ny bostad.
            </seg>
            <seg xml:id="i-b2ff455611c37637-0">
              Problemet är bara att den politik som väldigt länge förts av
              oppositionen har byggt på att man skapat ett tryck på omvandling
              av hyresrätter till bostadsrätter. Men jag skulle aldrig klandra
              någon enda människa i denna stad eller i Göteborg eller Malmö
              som sitter på ett förstahandskontrakt och som kan få sin hyresrätt
              ombildad till bostadsrätt.
            </seg>
            <seg xml:id="i-cda85b57cf2ac592-0">
              Det har skapats ett utrymme för att skaffa sig oerhört mycket
              pengar. Just på grund av att det är en sådan brist på hyresrätter
              och utifrån hur de reglerade hyrorna slagit har detta enorma omvandlingstryck
              skapats. Man kan göra ett klipp på ½ till 1 miljon om man har
              en hyggligt stor lägenhet i innerstaden. Är Egon Frid beredd att
              börja diskutera marknadshyror för att få rättvisa på bostadsmarknaden?
            </seg>
          </u>
          <note type="speaker" xml:id="i-64e738fb23451a9d-0">
            Anf. 207 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-3">
            <seg xml:id="i-eef566cf3549b0d3-0">
              Fru talman! Nej, vi är bara överens om den första delen att hyresrätten
              är oerhört viktig och att vi ska värna den. Hyresrätten är viktig
              i många olika avseenden i samhället.
            </seg>
            <seg xml:id="i-594abc024758990b-0">
              Inte heller jag klandrar och dessutom moraliserar jag inte över
              den person som privat så att säga väljer typen av bostad. Däremot
              klandrar jag en borgerlig alliansregering som inte bygger tillräckligt
              många hyresrätter just för att hålla hyrorna på rimliga nivåer.
            </seg>
            <seg xml:id="i-103dbd05a2f3f9f3-0">
              Jag förstår den efterfrågestyrda hyressättning som bostadsmarknadens
              parter är överens om att det enda väl fungerande sättet, ett sätt
              som vi bejakar, är att fastställa hyror genom hyresförhandlingar.
              Men politiken har en uppgift. Riksdag och regering har i uppgift
              att tillgodose behovet av bostäder genom att ha tillräckligt många
              lägenheter eftersom tillgången till lägenheter är avgörande för
              hyresnivån. Naturligtvis har vi också kostnaden för att producera,
              något som också påverkar hyresnivån.
            </seg>
          </u>
          <note type="speaker" xml:id="i-7df7620a5aa1a05d-0">
            Anf. 208 FREDRICK FEDERLEY (c) replik:
          </note>
          <u who="fredrick_federley_48ffef" xml:id="i-56a84669f8f7005d-9">
            <seg xml:id="i-7179ede4b7c67437-0">
              Fru talman! Jag tror också att det är oerhört viktigt. Är det
              så att du som byggherre är intresserad av att kunna få ut i hyra
              vad som borde vara marknadsmässigt rimligt är du inte lika benägen
              att bygga hyresrätter.
            </seg>
            <seg xml:id="i-37bdfa40df25474d-0">
              Min direkta fråga till Egon Frid är vad Vänsterpartiet avser
              att göra för att stimulera ett bostadsbyggande som innebär att
              vi också kan få fler bostäder i de centrala delarna av de stora
              städerna. Problemet är ju inte längre förknippat bara med Helsingfors,
              Göteborg och Malmö, utan det sprider sig till andra stora städer.
            </seg>
            <seg xml:id="i-540d8b1508f9b2da-0">
              Det är med förvåning som jag noterar att man inte ser logiken
              i detta. Jag tror inte att det är någon som lyssnar till denna
              debatt som har gått in i en mataffär där det inte funnits mat,
              någon som har gått in i en klädaffär där det inte funnits kläder,
              någon som har gått in i en bilaffär och det inte funnits bilar.
              De opererar på en fri marknad där utbud och efterfrågan kan mötas,
              men på grund av regleringarna möts dessa två aldrig på bostadsmarknaden.
              Det gör att det finns en otrolig efterfrågan och en väldigt liten
              tillgång. Då måste det bli så att vi antingen borde gå mot marknadshyror,
              eller så måste det vara Vänsterpartiets mening att vi ska reglera
              ytterligare områden på marknaden.
            </seg>
          </u>
          <note type="speaker" xml:id="i-ac421909a882572c-0">
            Anf. 209 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-4">
            <seg xml:id="i-40aec922121cde83-0">
              Fru talman! Vi behöver en fortsatt reglerad hyresmarknad för
              att trygga människors möjligheter att få en bra bostad till rimlig
              hyra. Parallellen mellan en bostadsmarknad med hyresrätter och
              falukorvspriser på Konsum funkar inte. Tillgång och efterfrågan
              funkar i varuutbudet, men när det gäller bostadsmarknaden är det
              komplicerat. Den kostnad det skulle innebära att lägga hela produktionskostnaden
              för hyresrätter på den enskilde hyresgästen blir så stor att det
              till slut inte finns en enda hyresgäst som i så fall kan efterfråga
              varan bostad. Här måste vi ha ett samhälleligt styrsystem som
              kompenserar den enormt stora skillnaden i produktionskostnad och
              vad den vanliga människan har möjlighet att betala via sin hyra.
              Detta vill vi subventionera allmännyttan så att man ska få bättre
              möjligheter att producera bra och billiga hyresrätter till rimliga
              hyror.
            </seg>
          </u>
          <note type="speaker" xml:id="i-ed23f16ca9a1a758-0">
            Anf. 210 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-2">
            <seg xml:id="i-c9779715603163f5-0">
              Fru talman! Bostadsmarknaden blir inte mindre komplicerad av
              att man dessutom går in med en massa snedvridande subventioner.
            </seg>
            <seg xml:id="i-52fc12391e4c9438-0">
              Men jag skulle vilja hålla med Egon Frid om samma sak som Federley,
              nämligen att hyresrätten är en väldigt viktig upplåtelseform,
              liksom alla andra, också de ägarlägenheter som är på gång.
            </seg>
            <seg xml:id="i-a0538f8cc74eb16e-0">
              Hela tanken att alla upplåtelseformer är viktiga har att göra
              med att valet var folk ska bo bygger på deras egna önskningar
              och efterfrågan. I det sammanhanget är det individen som ska kunna
              efterfråga. Det är därför som alliansen faktiskt har stärkt den
              enskilda individen genom bland annat jobbskatteavdragen.
            </seg>
            <seg xml:id="i-641ec68252d4dd4d-0">
              I Egon Frids värld är det väl andelen hyreslägenheter som på
              något vis blir ett mål i sig. Man utgår inte alls från enskilda
              människor, utan det blir politisk styrning. Då kommer man att
              bygga det politikerna kommenderar fram.
            </seg>
          </u>
          <note type="speaker" xml:id="i-9dca112efeda0f87-0">
            Anf. 211 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-5">
            <seg xml:id="i-537ea740826bf5f9-0">
              Fru talman! Det handlar inte om att planera fram någonting som
              inte efterfrågas. Behovet av hyresrätter i dag är ett reellt behov.
              Jag nämnde tidigare, ni gillar inte sifferexercisen, hur stort
              behov av just hyresrätter det är. Vi pratar om målgrupper som
              behöver hyresrätter till rimliga hyror.
            </seg>
            <seg xml:id="i-fc12755524ecd58e-0">
              Det handlar inte om att för planerandets skull planera någonting
              som inte behövs. Det är en reell efterfrågan på hyresrätter, och
              det är viktigt för den fortsatta samhällsutvecklingen, för alla
              människor som står utan bostad i dag. Det är ett statligt och
              kommunalt ansvar att ha en bostadsförsörjning. Det vill vi påverka
              genom statliga subventioner för att påskynda det hela.
            </seg>
          </u>
          <note type="speaker" xml:id="i-fd189c250d1fd457-0">
            Anf. 212 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-3">
            <seg xml:id="i-6f2d5e5f5e208860-0">
              Fru talman! Det skiljer sig mycket mellan Vänsterpartiet och
              alliansen. Vi ser att det viktiga är att man skapar långsiktiga
              spelregler så att efterfrågan och utbud kan mötas. Det arbetet
              kan man naturligtvis ha synpunkter på, men det måste gå vidare.
              Bostadsbyggandet har varit reglerat så länge att det naturligtvis
              fortfarande finns många saker att göra.
            </seg>
            <seg xml:id="i-f5ff7f23577ba850-0">
              Jag skulle vilja göra ett litet klargörande gällande passivhus
              och energieffektivisering. Där är vi överens i sak. Precis om
              Egon Frid sade är det redan i dag en lönsam affär. Jag förstod
              egentligen inte varför man kom in med något slags subventioner
              för det också. Det är snarare brist på kunskap som gör att man
              inte fått upp ögonen för det. När man väl har gjort det behöver
              man inga subventioner, utan då är det både nybyggnation och ombyggnation
              som gäller, för det har visat sig vara en lönsam affär.
            </seg>
          </u>
          <note type="speaker" xml:id="i-1428bff4d4b9e2c9-0">
            Anf. 213 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-6">
            <seg xml:id="i-a1bc751cc2b97c5a-0">
              Fru talman! Det är lönsamt till viss del, men ska vi använda
              den nya tekniken på till exempel renovering av det så kallade
              miljonprogrammets lägenheter är renoveringskostnaderna så höga
              att de hyresgäster som bor där inte har råd att bo kvar efter
              renoveringen. Vi tycker att det är ett politiskt ansvar att säkerställa
              att när vi renoverar lägenheter vars underhåll är eftersatt och
              som behöver renoveras är det samma hyresgäster som har möjlighet
              att bo kvar efter renoveringen som bodde där innan. Här måste
              vi ta ansvar via någon form av lättnader för allmännyttiga bostadsföretag
              som tar ansvar för renoveringen.
            </seg>
          </u>
          <note type="speaker" xml:id="i-70c9292a2bb2ce34-0">
            Anf. 214 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-0">
            <seg xml:id="i-af51ce8da3d91688-0">
              Fru talman! Alliansen har satt upp ett nytt mål för bostadspolitiken:
              Målet på bostadsmarknaden är långsiktigt väl fungerande bostadsmarknader
              och att konsumenternas efterfrågan möter ett utbud av bostäder
              som svarar mot behoven.
            </seg>
            <seg xml:id="i-807fab8b952d8fd2-0">
              Egon Frid har tyckt att detta kanske inte är det riktigt rätta
              målet. Vari ligger i det olämpliga i att utbud och efterfrågan
              kan mötas?
            </seg>
            <seg xml:id="i-9779f10a45cc9702-0">
              En annan fråga gäller subventioner. Jag kan tycka att det är
              tveksamt rent budgettekniskt med en sådan fond som ni uttrycker
              att ni skulle vilja ha. Vad är det som gör att Egon Frid tror
              att subventioner skulle kunna fungera i dag när de inte har gjort
              det under tidigare år då ni delvis har varit med och styrt med
              den socialdemokratiska regeringen?
            </seg>
          </u>
          <note type="speaker" xml:id="i-df3fb203bb020d08-0">
            Anf. 215 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-7">
            <seg xml:id="i-ec4bab72f212ff45-0">
              Fru talman! De långsiktiga spelregler som vi ser nu och den långsiktighet
              som alliansregeringen har i bostadspolitiken följer en kurva som
              går rakt ned mot noll. Fortsätter det här två år till har vi noll
              nyproducerade hyresrätter. De långsiktiga spelregler som alliansregeringen
              framhärdar i leder till att vi inte kommer att bygga några hyresrätter.
              Det är därför jag är emot dem.
            </seg>
            <seg xml:id="i-03b246b0b3a6a683-0">
              Sedan frågar Lennart Pettersson vad som är fel med tillgång och
              efterfrågan. Jag försökte förklara förut att bostadsmarknaden
              inte är som en annan marknad. Det går inte att jämföra med priserna
              på falukorv på Konsum. Det är så många faktorer som spelar in.
              Får vi den tillgång och efterfrågan som alliansregeringen är ute
              efter får vi enorma hyreshöjningar där det är en stor efterfrågan,
              som gör att man tränger undan grupper av människor som inte har
              råd att bo där. Vi från Vänsterpartiet tar ansvar för att alla
              människor ska ha råd till en billig och bra bostad.
            </seg>
          </u>
          <note type="speaker" xml:id="i-5090035cfa782f55-0">
            Anf. 216 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-1">
            <seg xml:id="i-561f0a3e07e78e16-0">
              Fru talman! Då vet jag inte hur Egon Frid tolkar detta att efterfrågan
              och utbud möts. När de gör det blir det balans, och då regleras
              prisbilden med automatik.
            </seg>
            <seg xml:id="i-9f9f1bbb02379ab7-0">
              Jag har en annan fråga. I ert budgetförslag har ni anslagit 50
              miljoner kronor extra till BKN, Bostadskreditnämnden, när det
              gäller att garantera bostadsbyggande i glesbygd. Min fråga till
              Egon Frid är: Varför har ni anslagit dessa pengar? Det är nämligen
              så att det inte saknas några medel på Bostadskreditnämnden, utan
              tvärtom finns det ett överskott. Då undrar jag varför det finns
              ett behov från Vänsterpartiets sida att göra det.
            </seg>
            <seg xml:id="i-bba5fb51f3f4173c-0">
              I något av replikskiftena nämnde Egon Frid att de här subventionerna
              skulle gå till allmännyttan. Då frågar jag om syftet är sådant
              att den privata bostadsmarknaden icke göre sig besvär när det
              gäller de miljarder som ni teoretiskt skulle vilja anslå.
            </seg>
          </u>
          <note type="speaker" xml:id="i-113ad622fb1c2a71-0">
            Anf. 217 EGON FRID (v) replik:
          </note>
          <u who="egon_frid_c86215" xml:id="i-7e1e616ad328bca6-0" next="cont">
            <seg xml:id="i-7a3696375b699e5c-0">
              Fru talman! Svaret på den senare frågan är nej. Naturligtvis
              vill vi att alla som bygger hyresrätter med bästa miljöteknik
              ska ha rätt till Vänsterpartiets finansieringssystem för att bygga
              fler hyresrätter. Men jag värnar allmännyttan så mycket att jag
              nämnde den, men det gäller både allmännyttan och privata byggentreprenörer
              som vill bygga hyresrätter.
            </seg>
            <seg xml:id="i-51e61f5f4b4fe312-0">
              När det gäller förslaget att avsätta 50 miljarder till BKN vet
              jag att det finns pengar hos BKN, men de är inte anvisade till
              hjälp att bygga egnahem i glesbygden. Därför värnar vi om att
              man ska kunna få stöd och hjälp att bygga en villa i en glesbygdskommun
              där man inte har möjligheter att låna på samma villkor som man
              annars skulle ha kunnat göra. Därför har vi med det här förslaget.
            </seg>
            <seg xml:id="i-364e663faf047071-0">
              Jag missade en tredje fråga. Det får jag be om ursäkt för.
            </seg>
          </u>
          <note xml:id="i-8d97561bcb61397d-0">
            Anf. 218 ANDREAS NORLÉN (m) replik:
          </note>
          <u who="egon_frid_c86215" prev="cont" xml:id="i-8e5d967bffa51780-0">
            <seg xml:id="i-141c9877c102219e-0">
              Fru talman! Egon Frid sade i en tidigare replik här att Socialdemokraterna,
              Vänstern och Miljöpartiet står nära varandra i bostadspolitiken.
            </seg>
            <seg xml:id="i-80fe0460b64de45a-0">
              Alliansregeringen vill ha noll kronor i investeringsbidrag. Socialdemokraterna
              har för de kommande tre åren föreslagit ca 400 miljoner per år.
              Det blir 4 miljarder på tio år. Vänsterpartiet föreslår 100 miljarder
              kronor på tio år. Det betyder att Socialdemokraterna ligger väsentligt
              närmare alliansen än Vänsterpartiet. Det är nästan så att Socialdemokraterna
              framstår som borgarbrackor som bara föreslår ynka 4 miljarder
              i investeringsbidrag när Vänstern klämmer till med 100 miljarder
              kronor. Frågan är då om Egon Frid har förankrat den här bostadspolitiken
              hos sina tilltänkta regeringskolleger i Socialdemokraterna och
              om han i detta sammanhang har kallat dem vid deras rätta namn.
            </seg>
          </u>
          <note type="speaker" xml:id="i-154f7656432d9153-0">
            Anf. 219 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-8">
            <seg xml:id="i-8e24dc3cf0efdd7d-0">
              Fru talman! Jag väntar på att få bli inbjuden till den gemensamma
              bostadspolitiska grupp som vi förhoppningsvis ska bilda för att
              diskutera fram en gemensam bostadspolitik som ska ligga till grund
              för den samlade oppositionens bostadspolitik inför valet 2010.
            </seg>
            <seg xml:id="i-d04b764e98fce166-0">
              Jag kan hålla med om att det är en viss diskrepans. Däremot håller
              jag inte med dig om att Miljöpartiet inte har avsikten att ha
              några subventioner alls. De har, som jag har läst i deras förslag,
              ett stöd till miljöinriktat byggande av bostäder, så vi har gemensamma
              nämnare även där.
            </seg>
            <seg xml:id="i-b2a2bc94cbba9ba4-0">
              Anf. 220 ANDREAS NORLÉN (m) replik:
            </seg>
            <seg xml:id="i-41d99069c6b2e78f-0">
              Fru talman! Egon Frid har just levererat årets eller mandatperiodens
              understatement här i kammaren. Det finns en viss diskrepans mellan
              Socialdemokraterna och Vänsterpartiet, noga räknat skillnaden
              mellan 4 miljarder och 100 miljarder. Det är en viss diskrepans.
              Jag kan hålla med Egon Frid om det.
            </seg>
            <seg xml:id="i-3674012b1127e04b-0">
              Det kan finnas skäl att påminna Egon Frid, när han talar om hyresrättens
              kris, om att det i Sverige i dag finns 1,7 miljoner hyresrätter
              och 890 000 bostadsrätter. Då kan man väl säga att ryktet om hyresrättens
              död förefaller en smula överdrivet.
            </seg>
            <seg xml:id="i-de63a8462a7b3441-0">
              Det är riktigt, som Egon Frid säger, att det är viktigt med hyresrätter.
              Självklart är det viktigt för en fungerande bostadsmarknad. Problemet
              är väl möjligen att Vänsterpartiet gör en felaktig analys av bostadsmarknaden
              när man funderar på varför det byggs färre hyresrätter än egnahem
              och bostadsrätter. Problemet är att det är mycket lönsammare att
              bygga bostadsrätter än hyresrätter. Problemet är dålig konkurrens
              och höga byggkostnader. Det är att förstå marknaden, men det kanske
              inte är Vänsterpartiets starkaste gren.
            </seg>
          </u>
          <note type="speaker" xml:id="i-bd7b68f607a59137-0">
            Anf. 221 EGON FRID (v) replik:
          </note>
          <u who="egon_frid_c86215" xml:id="i-b6508a482580c9a5-9">
            <seg xml:id="i-6c74fc2fadad5737-0">
              Fru talman! Jag tycker att Andreas Norlén ska sänka sin insinuationsförmåga
              något. Ett annat understatement som jag i så fall kan göra är
              att det finns ett samband mellan byggandet av hyresrätter och
              kostnaderna. Sänker man kostnaderna för nyproduktion och byggande
              av hyresrätter byggs det fler hyresrätter. Det är därför vi i
              Vänsterpartiet är så måna om att underlätta byggandet genom att
              vara med och medverka till att sänka kostnaderna.
            </seg>
            <seg xml:id="i-8abc6984acecf022-0">
              En annan sak som insinueras är att stödet som vi pratar om ska
              gå till rika byggherrar. Det stöd som vi pratar om ska gå till
              allmännyttiga kommunala bostadsföretag som har ett ansvar för
              att stå för bostadsförsörjning. Det ska hjälpa dem att få ihop
              sin bostadskalkyl så att de ska kunna producera fler hyresrätter
              till sina kommuninvånare som har behov av en bra och billig bostad.
              Det tycker jag inte är någonting som man ska raljera över.
            </seg>
          </u>
          <note type="speaker" xml:id="i-99b48bf5936ec310-0">
            Anf. 222 LENNART PETTERSSON (c):
          </note>
          <u who="lennart_pettersson_764dee" xml:id="i-4b406c29169942f0-2">
            <seg xml:id="i-325cb13fc83186a5-0">
              Fru talman! Det är bekant för de flesta att det byggs för lite
              i dag och att det är relativt dyrt att bygga. Det är också bekant
              att många kommuner har brist på bostäder medan det i andra är
              ett överskott. Frågan är då vad som ligger bakom den begränsade
              byggnationen respektive de höga priserna och vad som kan bidra
              till en bättre utveckling inom byggsektorn.
            </seg>
            <seg xml:id="i-67ace9d3086870f6-0">
              Med tanke på att det kommer att vara ca 150 000 fler i åldrarna
              2029 år 2015 och att många av dem behöver bostad och att det vid
              samma tidpunkt kommer att vara ca 300 000 fler än i dag som är
              65 år och äldre behöver något hända.
            </seg>
            <seg xml:id="i-a6413cd77ebfb2a7-0">
              Låt mig försöka ta det i kronologisk ordning och börja med mark-
              och planfrågor.
            </seg>
            <seg xml:id="i-9d02b0f1770bc02f-0">
              Vi behöver inte bygga på den dyraste och bästa åkermarken i Sverige.
              Den borde för övrigt kunna klassas som riksintresse. Självklart
              påverkar det byggkostnaderna. Genom att bygga mer på höjden minskar
              också markkostnaderna till nytta och glädje för de boende.
            </seg>
            <seg xml:id="i-11a50b3a17e33456-0">
              Det finns många kommuner som tar rejält betalt för tomterna och
              gör stora vinster på sina tomtförsäljningar. De kan alltså själva
              bidra till ett lägre pris för att bygga och bo. Detta är annorlunda
              i de kommuner som inte får full kostnadstäckning utan där en del
              får tas ut via kommunalskatten.
            </seg>
            <seg xml:id="i-f040ab215359d47e-0">
              Och på tal om skatter, varför ska det vara 3 procent i lagfartskostnad
              när företag köper mark medan det är halva priset för privatpersoner?
              En sänkning till 1,5 procent för alla borde kunna diskuteras när
              det gäller bostadsfastigheter.
            </seg>
            <seg xml:id="i-59ef2c5ba5069a00-0">
              Medan jag ändå är inne på skatter vill jag upplysa om att jag
              har skrivit en motion i höst om skatteneutralitet mellan olika
              upplåtelseformer. Vi ska inte gynna eller missgynna någon boendeform,
              utan var och en ska kunna välja sin bostad efter sina egna resurser,
              behov och önskemål.
            </seg>
            <seg xml:id="i-6fc9de461c2adcf3-0">
              Centerpartiet och alliansen vill skapa möjligheter att bygga
              i attraktiva områden även utanför storstäderna. Med den nya strandskyddslagen
              kommer det att bli en hel del nya intressanta bostadslägen, och
              detta kommer att öka byggnationen i småorterna och på landsbygden.
              Dock är det fråga om dispensområden och i en begränsad omfattning.
            </seg>
            <seg xml:id="i-3a7ebbbfd4920854-0">
              Ungefär 15 procent av detaljplanerna överklagas. Det är alltför
              många som överklagar som bara ser till sin egen fördel och sina
              egna intressen. Jag bedömer att det är fullt möjligt, utan att
              förändra rättssäkerheten, att förenkla och snabba på beslutsgången,
              och det arbetet pågår för fullt i Regeringskansliet. Med kortare
              processer minskar också kostnaderna för byggnationen.
            </seg>
            <seg xml:id="i-509910c4aeda7662-0">
              Fru talman! Det gäller också att planera rätt. Ett dåligt exempel
              hemifrån är att det i flera av våra tätorter är hus enbart på
              den ena sidan av gatan. Det blir självklart dyrt om vi inte förstår
              att använda infrastrukturen optimalt både vägar och ledningsnät.
            </seg>
            <seg xml:id="i-b32186389b891fb7-0">
              Myndighetsutövningen i kommunerna ska vara just myndighetsutövning.
              Det gäller att skilja på det och rådgivning eller personlig smak
              hos beslutsfattarna.
            </seg>
            <seg xml:id="i-d564da098a48de80-0">
              Som synes kan alltså staten och kommunerna med relativt enkla
              medel påverka byggkostnaderna i rätt riktning.
            </seg>
            <seg xml:id="i-c0f326c54058c87c-0">
              Strukturen på byggmarknaden håller priserna uppe. Det är få stora
              företag, hantverkare som är spridda i många företag, låg produktivitet,
              byggfel och logistikproblem, höga materialpriser, ett lönesystem
              som inte stimulerar till att bygga rätt, utomhusbyggnation som
              kan skapa fuktproblem med mera. Här har branschen ett tungt ansvar
              för att förbättra och förbilliga byggandet. Det gäller både arbetsgivarna
              och facket.
            </seg>
            <seg xml:id="i-49fbd0f8c01d6846-0">
              Vi behöver fler företag och fler utbildningsplatser inom hantverksyrkena.
              Kommuner och branschföreträdare har här ett gemensamt ansvar.
              Det går inte att skylla på att man inte kan ordna praktik när
              det är högtryck på marknaden.
            </seg>
            <seg xml:id="i-ea498c3500afe7e6-0">
              Därutöver kommer hyreslagstiftningen som en hämmande faktor.
              Den behöver förändras för att göra det mer intressant att bygga
              nya hyresrätter. Detta arbete pågår också i Regeringskansliet.
            </seg>
            <seg xml:id="i-1351f231f2cdc50c-0">
              De kommande ägarlägenheterna kommer att stimulera till ett ökat
              byggande. Att äga sin bostad upplevs av många som oerhört positivt.
              Att det samtidigt innebär en riskspridning för kreditgivarna är
              också det en positiv faktor. Blir det som i Norge blir det dessutom
              en ökad hyresmarknad, och det tror jag att alla partier uppskattar,
              även oppositionen.
            </seg>
            <seg xml:id="i-1ef9395ab9c8b9c2-0">
              Till sist, fru talman, minskar vi i budgeten för 2009 kostnaderna
              för byggföretagen genom att sänka arbetsgivaravgifterna med drygt
              3 procent för anställda över 25 år och med 38 procent för dem
              som är yngre. Med tidigare sänkning för de yngre har kostnaden
              mer än halverats för dessa. Vi har dessutom sänkt bolagsskatten
              med 5,7 procent. Jag utgår ifrån att detta kommer att märkas på
              byggkostnaderna.
            </seg>
            <seg xml:id="i-c007b858a0ec210b-0">
              Centerpartiet och alliansregeringen är på rätt väg. Vi underlättar
              för byggmarknaden och för de boende genom de beslut som är fattade
              och de som är på gång. Jag ser fram emot en rationellare värld
              för hela byggbranschen.
            </seg>
          </u>
          <note type="speaker" xml:id="i-d18f2a9ef94e7125-0">
            Anf. 223 BÖRJE VESTLUND (s) replik:
          </note>
          <u who="borje_vestlund_48292a" xml:id="i-0949b6a7f5873297-0">
            <seg xml:id="i-9e5877c5620e6d5b-0">
              Fru talman! Vad ska man säga efter detta? Jag måste ändå ställa
              några frågor i de här sammanhangen. När kommer förslagen? När
              kommer förslagen om en förändring av plan- och bygglagen till
              kammaren? När kan vi se hur man ska göra med de alltmer ökande
              kostnaderna för byggandet i vårt land? Det har varit ett stort
              problem under lång tid. Det har gjorts många bra saker när det
              gäller detta, men det har inte räckt hela vägen fram. När kan
              vi se resultatet av det?
            </seg>
            <seg xml:id="i-7182f79cd3d6899d-0">
              Man säger att ägarlägenheter kommer att vara attraktivt. Det
              återstår väl att se vad som händer med ägarlägenheter. Såvitt
              jag vet har det knappt kommit en proposition på det området.
            </seg>
            <seg xml:id="i-d167a58949c1f9f8-0">
              Det finns väldigt lite som säger att vi ska kunna tro på er.
              Ni har ju inte lagt några konkreta förslag när det gäller bostadspolitiken.
            </seg>
          </u>
          <note type="speaker" xml:id="i-7b3dd1a0af08ac49-0">
            Anf. 224 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-3">
            <seg xml:id="i-bd108bfa28bcaa16-0">
              Fru talman! Propositionen om plan- och bygglagen är planerad
              till maj 2009. Propositionen om instansordningen är planerad till
              hösten 2009. Jag förmodar att Börje Vestlund vet att lagstiftning
              tar tid, därav den förskjutningen. Dessutom är plan- och bygglagen
              en oerhört stor och tung lagstiftning. Det är som Lars Tysklind
              sade tidigare, att det är en fördel om man kan ta vissa bitar
              på vägen, och det har vi gjort. Sedan kommer det stora nästa år.
            </seg>
            <seg xml:id="i-95ccccf7b6d45bcf-0">
              När det gäller kostnaderna kan jag inte minnas att Socialdemokraterna
              vid något tillfälle har tyckt att det skulle vara bra med till
              exempel utländsk konkurrens. Det är vanligt i alla andra branscher
              men dock icke i byggbranschen. Vi vet också att vi har en speciell
              lönesituation där som vi inte ska gå in på nu, men löner och material
              är de dyra kostnaderna. Dem rår vi inte över som riksdagsledamöter.
            </seg>
          </u>
          <note type="speaker" xml:id="i-82c21e6191853639-0">
            Anf. 225 BÖRJE VESTLUND (s) replik:
          </note>
          <u who="borje_vestlund_48292a" xml:id="i-0949b6a7f5873297-1">
            <seg xml:id="i-fac76825ab275a7a-0">
              Fru talman! Det är fantastiskt att vi ska behöva vänta så lång
              tid på en proposition som i princip var så långt framme att man
              var beredd att lägga fram en proposition i början av den här mandatperioden
              om vi hade fått fortsätta att regera. Men det kanske har tagit
              så mycket längre tid. Jag noterar att annan icke förberedd lagstiftning
              gick väldigt snabbt att genomföra i den här kammaren. Då var det
              inga problem.
            </seg>
            <seg xml:id="i-199ee3868b2eb5d9-0">
              Vi har haft en byggkostnadsdelegation. Såvitt jag vet är inte
              den heller avvecklad. Dessutom kan man konstatera att det inte
              är där problemen ligger i första hand. Varför kostar en tegelsten
              mer i Sverige än på andra håll i Europa? Varför kostar cement
              mer i Sverige än någon annanstans i Europa? Vi kan rabbla väldigt
              länge här, men sanningen är att den här majoriteten inte har lagt
              fram några förslag när det gäller bostadspolitiken. Man har tagit
              bort subventionerna, men man har inte orkat komma fram med konkreta
              förslag. Det är sanningen, fru talman.
            </seg>
          </u>
          <note type="speaker" xml:id="i-c9cc6987d44e0dae-0">
            Anf. 226 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-4">
            <seg xml:id="i-f64b80733e1d2ac5-0">
              Fru talman! Jag vet inte om den socialdemokratiska regeringen
              hade varit beredd att sätta pris på cement. Det kan näppeligen
              vara vårt uppdrag.
            </seg>
            <seg xml:id="i-232e0fa9fa74eb8d-0">
              Jag kan ta det en gång till, Börje Vestlund. Jag sade så här:
              Det finns få stora företag. Det är hantverkare som är spridda
              i många företag. Det är låg produktivitet, byggfel, logistikproblem,
              höga materialkostnader och så vidare. Här har branschen ett tungt
              ansvar för att förbättra och förbilliga byggandet. Jag bedömer
              att det är branschen som har det ansvaret. Det är inte vi som
              politiker. Vi kan föra en dialog med byggbranschen, både byggindustrin
              och facket, för att försöka hitta lösningar som är bra för hela
              det svenska samhället och svenska folket, men det är inte frågor
              som ligger inom vårt ansvarsområde. Jag tror inte att någon skulle
              uppskatta om vi lade oss i lönepolitiken till exempel.
            </seg>
          </u>
          <note type="speaker" xml:id="i-85dbec344111694d-0">
            Anf. 227 CARINA MOBERG (s) replik:
          </note>
          <u who="carina_moberg_eb98f5" xml:id="i-fb934895ddef151a-0">
            <seg xml:id="i-f183d24f7ea08298-0">
              Fru talman! Jag vill börja med att konstatera att Lennart Pettersson
              är den enda majoritetspolitikern som anmält sig till den här debatten
              för att debattera bostadsfrågor. Det tycker jag att Lennart Pettersson
              ska ha en eloge för.
            </seg>
            <seg xml:id="i-7dda15ced8cb5177-0">
              Jag har tre korta, enkla frågor till Lennart Pettersson eller
              majoritetens enda företrädare i den här debatten.
            </seg>
            <seg xml:id="i-7caa5ef247926aa5-0">
              För det första undrar jag, Lennart Pettersson, om du anser att
              äganderättens avdrag på 30 procent för räntekostnader är en subvention.
            </seg>
            <seg xml:id="i-b4d917f5129e3588-0">
              För det andra undrar jag om du, liksom din partivän Fredrick
              Federley, anser att införandet av marknadshyror är lösningen på
              problemen på hyresmarknaden.
            </seg>
            <seg xml:id="i-51c6732137f6be2d-0">
              För det tredje undrar jag, Lennart Pettersson, om du är det minsta
              lilla bekymrad över produktionen av hyreslägenheter och att ungdomars
              problem att ta sig in på bostadsmarknaden är så stort.
            </seg>
          </u>
          <note type="speaker" xml:id="i-8b5fa7c758d14a58-0">
            Anf. 228 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-5">
            <seg xml:id="i-bf90336f4de459c3-0">
              Fru talman! Låt mig börja med den sista frågan. Svaret är ja.
            </seg>
            <seg xml:id="i-3a26175c69330359-0">
              Den första frågan gällde om det ska betraktas som en subvention
              med skatterabatten när det gäller ränteavdrag för eget boende.
              Jag sade tidigare att jag har skrivit en motion om skatteneutralitet
              mellan olika boendeformer. I en sådan förhoppningsvis kommande
              utredning bör rimligtvis även den rabatten vara en pusselbit.
              Jag upplever att det är så i dag att hyresrätten är diskriminerad
              just på skattesidan. Stämmer detta med verkligheten finns det
              all anledning för oss som politiker att ta tag i det och se till
              att det blir skatteneutralt.
            </seg>
            <seg xml:id="i-de2a4d088f806271-0">
              När det gäller marknadshyror vill jag säga att vi måste anpassa
              hyresmarknaden, det vill säga marknadsanpassade hyror, men vi
              vill inte ha någon vilda västern med fri hyressättning. Bostäder
              är alltför viktiga för att hanteras på det sättet.
            </seg>
          </u>
          <note type="speaker" xml:id="i-b221c5f556545686-0">
            Anf. 229 CARINA MOBERG (s) replik:
          </note>
          <u who="carina_moberg_eb98f5" xml:id="i-fb934895ddef151a-1">
            <seg xml:id="i-e8a426048fc437a5-0">
              Fru talman! Jag uppfattar Lennart Pettersson och majoriteten
              så att ni i princip säger ja till marknadshyror och att ni vill
              lägga fram förslag där ni uppnår neutralitet mellan de olika upplåtelseformerna.
              Jag ser verkligen fram emot att ni lägger fram sådana förslag.
            </seg>
            <seg xml:id="i-23c16095f4b1e25e-0">
              Sedan fick jag inte något svar. Ni pratar gärna om subventioner.
              Jag upprepar därför frågan. Anser Lennart Pettersson att avdraget
              på 30 procent för räntekostnader för dem som äger sin bostad är
              en subvention, ja eller nej?
            </seg>
            <seg xml:id="i-72a6c3ad645d53bc-0">
              Till sist skulle jag vilja veta vad Lennart Pettersson säger
              till en ung människa som bor i Helsingforssregionen i dag. Vad
              är ditt bästa råd till en ung människa som bor i huvudstadsregionen
              och som söker en bostad? Vad ska den personen göra? Och då, Lennart
              Pettersson, duger det inte att du upprepar det som ni så ofta
              gör, nämligen vad tidigare förd politik har lett till. Jag undrar
              vad ditt råd är nu, i dag.
            </seg>
          </u>
          <note type="speaker" xml:id="i-bd18efdfe76c4614-0">
            Anf. 230 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-6">
            <seg xml:id="i-c3d08f0ad665e14c-0">
              Fru talman! Man kan tolka ord som man vill. Jag sade inte att
              vi vill ha marknadshyror, och jag säger det en gång till. Vi vill
              inte ha några rena marknadshyror, och då talar jag samfällt för
              alliansen. Jag hoppas att det är tillräckligt klart.
            </seg>
            <seg xml:id="i-4ff609b0638dee5c-0">
              Jag ser inte avdraget på skatten som en subvention. Jag ser det
              som en koppling till kapitalinkomster. På kapitalinkomster skattar
              man 30 procent. På kapitalutgifter har man ett avdrag på 30 procent.
              Därför tycker jag att det är helt naturligt att man har rätt att
              dra räntorna på villor. I nästa steg kommer hur vi hanterar detta
              om det inte blir skatteneutralt för annat boende. Det behöver
              också utredas.
            </seg>
            <seg xml:id="i-91987fef5b8ea271-0">
              Jag har inte konkret råd till ungdomar som vill flytta till Helsingfors,
              Carina Moberg. Dels kan jag marknaden för dåligt, dels är marknaden
              sjuk just i Helsingfors. Det krävs andra åtgärder för att lösa
              de problemen.
            </seg>
          </u>
          <note type="speaker" xml:id="i-8d7894b5c470fed1-0">
            Anf. 231 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-0">
            <seg xml:id="i-686b79525890a2a7-0">
              Fru talman! Jag tror att jag som socialdemokrat och Lennart Pettersson
              som företrädare för den borgerliga majoriteten är helt överens
              om att det har funnits problem med bostadspolitiken. Det finns
              problem med bostadspolitiken i dag, och de kommer även att finnas
              ett antal år framöver. Det är inte lätt att bygga bostäder.
            </seg>
            <seg xml:id="i-a941fe172c3b9f2b-0">
              Före valet hade var femte kommun bostadsbrist. Nu, år 2008, har
              var tredje kommun bostadsbrist. Nu har den borgerliga regeringen
              haft makten i mer än två år, och min enkla fråga till Lennart
              Pettersson, som representerar borgerligheten i dag, är: Vad ska
              du göra? Hur ska du göra för att Sverige ska få flera bostäder,
              framför allt hyresrätter?
            </seg>
          </u>
          <note type="speaker" xml:id="i-2109a4c0b77e9f38-0">
            Anf. 232 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-7">
            <seg xml:id="i-9567a60bcb0c3e77-0">
              Fru talman! Jag vet inte om det är min skånska dialekt eller
              om det är fel på mikrofonen här. Jag uttryckte ju tydligt vad
              jag tycker behöver göras i mitt huvudanförande.
            </seg>
            <seg xml:id="i-816b89c4dae0df4c-0">
              Det är i huvudsak branscherna som har detta ansvar. Jag påtalade
              också att kommunerna har ett ansvar i detta. Själva markkostnaden
              är den näst högsta kostnaden i samband med att man ska bygga nya
              bostäder. Det är klart att om vi i vår kommun kan ta ut 100 000
              kronor för en tomt så betalar det inte den totala kostnaden, men
              man kan jämföra med grannkommunen Landskrona. Gäller det en kustnära
              tomt kan man plocka ut 800 000 kronor för en tomt. Då finns det
              ett överskott. Det innebär att kommunerna i mångt och mycket äger
              de här frågorna själva. Det kan vi inte lägga oss i som rikspolitiker.
            </seg>
            <seg xml:id="i-f726cc3e53d190fd-0">
              Branschen och kommunerna är alltså de som i huvudsak har möjlighet
              att påverka situationen till det bättre.
            </seg>
          </u>
          <note type="speaker" xml:id="i-0cd059574da04ca4-0">
            Anf. 233 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-1">
            <seg xml:id="i-0ea390a7e11f1e65-0">
              Fru talman! Bostadsbyggande är en samhällelig fråga och måste
              angå även staten, inte enbart kommunerna. Vi har ett stort ansvar
              här i riksdagen, framför allt den regering som regerar landet.
            </seg>
            <seg xml:id="i-da9db94e3c769296-0">
              Antalet hyresrätter har mer än halverats i vissa regioner. Det
              finns många ungdomar som väntar på att få bo någonstans. Det finns
              väldigt många studenter som har det väldigt besvärligt i dag.
              Att enbart skylla på att kommunerna inte gör sitt bästa är långt
              ifrån tillfredsställande.
            </seg>
            <seg xml:id="i-21f7998617694809-0">
              Lennart Pettersson, du har i dag ansvaret med tanke på att du
              tillhör den majoritet som regerar i landet. Vad ska du göra för
              att det ska bli fler hyresrätter i landet nu?
            </seg>
          </u>
          <note type="speaker" xml:id="i-648ff1769880ccb0-0">
            Anf. 234 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-8">
            <seg xml:id="i-d93ce27c1f502062-0">
              Fru talman! Jag går tillbaka till det jag har sagt tidigare.
              Sänkningen av arbetsgivaravgifterna är en del i detta. Genom att
              skapa bättre förutsättningar för företagen dit räknar jag också
              byggföretagen förbilligar vi. Genom att sänka inkomstskatterna
              i form av jobbskatteavdrag ökar vi också förutsättningarna för
              dem som ska hyra att kunna betala någon krona mer för sin bostad.
              På så vis kan vi mötas på en nivå som förhoppningsvis fungerar.
            </seg>
            <seg xml:id="i-e28dfeef5891ed22-0">
              Sedan kommer jag tillbaka till detta med den ökade konkurrensen.
              Vi har en materialkostnad i Sverige i dag som ligger högre än
              den gör runt om. Då är det en konkurrensfråga. Och detsamma gäller
              där: Vi som rikspolitiker kan inte gå in och styra, utan där gäller
              konkurrenslagstiftningen. Det är branschen själv som får hantera
              detta. Man har inte varit duktig på det här. Vi ska inte gå in
              och styra lönebilden i branschen, precis som vi inte ska på annat
              håll, utan det är andra aktörer som har huvudansvaret. Vi kan
              ge förutsättningarna. Andra får anställa.
            </seg>
          </u>
          <note type="speaker" xml:id="i-a3f5b0cf2465d828-0">
            Anf. 235 AMEER SACHET (s):
          </note>
          <u who="ameer_sachet_a38283" xml:id="i-ffa72e0929e3807b-2">
            <seg xml:id="i-b3ebf509bbddbcaa-0">
              Fru talman! Bostadspolitiken blir en alltmer brännande fråga,
              och situationen på bostadsmarknaden diskuteras dagligen i hemmen
              och mellan arbetskamrater. Det handlar om hur familjens ungdom
              ska kunna få en hyresrätt, och det handlar om barnfamiljers möjlighet
              att köpa sig ett hus med dagens höga räntor. Det handlar också
              om veckopendlare som söker efter en övernattningslägenhet.
            </seg>
            <seg xml:id="i-8a11839f6f0d07fa-0">
              Har vi då inte en gång för alla byggt bort bostadsbristen? Svaret
              är nej. Sverige växer, och vi blir fler genom både födelseöverskott
              och invandring. Vi får också allt fler enpersonshushåll, och unga
              vill allt tidigare ha en egen bostad.
            </seg>
            <seg xml:id="i-b894f38cdb1481e4-0">
              Bostadsmarknaden har inte någonstans, någonsin kunnat trygga
              rätten till en bra bostad till rimligt pris. Det krävs samhälleliga
              åtaganden. Marknaden har hittills inte klarat sammanvägningen
              av enskilda behov och önskemål å den ena sidan och övergripande
              samhällsmål å den andra.
            </seg>
            <seg xml:id="i-7ab30c52cf2bba2a-0">
              Bostadsbyggandet och val av upplåtelseform handlar om samhällsbyggande.
              Lösningen på bostadsbrist är inte marknadshyror eller utförsäljning
              av allmännyttan. Lösningen är enligt min mening att vi ska bygga
              och bygga mer, framför allt hyresrätter. Här krävs den politiska
              viljan och modet att investera.
            </seg>
            <seg xml:id="i-0a3515c827b0a2c1-0">
              Det finns stora skillnader mellan oss socialdemokrater och den
              borgerliga regering som regerar landet i dag i synen på bostadsmarknaden.
              Vi menar att samhället har ett ansvar och ska spela en aktiv roll
              i bostadspolitiken. Med den borgerliga politiken avvecklas hyresrätten
              steg för steg i allt snabbare tempo. De allmännyttiga bostäderna
              ombildas till bostadsrätter. Ombildandet ger inga fler hyresrätter,
              det vet vi.
            </seg>
            <seg xml:id="i-78f7d3b039b5765b-0">
              I Örebro har den borgerliga majoriteten påbörjat en utförsäljning
              av 1 500 lägenheter från allmännyttan till privata bostadsföretag
              utan att prata med de boende och fråga dem vad de tycker. Dessutom
              vill den borgerliga majoriteten i Örebro öka den vinst som tas
              ut ur de allmännyttiga bostadsföretagen. Det handlar om stora
              summor och stora pengar, och det kan medföra stora hyreshöjningar.
              Hyresgästföreningen i Örebro har dragit i gång en namninsamling
              för en folkomröstning i frågan. Segregationen kan självklart brytas
              om man bygger blandat, inte genom att man enbart byter ägare.
            </seg>
            <seg xml:id="i-0accf73aa75a1bfb-0">
              Det behövs tydliga och offensiva bostadspolitiska ambitioner.
              Målet om en social bostadspolitik måste finnas kvar om vi menar
              allvar med att alla människor ska ha möjlighet att efterfråga
              bra bostäder till rimliga kostnader. För att öka bostadsbyggandet
              vill vi införa ett investeringsstöd för att stimulera byggandet
              av hyresrätter med rimliga boendekostnader. Med fler hyresrätter
              ökar valfriheten och rörligheten på arbetsmarknaden. Det tror
              jag definitivt på. En långsiktig satsning på investeringar i miljonprogrammen
              är nödvändig.
            </seg>
            <seg xml:id="i-16ebeb00c3d2b714-0">
              Vi måste bygga ekonomiskt och ekologiskt hållbara bostäder. Genom
              att investera i det som är klimatsmart skapar vi tusentals nya,
              gröna jobb. Vi vill stimulera omställningen i Sverige genom att
              satsa på energiforskning. Vi vill satsa på energieffektivisering
              i miljonprogramsområdena och till exempel klimatbonus för småhusägare
              som vill investera i klimatsmarta lösningar.
            </seg>
            <seg xml:id="i-0bce691736c75e08-0">
              Vi måste utveckla den svenska bostadspolitiken, inte avveckla
              den. Vi måste vara rädda om allmännyttan. Det finns fortsatt mycket
              att göra kring enskilt och kollektivt boinflytande och hyresgästdeltagande.
              Vi bör diskutera villkoren för bostadsrättsföretagen, i synnerhet
              de kooperativa, samt se vad den kooperativa hyresrätten kan tillföra.
            </seg>
            <seg xml:id="i-38ca677b177bf7ea-0">
              Den borgerliga regeringen saknar åtgärder för att fler hyresrätter
              byggs. Det saknas konkreta åtgärder för att ungdomar ska kunna
              hitta en bostad. De så kallade långsiktiga goda förutsättningarna
              för byggande, som statsrådet Mats Odell gärna pratar om, finns
              inte i verkligheten och har inte gett många byggstarter för hyresrättsbyggande
              under de två år som den borgerliga regeringen haft makten. Regeringen
              saknar lösningar på hur man ska öka bostadsbyggandet. Det enda
              som regeringen har kommit fram till är den så kallade efterfrågestyrningen
              utifrån köpkraft och marknadshyror.
            </seg>
            <seg xml:id="i-fa46dbd5c9cf16e8-0">
              Vi behöver en bostadspolitik och en bostadspolitik som håller
              ihop och utvecklar Sverige. Rörligheten på arbetsmarknaden och
              studier på annan ort kräver att det finns bostäder att tillgå,
              främst hyresrätter. En bostadspolitik byggd på ägande är inte
              modern och minskar valfriheten. Framtiden ligger i en bostadspolitik
              där de tre huvudsakliga upplåtelseformerna hyresrätt, bostadsrätt
              och äganderätt blandas och ges rimliga tillväxtvillkor utifrån
              sina olika förutsättningar. Staten och kommunerna har dock ett
              särskilt ansvar för hyresrätten och för en allmännyttig hyresrätt.
            </seg>
            <seg xml:id="i-a35af1fc4c68d78e-0">
              Vi Socialdemokrater väljer att satsa på välfärden i stället för
              nya orättvisor och vidgade klyftor i samhället. Det är vårt mål
              och vår fasta övertygelse.
            </seg>
          </u>
          <note type="speaker" xml:id="i-072b4df9b9567c4c-0">
            Anf. 236 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-4">
            <seg xml:id="i-08373ed9b7b9ea86-0">
              Fru talman! Några nyckelord som Ameer Sachet nämner är utveckling
              av bostadspolitiken. När det gäller investeringsstödet redovisade
              Socialdemokraterna i förra årets budgetmotion en tilltagande avtrappning.
              I årets socialdemokratiska budgetmotion visar man en ännu större
              avtrappning av investeringsstödet. Är det möjligen så att Socialdemokraterna
              inte längre tror på den typen av riktade subventioner? Svaret
              på den frågan måste rimligtvis vara ja. I annat fall skulle budgetmotionen
              inte se ut som den gör.
            </seg>
            <seg xml:id="i-1f07c393d223e02c-0">
              På detta område, precis som på många andra områden, går alliansregeringen
              före och Socialdemokraterna följer efter. Jag kan till exempel
              nämna jobbskatteavdragets steg ett och två. Ett annat område är
              ägarlägenheter. Såsom jag uppfattat det är Socialdemokraterna
              i dag för ägarlägenheter. Ameer Sachet får, fru talman, rätta
              mig om jag har fel. Jag undrar om Ameer Sachet känner samma otålighet
              inför införandet av ägarlägenheter som socialdemokraten Börje
              Vestlund.
            </seg>
          </u>
          <note type="speaker" xml:id="i-5af3f4ddb41ec560-0">
            Anf. 237 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-3">
            <seg xml:id="i-986362528fa43fce-0">
              Fru talman! Vi ser behoven av fler hyresrätter här och nu. Det
              måste framför allt byggas fler hyresrätter, men generellt måste
              det tillkomma fler bostäder i landet.
            </seg>
            <seg xml:id="i-3262f4795e4aad97-0">
              Att titta på siffror kommer inte att leda till någon klar bild,
              utan själva målet och ambitionen för oss socialdemokrater är att
              vi vill ändra på den situation som finns i dag. Vi vill att ungdomar,
              studenter och alla andra som behöver en bostad får det. Det är
              mycket viktigt för oss. Hur mycket det kostar och hur man ska
              lösa de frågorna måste tas allteftersom, men det är vår ambition
              och målet är redan skrivet.
            </seg>
          </u>
          <note type="speaker" xml:id="i-da0d79468adf7931-0">
            Anf. 238 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-5">
            <seg xml:id="i-66e4ea009b7b5cab-0">
              Fru talman! Vi moderater och övriga på allianssidan anser att
              det ska byggas fler bostäder. Jag tror att den viktiga utgångspunkten
              är att man ska bygga bostäder som efterfrågas. Det kommer troligtvis
              i stor omfattning att vara hyresrätter. De olika boendeformerna
              har varit politiserade under alltför lång tid, och det är en av
              orsakerna till att vi har problem.
            </seg>
            <seg xml:id="i-b38b31c305d48bad-0">
              Jag undrar fortfarande om övriga socialdemokrater på samma sätt
              som Börje Vestlund känner otålighet inför införandet av ägarlägenheter
              och hur det kommer sig att man ändrat uppfattning i den frågan.
              Det vore intressant att höra.
            </seg>
          </u>
          <note type="speaker" xml:id="i-3cd1012758a3bba8-0">
            Anf. 239 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-4">
            <seg xml:id="i-d04ecea2825fae62-0">
              Fru talman! Som Anti Avsan säger ska det hela bygga på efterfrågan.
              Alla signaler och siffror från myndigheter, framför allt Boverket
              men även Statistiska centralbyrån, visar att det uppenbart finns
              stor efterfrågan på hyresrätter.
            </seg>
            <seg xml:id="i-1024ed9d1aaf1fee-0">
              Det som inträffat under de två år som borgerligheten haft makten
              är att nyproduktionen av hyresrätter halverats och mer än halverats
              i vissa regioner och vissa städer. Det gör att ungdomar och studenter
              är otåliga eftersom bostadsmarknaden inte fungerar. Det fanns
              problem före valet, det erkänner jag, men problemen har i dag
              dubblerats. Framför allt gäller det efterfrågan på hyresrätter.
              Den typen av bostäder finns inte, vilket är mycket bekymmersamt.
            </seg>
          </u>
          <note type="speaker" xml:id="i-4dd5bf1fa50c6306-0">
            Anf. 240 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-9">
            <seg xml:id="i-f6dc71c1ed9021b3-0">
              Fru talman! Det gläder mig att Ameer Sachet säger att byggandet
              ska följa efterfrågan. Det är nämligen precis vad vi uttryckt
              i våra bostadspolitiska mål. Det är glädjande att vi är överens
              om det.
            </seg>
            <seg xml:id="i-d267f0a3ed7815fc-0">
              Jag har två frågor. Ni sätter av drygt 1,3 miljarder till nyproduktion
              av bostäder under dessa tre år. Hur många lägenheter avser det?
              Ni sätter också av 250 miljoner till miljonprogrammet. Jag vill
              påstå att det rimligtvis måste vara orättvist mot alla andra som
              själva får renovera. De i miljonprogrammet har genom åren haft
              lägre hyra på grund av hyresförhandlingar som inte gett utrymme
              för de nödvändiga reparationer som skulle ha genomförts under
              3040 år. Hur förklarar ni för alla andra att de själva får stå
              för kostnaderna medan staten ska gå in med statliga subventioner
              i miljonprogrammet?
            </seg>
          </u>
          <note type="speaker" xml:id="i-41a2fc14dd35024f-0">
            Anf. 241 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-5">
            <seg xml:id="i-b9cb7b64bd5aaced-0">
              Fru talman! Självklart styr efterfrågan produktionen. Lennart
              Pettersson har dock glömt en sak, nämligen att enligt det mål
              vi haft och kommer att ha framöver måste vanliga löntagare, studenter
              och ungdomar ha rimliga kostnader för boendet.
            </seg>
            <seg xml:id="i-69097d5c7c546e3d-0">
              Den modell som den borgerliga majoriteten nu vill driva på är
              att marknaden mer och mer bestämmer hyrorna. Det gör att vi i
              slutändan kommer att ha marknadshyror. Det passar långt ifrån
              alla i vårt land med tanke på att vi har många grupper som inte
              har den ekonomiska styrka som krävs för att kunna betala de högre
              hyrorna. Det är en poäng som Lennart Pettersson och andra borgerliga
              företrädare ständigt glömmer bort.
            </seg>
            <seg xml:id="i-a415465d31df5ac5-0">
              Det ramlar hela tiden in siffror från de borgerliga företrädarna
              om att vi satsat eller satsar 2 miljarder, 10 miljarder, 20 miljarder.
              De verkar vara mer intresserade av dessa siffror än av att redovisa
              sin bostadspolitik.
            </seg>
          </u>
          <note type="speaker" xml:id="i-499afb9c814b54eb-0">
            Anf. 242 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-10">
            <seg xml:id="i-b1d131bc21da73b1-0">
              Fru talman! Jag konstaterar att jag inte fick något svar på mina
              frågor. Jag ska i stället försöka svara på dem själv. Om vi utgår
              från att dessa 1,35 miljarder ska användas till 50 000 lägenheter
              innebär det en fördelning på 27 000 kronor per lägenhet. Det i
              sin tur innebär 202 kronor i månaden i hyressänkning.
            </seg>
            <seg xml:id="i-5a573da032e4e152-0">
              Samtidigt säger ni socialdemokrater att ni inte vill ställa upp
              på det tredje steget i jobbskatteavdraget. Om man har en lön på
              omkring 22 000 kronor betyder det att man får ungefär 225 kronor
              mer i månaden. Det är alltså ett nollsummespel. Era subventioner
              till nyproduktion ger således inte en enda krona över i plånboken
              till dem som har de normala inkomsterna och ska bo i dessa lägenheter.
              Varför ska vi då ställa upp på det med skattepengar?
            </seg>
          </u>
          <note type="speaker" xml:id="i-132311c846786c60-0">
            Anf. 243 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-6">
            <seg xml:id="i-e9aa7d85f448d80d-0">
              Fru talman! Lennart Pettersson vill gärna föra debatten bort
              från det som är själva kärnan, nämligen bostadsfrågorna, och i
              stället blanda in alla möjliga andra frågor. Visst kan man göra
              det, men faktum är att det byggdes 120 000 bostäder i landet under
              den period vi senast hade makten. Jag vill se de siffror som finns
              i dag och de kommande två åren med tanke på att ni kommer att
              inneha regeringsmakten i ytterligare två år, om inte något speciellt
              inträffar. Om ni åtminstone kommer upp i 100 000 kan vi säga att
              ni närmat er det lilla mål som vi haft.
            </seg>
            <seg xml:id="i-5b9c27856ea9da40-0">
              Vi har stora ambitioner. Vi vill gå vidare. Vi ser behoven. Miljonprogramsområdena
              måste renoveras, och vi behöver hitta någon form av modell för
              det. Vårt förslag är att staten, om vi får majoritet efter 2010,
              tillsammans med kommunerna och bostadsbolagen, både kommunala
              och privata, försöker hitta en finansieringsmodell. Miljonprogrammen
              behöver renoveras.
            </seg>
          </u>
          <note type="speaker" xml:id="i-a1dd9710bc7363a6-0">
            Anf. 244 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e15685be30dfbbc5-0">
            <seg xml:id="i-2be1928c22890863-0">
              Fru talman! Också jag är naturligtvis glad över att vi har samma
              målsättning, nämligen att det ska byggas mer och byggas varierat.
            </seg>
            <seg xml:id="i-35332af0bf5472be-0">
              I sitt anförande tog Ameer Sachet upp att detta var en politisk
              fråga som blivit mycket het under den senaste tiden. Min uppfattning
              är dock att bostadsfrågan varit het under de senaste decennierna
              och att ett av de stora problemen kanske varit att det blivit
              en förutsättning för en mängd politiska beslut och politiska regleringar.
              Om man ser långsiktigt på det hela, bakåt i tiden, har marknaden
              varit väldigt reglerad vilket jag menar varit det stora bekymret
              när det gällt att få en väl fungerande marknad.
            </seg>
            <seg xml:id="i-8bd99853f2d419a0-0">
              Om man tittar på det hela i ett Europaperspektiv är marknaden
              nästan ingen annanstans så pass reglerad som i Sverige. I de flesta
              fall fungerar den dessutom ganska mycket bättre.
            </seg>
            <seg xml:id="i-a529463398f2bd27-0">
              Ameer Sachet sade i sitt anförande också att man inte ska ta
              in andra delar av marknaden i bostäder, utan bostadsmarknaden
              måste ses som en enhet. Jag tycker att det är fel, för det finns
              mycket annat, tillväxt och sådant, som kommer med.
            </seg>
          </u>
          <note type="speaker" xml:id="i-d95f8b62876d9840-0">
            Anf. 245 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-7">
            <seg xml:id="i-0abd4185094be224-0">
              Fru talman! Christine Jönsson har naturligtvis rätt i att det
              behövs fler bostäder. Där har vi samma uppfattning. Som vi ser
              det är problemet i dag att det byggs färre bostäder generellt,
              framför allt hyresrätter, vilket jag nämnt flera gånger.
            </seg>
            <seg xml:id="i-a7b14b897ad52a04-0">
              Jag nämnde i mitt anförande att det fanns problem under den tid
              vi var i majoritet. Det finns problem även i dag, och de har kanske
              blivit fler.
            </seg>
            <seg xml:id="i-fa2bca0664b15d8a-0">
              Det kommer också framöver att finnas problem som måste undersökas
              på alla möjliga sätt och lösas på något sätt. Bostadspolitiken
              är ett komplicerat politiskt område. Det har med staten att göra,
              men det har framför allt med kommunerna att göra. Att bygga bostäder
              kostar. Då måste man hjälpas åt. Vi i Europa har olika modeller.
              Vi har alltid haft olika modeller. Vi valde här i Sverige att
              ha tre olika upplåtelseformer. Framför allt ska man bygga hyresrätter.
            </seg>
          </u>
          <note type="speaker" xml:id="i-44d20a76bc6d6dda-0">
            Anf. 246 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e15685be30dfbbc5-1">
            <seg xml:id="i-0c13c43172218ad5-0">
              Fru talman! Min uppfattning är att ett av de stora bekymren med
              svensk bostadspolitik har varit att allmännyttan har varit så
              pass dominerande. Det tror jag att vi inte är överens om. Hade
              man historiskt sett låtit ett antal mindre hyresvärdar få större
              spelutrymme hade man inte stått med de bekymmer man har i dag.
            </seg>
            <seg xml:id="i-eb0f367dd1e69e70-0">
              Det du säger gällande studenter och andra som har svårt att komma
              in på bostadsmarknaden tror jag är ett specifikt problem som man
              inte kan bygga bort utan som man kanske måste diskutera som ett
              enstaka bekymmer och ett enstaka problem. Hur löser man till exempel
              detta i de städer som har studentbostäder? Hur får man fler bostäder
              där?
            </seg>
            <seg xml:id="i-5c8cce29a48e3052-0">
              Men framför allt tror jag att det är allmännyttan som har varit
              för dominerande under de senaste åren.
            </seg>
          </u>
          <note type="speaker" xml:id="i-ae2c94e860cf9cf4-0">
            Anf. 247 AMEER SACHET (s) replik:
          </note>
          <u who="ameer_sachet_a38283" xml:id="i-e7d2bea5e9567c9c-0" next="cont">
            <seg xml:id="i-aa1a5551d1dee97c-0">
              Fru talman! Allmännyttan har en viktig och stor roll i kommunerna.
              I vissa kommuner är det allmännyttan som har möjligheten att erbjuda
              lämpliga bostäder till sina medborgare. Privata bostadsföretag
              lyser med sin frånvaro i vissa kommuner. I vissa områden, till
              exempel här i Helsingforss kommun, finns det privata bostadsföretag
              som äger husen. De har inte tänkt bygga fler hyresrätter.
            </seg>
            <seg xml:id="i-7931984b11d34e7a-0">
              Frågan om bostadspolitiken grenar sig i andra frågor, som gör
              att det långt ifrån finns enkla svar på alla frågor. Men man måste
              ha någon form av ambition. Ni har visat er ambition genom att
              säga att alla frågor ska lösas via någon form av marknad. Vi socialdemokrater
              håller inte med. Vi tycker att samhället, staten och kommunerna,
              ska vara med och hitta lösningar.
            </seg>
          </u>
          <note xml:id="i-c16e4efaa9d6c1d3-0">
            Anf. 248 ANDREAS NORLÉN (m) replik:
          </note>
          <u who="ameer_sachet_a38283" prev="cont" xml:id="i-c7ea600a242d50b7-0">
            <seg xml:id="i-14f998d61a73819f-0">
              Fru talman! Vi är överens, Ameer Sachet och jag, om att det behövs
              ett ökat byggande. Det behövs fler bostäder i landet. Den relevanta
              frågan är: Varför byggs det inte tillräckligt många bostäder i
              Sverige? Jag skulle gärna vilja veta Ameer Sachets svar på den
              frågan.
            </seg>
            <seg xml:id="i-afd1ab42f49e69f8-0">
              Fru talman! Jag kan ge mitt svar på frågan: Därför att det finns
              ett antal problem på marknaden, i första hand att det är dyrt
              att bygga bostäder i Sverige i dag. Det är höga kostnader för
              arbetskraft och byggmaterial. Det har drivit upp kostnaderna mycket
              mer än konsumentprisindex.
            </seg>
            <seg xml:id="i-845061f441fde5e3-0">
              Alliansens lösning på detta är ett bättre företagsklimat. Vi
              sänker arbetsgivaravgifterna rakt över. Vi sänker arbetsgivaravgifterna
              specifikt för unga. De unga under 26 som arbetar i byggsektorn
              blir väsentligt billigare för byggföretagen att ha anställda.
              Detta bör, om konkurrensen fungerar, leda till lägre kostnader.
              Vi ger också Konkurrensverket i uppgift att jobba med konkurrensfrågorna
              i samhället, till exempel på bostadsmarknaden. Varför är detta
              fel, Ameer Sachet?
            </seg>
          </u>
          <note type="speaker" xml:id="i-5f2f20ca1488d632-0">
            Anf. 249 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-8">
            <seg xml:id="i-c046134cc088b3cb-0">
              Fru talman! Andreas redovisar detta väldigt fint och frågar mig
              som representant för Socialdemokraterna, som sitter i opposition
              i dag, och vill ha ett antal svar på varför det inte byggs.
            </seg>
            <seg xml:id="i-cc9e3de923be597c-0">
              Vem är det som sitter i regeringen? Det är inte jag. Vi har en
              borgerlig regering, och du tillhör majoriteten och sitter i riksdagen.
              Du kan påverka dina egna i Rosenbad.
            </seg>
            <seg xml:id="i-63f29a4dca03dd3b-0">
              Men det är klart att man kan gömma sig bakom väldigt många ord.
              Du nämnde bland annat konkurrens, arbetskraftsbrist och högre
              kostnader. Flera borgerliga företrädare nämnde tidigare överhettning.
              Ni gömmer er bakom de här orden och vill inte på något sätt handskas
              med kärnfrågan. Det handlar om bostadsbyggandet och framför allt
              om hyresrätter. Byggandet av hyresrätter har mer än halverats.
              Det är ni som sitter vid makten.
            </seg>
            <seg xml:id="i-e9d2a77bc1062723-0">
              Vi vill jättegärna se någon form av plan. Hur många fler hyresrätter
              blir det inom den närmaste tiden? Ungdomar kommer inte att ha
              arbetsgivaravgiften någonstans, men de måste ha tak över huvudet.
            </seg>
            <seg xml:id="i-5b3cf43d08211b29-0">
              Anf. 250 ANDREAS NORLÉN (m) replik:
            </seg>
            <seg xml:id="i-059bd190f63b888f-0">
              Fru talman! Jag noterar att jag inte fick något svar på frågan
              vad Ameer Sachet tror är orsaken till att det byggs för lite i
              Sverige. Men jag ska inte ställa den frågan igen.
            </seg>
            <seg xml:id="i-41058c9d12430efc-0">
              I stället skulle jag vilja konstatera att Egon Frid från Vänsterpartiet
              var uppe här och redovisade sin syn på bostadspolitiken. Bland
              annat vill han ha statliga investeringsstöd på 100 miljarder på
              tio år. I ett tidigare inlägg från Socialdemokraterna talades
              det om 400 miljoner per år. Om man multiplicerar det med tio blir
              det ungefär 4 miljarder. Skillnaden blir ungefär 96 miljarder
              kronor på tio år mellan Socialdemokraternas och Vänsterpartiets
              politik.
            </seg>
            <seg xml:id="i-aaefcdfa36077c21-0">
              Jag skulle gärna vilja att Ameer Sachet recenserade Egon Frids
              insats i debatten. Anser Ameer Sachet att Egon Frids politik är
              klok och bör ligga till grund för en gemensam oppositionspolitik
              på bostadspolitikens område? Eller kommer den gemensamma politiken
              att landa någonstans mittemellan, kanske på 50 miljarder i subventioner?
              Kan vi få någon prognos för vad oppositionen tycker gemensamt
              om bostadspolitiken?
            </seg>
          </u>
          <note type="speaker" xml:id="i-5fdfc514145ebac5-0">
            Anf. 251 AMEER SACHET (s) replik:
          </note>
          <u who="ameer_sachet_a38283" xml:id="i-ffa72e0929e3807b-9">
            <seg xml:id="i-ca32f86217782ac9-0">
              Fru talman! Andreas gillar och älskar de siffror som står i motionerna
              som oppositionen har skrivit och glömmer att han tillhör den borgerliga
              majoriteten, som har ansvaret för att det ska byggas fler bostäder
              i landet här och nu. Det ska främst byggas hyresrätter, för där
              ligger efterfrågan från i synnerhet ungdomar och studenter, som
              jättegärna vill bo någonstans, framför allt i storstadsregionerna,
              Helsingfors, Göteborg och Malmö. Men det finns ett stort behov
              även i andra städer.
            </seg>
            <seg xml:id="i-61a896081e0e956d-0">
              Som jag sade tidigare hade före valet var femte kommun brist
              på bostäder. Under de två år ni har regerat har det ökat till
              var tredje kommun. Du skulle som representant för majoriteten
              för min del jättegärna kunna anta någon form av plan. Kan du svara
              på frågan: Hur skulle du bygga fler bostäder, framför allt hyresrätter?
              Det är frågan. Det är där kärnan är. Du är inte en oppositionell
              riksdagsledamot. Du tillhör majoriteten i dag.
            </seg>
          </u>
          <note type="speaker" xml:id="i-1554519fe1fb90c5-0">
            Anf. 252 GUNNAR SANDBERG (s):
          </note>
          <u who="gunnar_sandberg_84118c" xml:id="i-0629fc849950f148-0">
            <seg xml:id="i-e1141b9f8194c8c9-0">
              Fru talman! Ledamöter! Det är inte alltid lätt att vara siste
              talare. Det kan bli lite upprepningar. Men bostadspolitiken är
              ett så viktigt ämne att jag tror att det kan tåla att höras flera
              gånger.
            </seg>
            <seg xml:id="i-48346555bb84f5e4-0">
              Bostadsbristen är en allt hetare fråga. Antalet påbörjade hyresrätter
              minskade med 63 procent under första halvåret 2007 jämfört med
              2006. Under innevarande år har minskningen fortsatt.
            </seg>
            <seg xml:id="i-2074983a45e3abf6-0">
              I borgerligt styrda kommuner säljer man ut allmännyttiga bostäder
              eller ombildar dem till bostadsrätter. I Helsingfors har det gått
              med en sådan fart att stadshusmajoriteten nu tvingas sansa sig.
              Den förda politiken har mötts av kraftiga protester från medborgarna.
            </seg>
            <seg xml:id="i-b7ced817b0b68471-0">
              Bostadspolitiken är även en het fråga på lands- och glesbygden,
              som i Jämtlands län. Det handlar bland annat om hur våra ungdomar
              ska få tag på en lägenhet, så att de kan flytta hemifrån.
            </seg>
            <seg xml:id="i-d2e402a4ce38978b-0">
              En del i vårt läns och hela inlandets problem är att ungdomarna
              väljer att flytta härifrån. En attraktiv boendemiljö är en liten
              pusselbit i ett gott liv och kan förhoppningsvis medverka till
              att motverka utflyttning. Unga vuxna i gruppen 1630 år flyttar
              mest av alla. Det är också denna grupp som står för familjebildandet,
              vilket innebär att när det är dags att skaffa barn och bilda familj
              gör man det någon annanstans.
            </seg>
            <seg xml:id="i-94cd5fa584b658e6-0">
              Vi tappar med detta både flyttarna och deras barn, vilket långsiktigt
              är förödande för vårt län. Detta är inte en fråga som kan överlåtas
              till marknaden. Här krävs politisk vilja och mod.
            </seg>
            <seg xml:id="i-e8f9f86b45f9a3c5-0">
              Av 400 000 unga utan egen bostad i Sverige är 46 000 föräldrar
              till små barn. Antalet personer utan egen bostad har ökat under
              senare år. Detta uppger Hyresgästföreningen i en rapport.
            </seg>
            <seg xml:id="i-e711792ec7c40b9a-0">
              Ungdomar har fått allt svårare att etablera sig på bostadsmarknaden.
              Detta hänger bland annat samman med att bostadsbristen har ökat.
              En av de viktigaste faktorerna är svårigheten att få en hyresrätt.
              En konsekvens av bostadsbristen är att många ungdomar inte kan
              få en egen bostad med förstahandskontrakt, utan i stället tvingas
              till olika former av tillfälliga lösningar, som andrahandsboende,
              inneboende etcetera.
            </seg>
            <seg xml:id="i-3d8f387e88775e3e-0">
              Närmare hälften av landets kommuner uppger att de har brist på
              bostäder som ungdomar efterfrågar. Antalet har ökat det senaste
              året. Bristen på bostäder för unga är mest utbredd i storstadsregionerna
              och på högskoleorter. De särskilda insatserna för att unga ska
              kunna skaffa egen bostad har paradoxalt nog minskat i takt med
              att bostadsbristen har brett ut sig, enligt Boverket.
            </seg>
            <seg xml:id="i-4d5c003e6898db88-0">
              Ungdomarna efterfrågar framför allt små, billiga lägenheter.
              Under de närmaste åren kommer allt fler unga att komma ut på bostadsmarknaden,
              vilket ställer ytterligare krav för att möta deras behov av bostäder.
            </seg>
            <seg xml:id="i-949dbeadb8f6fad6-0">
              Flyktingar, äldre och funktionshindrade är andra grupper där
              behoven ej kan tillgodoses.
            </seg>
            <seg xml:id="i-e10df9420295a8e8-0">
              Vad gäller tillgången på hyreslägenheter med inriktning på flyktinghushåll
              visar Boverkets uppföljning att utvecklingen är mycket oroande.
              Det är en utveckling där 72 kommuner år 2006 visade på en brist.
              Det har växt lavinartat till 142 kommuner år 2008.
            </seg>
            <seg xml:id="i-087d0ae5d1613b1d-0">
              Vad gäller äldre och funktionshindrade uppger mindre än hälften
              av kommunerna att de har behovet täckt när det gäller särskilda
              boendeformer för äldre, vilket är betydligt färre än för några
              år sedan. När det gäller särskilt boende för funktionshindrade
              är situationen sämre än för den äldre åldersgruppen, och läget
              har försämrats under det senaste året.
            </seg>
            <seg xml:id="i-db2a7b6d93c24fba-0">
              Med utgångspunkt från kommunernas bedömningar och planer enligt
              bostadsmarknadsenkäten kan man konstatera att situationen är allvarlig
              och har förvärrats under den moderatledda regeringens tid vid
              makten.
            </seg>
            <seg xml:id="i-dc768b404dac596b-0">
              Enligt tidningen Vår bostad säger Mats Odell: Vi kan inte subventionera
              nybyggande av bostäder, det har inte folkhushållet råd med. Däremot
              har Sverige tydligen råd att ge dem som redan har ännu mer. Det
              enda svar vi hört så här långt är: skattelättnader till den som
              har en stor bostad och hyr ut rum.
            </seg>
            <seg xml:id="i-47c4dd111bd8bf10-0">
              Det är dags att göra nytt. Vi behöver ta ett helhetsgrepp om
              de sociala villkoren i boendet. Den moderatledda regeringen raserade
              med förödande effekter en svensk bostadspolitik. Det statliga
              investeringsbidraget för att bygga nya hyresbostäder togs bort,
              investeringsstimulansen för mindre hyres- och studentbostäder
              försvann och räntebidragen snabbavvecklades.
            </seg>
            <seg xml:id="i-edc3c4a0aa12efa5-0">
              Enligt Statistiska centralbyrån och senaste Boindex pekar bostadsbyggandet
              klart nedåt. Bostadsbyggandet kan råka i ännu värre kris med lågkonjunkturen,
              hög inflation och ett fortsatt högt ränteläge. Nedmonteringen
              av bostadspolitiken är ett av flera områden där regeringspolitiken
              innebär ökade klyftor, vilket är särskilt problematiskt för ungdomar,
              invandrare och äldre med låga inkomster.
            </seg>
            <seg xml:id="i-bf6ca85bb20d68a6-0">
              För att bostadsbristen i Sverige ska kunna lösas behöver vi återigen
              införa subventionerat byggande av hyresrätter. Annars kommer det
              inte att byggas någonting för vanligt folk.
            </seg>
            <seg xml:id="i-409f260d22a0e95c-0">
              I ett pressmeddelande med Mats Odell som avsändare sägs bland
              annat följande: Högern lovade under valrörelsen att skapa förutsättningar
              för en bättre fungerande bostadsmarknad. Vi har inte trott att
              en sådan är beroende av statliga subventioner till byggarna och
              har därför avskaffat investeringsbidragen och inlett avvecklingen
              av räntebidragen. Den moderatledda regeringen kommer att kämpa
              hårt för att ta itu med dessa problem och har redan vidtagit en
              rad åtgärder för att få till stånd en positiv utveckling, vilket
              Boverket nu kan konstatera också har börjat ske.
            </seg>
            <seg xml:id="i-9b35cacd9f25664d-0">
              I dag är detta inte längre sant. Bostadsmarknaden fungerar sämre
              än på många år. Bland annat har påbörjade hyresrätter minskat
              med 63 procent under första halvåret 2007 jämfört med 2006. Under
              innevarande år har minskningen fortsatt.
            </seg>
            <seg xml:id="i-5f950ed7e6bc743a-0">
              Om man enbart tar rubrikerna enligt Boverket indikatorer kan
              man enkelt följa utvecklingen av Mats Odells bostadspolitik:
            </seg>
            <seg xml:id="i-6afe6150c24e3855-0">
              Den moderatledda regeringen kan väl knappast vara nöjd med en
              sådan utveckling.
            </seg>
            <seg xml:id="i-10e52f508fb2949c-0">
              Kommunerna visar på att allt fler har svårt att klara ungdomars,
              flyktingars, äldres och funktionshindrades behov. Mats Odell är
              ansvarig för denna utveckling där tron på marknaden och marknadskrafterna
              har varit ledstjärna.
            </seg>
            <seg xml:id="i-e79fe8be720e7fb1-0">
              Med resultatet i handen: Är den moderatledda regeringen med Mats
              Odell som ansvarig beredd att ompröva bostadspolitiken?
            </seg>
          </u>
          <note type="speaker" xml:id="i-21931a284cc45d2d-0">
            Anf. 253 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-6">
            <seg xml:id="i-7daed239927408af-0">
              Herr talman! Det finns skäl i den här debatten att framhålla
              att det nog är politikernas uppgift att skapa förutsättningar
              för en fungerande bostadsmarknad. Stundtals får man uppfattningen
              att det skulle vara politikerna själva som skulle bygga husen.
              Så är inte fallet.
            </seg>
            <seg xml:id="i-d8388cafa388540a-0">
              Jag noterar att Socialdemokraterna känner en kraftig beröringsångest
              inför vissa frågor. Det gäller till exempel frågan om ägarlägenheter.
              Jag har ställt den frågan tidigare, och jag ställer den även i
              det här fallet. Möjligen får jag svar av Gunnar Sandberg. Hur
              kommer det sig att man har ändrat uppfattning, och i så fall varför?
            </seg>
            <seg xml:id="i-cddc371ca0681c6f-0">
              Vi som sitter i alliansen inte bara förklarar vad vi gör, vi
              genomför också en konsekvent och genomtänkt bostadspolitik. Motsidan
              har i egentlig mening en avsaknad av bostadspolitik som man beskyller
              alliansregeringen för.
            </seg>
            <seg xml:id="i-2108554605326c89-0">
              När man ska fråga om alternativen är det beröringsångesten som
              lyser stort och tydligt. Man vill inte prata om det. Hur är det
              med dessa frågor?
            </seg>
          </u>
          <note type="speaker" xml:id="i-11f2abc33844f3e5-0">
            Anf. 254 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-0629fc849950f148-1">
            <seg xml:id="i-f6fc15fd7d56f238-0">
              Herr talman! När det gäller ägarlägenheter vill vi se vad som
              står i utredningen. Vi har varken sagt ja eller nej, utan vi avvaktar
              och ser.
            </seg>
            <seg xml:id="i-c59ba8ee59ca1d50-0">
              Det vi har sagt är att vi behöver en mångfald på bostadsmarknaden.
              Vi har ju bostadsrätten, som jag tycker är så mycket bättre än
              ägarlägenheterna skulle vara.
            </seg>
            <seg xml:id="i-7493aa70b634a8ed-0">
              Många vill inte äga lägenheten. Där har vi hyresrätten. Den är
              vi i avsaknad av. Det är också sådana, som jag sade i mitt anförande,
              som det är mest brist på. Utvecklingen går åt fel håll med er
              politik.
            </seg>
          </u>
          <note type="speaker" xml:id="i-b6e220ba5279977b-0">
            Anf. 255 ANTI AVSAN (m) replik:
          </note>
          <u who="anti_avsan_5d499f" xml:id="i-1ec86ca8d139425b-7">
            <seg xml:id="i-13fa139880a24755-0">
              Herr talman! Jag vet inte hur Gunnar Sandberg räknar. Det finns
              1,7 miljoner hyresrätter och 890 000 bostadsrätter i Sverige.
              Det saknas i varje fall inte hyresrätter i förhållande till bostadsrätter.
              Sifferexercis har vi hört tidigare från Vänsterpartiets sida.
            </seg>
            <seg xml:id="i-fa8a66cc1c613d2e-0">
              När man ställer frågor om alternativet till alliansregeringens
              bostadspolitik får man svaret: Vi sitter i opposition. Finns det
              då inte anledning att tydliggöra läget?
            </seg>
            <seg xml:id="i-25ccd649e7459ebd-0">
              Hur förhåller det sig med den fråga som Andreas Norlén ställde
              tidigare och inte fick något svar på? Det skiljer 96 miljarder
              mellan Vänsterpartiets och Socialdemokraternas politik när det
              gäller bostadssubventioner.
            </seg>
            <seg xml:id="i-d267c4938f840706-0">
              Vad är lösningen i den situationen? Som det är nu finns det inte
              ett samlat alternativ. Det lyser helt med sin frånvaro. Det finns
              inte heller enskilda alternativ som kommer att kunna få gehör.
              Socialdemokraterna kan väl ändå inte tro på det?
            </seg>
          </u>
          <note type="speaker" xml:id="i-f887e20051510079-0">
            Anf. 256 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-0629fc849950f148-2">
            <seg xml:id="i-c55dc9f53603f061-0">
              Herr talman! Om ett och ett halvt år kommer vi att ha en färdig
              bostadspolitik. Det kan Anti Avsan vara övertygad om. Men du får
              vänta. Jag säger samma sak som ni sade när vi hade regeringsmakten.
            </seg>
            <seg xml:id="i-dc86f74bf8467bb6-0">
              Ni sade att vi hade en avsaknad av en bostadspolitik. Vi hade
              ingen bostadspolitik, och ni trodde inte på vår politik. Ändock
              byggde vi 120 000 bostäder, något som ni inte trodde var möjligt.
              Vi klarade av det med vår politik.
            </seg>
            <seg xml:id="i-017c440b5152e14b-0">
              Om du väntar, Anti Avsan, tror jag nog att vi kommer att ha en
              politik som väljarna kommer att ge sin röst för.
            </seg>
          </u>
          <note type="speaker" xml:id="i-d892a43bf5dd4f18-0">
            Anf. 257 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-4">
            <seg xml:id="i-4d402e8420824859-0">
              Herr talman! Gunnar Sandberg sade att han tyckte att bostadsrätt
              är bättre än ägarlägenhet. Då kan man bara rekommendera Gunnar
              Sandberg att välja bostadsrätt. Det är egentligen det som vår
              politik går ut på. Det är egentligen inte politikers sak att välja
              för människor. Det tycker åtminstone vi att enskilda människor
              ska få göra själva.
            </seg>
            <seg xml:id="i-576424d20973a6b4-0">
              Gunnar Sandberg tog upp problemen med att man flyttade ifrån
              Jämtland. Det borde glädja Gunnar Sandberg att regeringen nu bereder
              ett nytt förslag till strandskyddslagstiftning. Där ska man få
              chansen att utveckla landsbygdsområden och kunna bygga i väldigt
              attraktiva lägen.
            </seg>
            <seg xml:id="i-8869b1e9bf2e1743-0">
              Jag vet inte om Gunnar Sandberg har tagit del av den remiss som
              varit ute och om han tycker att det är ett bra steg för Jämtlands
              del.
            </seg>
          </u>
          <note type="speaker" xml:id="i-5cde75c0b24bbf61-0">
            Anf. 258 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-0629fc849950f148-3">
            <seg xml:id="i-88f2ac83a147fd84-0">
              Herr talman! Jag tycker att det är jättebra att man utreder strandskyddsproblematiken
              så att det kan byggas. Men det är kanske inte de bostäderna man
              efterlyser.
            </seg>
            <seg xml:id="i-5b20f870f2e0390c-0">
              Vi bygger småhus i Jämtland, men vi bygger inga hyresrätter.
              Vi bygger en del bostadsrätter. Det är framför allt hyresrätterna
              vi behöver även på landsbygden.
            </seg>
            <seg xml:id="i-3f261271b396a910-0">
              Det är ungdomarna som flyttar därifrån. Jag tror inte att de
              efterfrågar de bostäder som vi kommer att bygga strandnära.
            </seg>
          </u>
          <note type="speaker" xml:id="i-75dd68f62450f27a-0">
            Anf. 259 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-5">
            <seg xml:id="i-c728856b997614f8-0">
              Herr talman! När man hör socialdemokrater prata om detta talar
              de å folks vägnar om vad människor efterlyser och inte efterlyser.
              Det kanske är den politik de för.
            </seg>
            <seg xml:id="i-f5466637f1dfe83c-0">
              Man kan ta del av hur det är i många andra kommuner. Det är trots
              allt en kommunal angelägenhet hur man planerar för boende och
              sådant. Det byggs hyresrätter den dag som i dag är även på landsbygden
              även om efterfrågan inte är så stor. Det är ganska naturligt att
              det inte byggs så mycket där.
            </seg>
            <seg xml:id="i-f80e9f6d3100b92a-0">
              Men det som kanske är ännu viktigare för Sverige som helhet,
              och då naturligtvis också för Jämtland, är den jobbpolitik som
              alliansen har och som gör att man har förutsättningar att bo överallt
              i landet. Det är det som är grunden för att man över huvud taget
              ska efterfråga en bostad.
            </seg>
          </u>
          <note type="speaker" xml:id="i-1d44c8b995634924-0">
            Anf. 260 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-0629fc849950f148-4">
            <seg xml:id="i-b41fb0da3cc16b77-0">
              Herr talman! På landsbygden är inte problemet att det saknas
              byggbara tomter och mark att bygga på. Problemet är att det är
              för dyrt att bygga där med den politik som förs i dag. Det är
              absolut omöjligt att bygga hyresrätter vilket jag vill återkomma
              till, det är ju det ungdomarna och även andra efterfrågar utan
              bidrag och utan subventioner.
            </seg>
          </u>
          <note type="speaker" xml:id="i-0903b3790eb05c64-0">
            Anf. 261 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-11">
            <seg xml:id="i-0a68d79e1b357111-0">
              Herr talman! Jag har två frågor. Socialdemokraterna skriver på
              sin hemsida att kommunerna måste också tillåtas att ta sitt bostadspolitiska
              ansvar. Samtidigt uttrycker ni synnerligen vulgärt att slakten
              av allmännyttan måste stoppas och att allmännyttan är garanten
              för att det ska gå att uppnå något som kan kallas rättvisa på
              bostadsmarknaden.
            </seg>
            <seg xml:id="i-d7e7b16194e6dc29-0">
              Hur vill ni egentligen ha det? Ska kommunerna få möjligheten
              att själva förfoga över sin bostadspolitik eller ska riksdag och
              regering styra detta? Det är den ena frågan.
            </seg>
            <seg xml:id="i-52082bc3110c6606-0">
              Den andra frågan gäller att ni kritiserar oss väldigt för en
              dålig bostadspolitik. Men ni säger inte ett ord till Vänsterpartiet.
              Det skiljer 450 miljoner mellan er och oss 2009, men det skiljer
              nästan 100 miljoner mellan er och Vänstern. Samtidigt är det enda
              som skiljer investeringsstöd. Ska jag tolka det så att investeringsstöd
              är skillnaden mellan god och dålig bostadspolitik?
            </seg>
          </u>
          <note type="speaker" xml:id="i-521536a2bbc24071-0">
            Anf. 262 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-0629fc849950f148-5">
            <seg xml:id="i-38a6a9cda922e337-0">
              Herr talman! Den bostadspolitik vi har sett hittills är inte
              framgångsrik. Ni kan inte sitta här och känna er stolta över den
              utveckling som sker i Sverige i dag av bostadspolitiken. Det byggs
              allt färre lägenheter. Det går nedåt. Ni saknar förslag.
            </seg>
            <seg xml:id="i-2599c78c99268406-0">
              Om jag sitter här och rabblar upp en massa förslag som vi skulle
              ha vad skulle det innebära? Det skulle inte byggas mer ändå, för
              det är inte våra förslag som skapar byggandet. Det är era förslag
              som skapar byggandet. Ni får väl lägga över makten på oss så ska
              vi komma med förslagen. Vi har en del förslag väldigt bra förslag.
            </seg>
            <seg xml:id="i-4a34bb4676b5bcd2-0">
              Men vi ska utveckla det här ännu mer så att vi kommer stärkta
              om ungefär ett och ett halvt år med en riktig bostadspolitik.
            </seg>
          </u>
          <note type="speaker" xml:id="i-0fbe6c6960fb8ef1-0">
            Anf. 263 LENNART PETTERSSON (c) replik:
          </note>
          <u who="lennart_pettersson_764dee" xml:id="i-4b406c29169942f0-12">
            <seg xml:id="i-db68fac41f1801e8-0">
              Herr talman! Jag konstaterar att jag inte fick något svar på
              frågan om ifall kommunerna ska få lov att hantera sin bostadspolitik
              eller inte.
            </seg>
            <seg xml:id="i-410c907e46985dfa-0">
              När det gäller det andra är det inte så, Gunnar Sandberg, att
              ni har många förslag. Ni har två förslag. Det ena är ett investeringsstöd
              på 400 miljoner, och det andra är investeringar i miljonprogrammet
              ett handslag med byggsektorn på 50 miljoner. Vill du påstå att
              de två förslagen är skillnaden mellan en god socialdemokratisk
              bostadspolitik och en dålig allianspolitik inom bostadssektorn?
              För mig känns det ytterst marginellt.
            </seg>
          </u>
          <note type="speaker" xml:id="i-549b84809be148f6-0">
            Anf. 264 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-974602a52fd51c9a-0" next="cont">
            <seg xml:id="i-ad0dcd2b2db5be53-0">
              Herr talman! Det talas om förslag som är bra eller dåliga. Det
              spelar egentligen ingen roll. Det är ju svenska folket som efterfrågar
              bostäder som inte finns. Det byggs alldeles för få bostäder.
            </seg>
            <seg xml:id="i-e67da7d4b2160b32-0">
              Jag ser en del av era förslag. Det är sänkt skatt på hyreshus,
              sänkt skatt för den som hyr ut hus, avskaffande av investeringsstöd
              och räntebidrag, en kommunal hyresgaranti för unga som det bara
              är 19 kommuner som efterfrågar och så vidare. Det är inte tillräckliga
              förslag. Ni får återkomma med bättre förslag.
            </seg>
          </u>
          <note xml:id="i-0484b2168f695149-0">
            Anf. 265 ANDREAS NORLÉN (m) replik:
          </note>
          <u who="gunnar_sandberg_84118c" prev="cont" xml:id="i-c43a0abb10045ef5-0">
            <seg xml:id="i-6b678c921c7f24e4-0">
              Herr talman! Först och främst är det värt att påpeka att det
              låter på Gunnar Sandberg som att det inte byggs någonting alls
              här i riket. Om man tittar på Statistiska centralbyråns statistik
              och jämför sista kvartalet 2006 och perioden fram till och med
              första kvartalet 2008 ett och ett halvt år byggdes det fler bostäder
              under den perioden än under Socialdemokraternas sista ett och
              ett halvt år vid makten. Det byggs faktiskt i Sverige i dag också.
            </seg>
            <seg xml:id="i-84f84955b8e70ac7-0">
              Jag noterar med viss förvåning att Gunnar Sandberg står här och
              säger att det inte spelar någon roll om förslagen är bra eller
              dåliga. Det är ett intressant uttalande för en politiker. Jag
              tycker nog att det har en viss betydelse om förslagen är bra eller
              dåliga.
            </seg>
            <seg xml:id="i-0811be4e885d7353-0">
              Jag tycker till exempel att vår idé om att det ska bli enklare
              och billigare att driva företag, till exempel byggföretag, bör
              ha en rätt stor positiv effekt även på byggsektorn. Sänkta arbetsgivaravgifter,
              sänkt bolagsskatt, förbättrad konkurrens och annat gör att man
              får mer drag i bostadssektorn och i andra sektorer i samhället.
              Tycker inte Gunnar Sandberg det också?
            </seg>
          </u>
          <note type="speaker" xml:id="i-f8f2cf996de79019-0">
            Anf. 266 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-974602a52fd51c9a-1" next="cont">
            <seg xml:id="i-26a2d4f956443e52-0">
              Herr talman! Jag håller med dig, Andreas. Det är klart att det
              ska läggas fram bra förslag. Det spelar roll att förslagen är
              bra. Självklart är det så.
            </seg>
            <seg xml:id="i-a1466fb43ec3d79d-0">
              Jag lyssnade till Mats Odell tidigare i dag; han var ju med ett
              tag här. Han sade att man självfallet inte ska ge subventioner
              till byggarna under goda tider eftersom byggkostnaderna har stigit
              från 1 200 per kvadratmeter till 1 700 kronor per kvadratmeter.
              Ni har ju sänkt skatterna. Jag tror att ni har sänkt skatterna
              för att ge svenska folket större köpkraft så att de kan efterfråga
              bostäder. Men när de nu inte gör det ska ni då ta till fler skattesänkningar?
              Är det lösningen på bostadsproblematiken?
            </seg>
          </u>
          <note xml:id="i-3b4dfbdd76038448-0">
            Anf. 267 ANDREAS NORLÉN (m) replik:
          </note>
          <u who="gunnar_sandberg_84118c" prev="cont" xml:id="i-c43a0abb10045ef5-1">
            <seg xml:id="i-44e50fef951efaa0-0">
              Herr talman! En del av de sänkta skatterna, till exempel den
              sänkta inkomstskatten, gör självfallet att folk har mer pengar
              över för att konsumera till exempel bostäder. Syftet är dock framför
              allt att det ska löna sig bättre att arbeta, vilket är ett effektivt
              sätt att bekämpa arbetslösheten på.
            </seg>
            <seg xml:id="i-4ed879c820175aaa-0">
              Jag skulle avslutningsvis vilja väcka en annan fråga, nämligen
              den som jag har ställt tidigare till socialdemokrater här i dag
              och inte fått något svar på: Vad är alternativet? Vi fick höra
              Egon Frid från Vänsterpartiet som vill ha 100 miljarder i investeringsstöd
              under tio år. Socialdemokraterna tycks under samma period vilja
              ha ungefär 4 miljarder i investeringsstöd. Det är en skillnad
              på 96 miljarder. Som vänsterpartisten själv sade här är det en
              viss diskrepans mellan förslagen.
            </seg>
            <seg xml:id="i-6e1a41bf81fea8b0-0">
              Jag tror att det skulle vara intressant för väljarna att få veta
              vad det är som gäller. Är det 4 miljarder på tio år, är det 100
              miljarder eller är det mittemellan kanske 50 miljarder?
            </seg>
          </u>
          <note type="speaker" xml:id="i-49a945519f887ff0-0">
            Anf. 268 GUNNAR SANDBERG (s) replik:
          </note>
          <u who="gunnar_sandberg_84118c" xml:id="i-0629fc849950f148-6">
            <seg xml:id="i-8ba8d092d981c381-0">
              Herr talman! Väljarna ska få veta vad det är som gäller när det
              är dags att gå till val 2010, Andreas Norlén. Men det är två år
              fram till valet, och det är nu man behöver bostäder. Det är nu
              det efterfrågas bostäder, och det kommer det säkert att göras
              2010 också.
            </seg>
            <seg xml:id="i-98e554905594c38f-0">
              Jag tycker att det är ni som ska ta fram en bostadspolitik, för
              den saknar vi i dag. Det råder total brist på bostadspolitik.
              Det här är ni förmodligen inte nöjda med, och jag hoppas att ni
              går hem och gör er hemläxa.
            </seg>
            <seg xml:id="i-cd14f6bceac67336-0">
              Näringspolitik och energifrågor
            </seg>
          </u>
          <note type="speaker" xml:id="i-6fbf3520a8303392-0">
            Anf. 269 ALF ERIKSSON (s):
          </note>
          <u who="alf_eriksson_8c9942" xml:id="i-18707d8d360b6175-0">
            <seg xml:id="i-7f7973dc11b32004-0">
              Herr talman! Nu ska vi gå över till att diskutera närings-, klimat-
              och energipolitik. Grunden för vår välfärd har skapats av våra
              råvaror, som vi förädlar i det som vi i dagligt tal kallar för
              basindustrin.
            </seg>
            <seg xml:id="i-5acb4844a7ffdbec-0">
              Fram till i dag har den förhållandevis billiga elenergin kompenserat
              de högre transportkostnader som har belastat den svenska industrin.
              Orsaken till det är att vi ligger geografiskt i utkanten av de
              stora marknaderna. Därför har vi högre transportkostnader än jämförbara
              konkurrentländer.
            </seg>
            <seg xml:id="i-68d8346ca2135a73-0">
              Malmen och skogen har vi sett som råvaror. Jag tycker att vi
              ska räkna in energin här också. Det är självklart att vi ska vidareförädla
              våra råvaror så långt som möjligt. Att exportera el för annat
              än att trygga elmarknadens funktionssätt är inte heller någon
              bra affär. Vi ska förädla den och skapa det mervärde som de anställda
              i industrin åstadkommer med dessa råvaror.
            </seg>
            <seg xml:id="i-d6f6ef1eec6c5a4f-0">
              För att det ska fungera måste vi ha en långsiktig förutsägbar
              energiproduktion. Det finns nog inget område där behovet av långsiktiga
              spelregler är större än på det energipolitiska. Vem vågar göra
              investeringar när man inte vet vilka spelregler som gäller om
              två år? Regeringen ger inga besked. Jag hade förväntat mig att
              näringsminister Maud Olofsson skulle vara här och delta i debatten
              i dag, men det är hon inte.
            </seg>
            <seg xml:id="i-94f97b24f23c7a9c-0">
              Regeringen har under hela mandatperioden talat om behovet av
              blocköverskridande överenskommelser. Vi har väntat på inbjudan
              till de diskussionerna. Men den har inte kommit.
            </seg>
            <seg xml:id="i-214db684fc30225b-0">
              Frågan är inte död för det. I stort sett varje dag, på ett eller
              annat sätt, blir vi uppvaktade om behovet av just blocköverskridande
              överenskommelser. Det är fackföreningsrörelsen, det är näringslivet
              och det är energibolag som frågar vad det är som ska gälla efter
              2010.
            </seg>
            <seg xml:id="i-a23cd6a343b091a5-0">
              Det har gått så långt att vi själva gjorde en inbjudan till de
              politiska partierna för att få till stånd en diskussion, men regeringspartierna
              uteblev. Sedan gjorde Svenskt Näringsliv och fackföreningsrörelsen
              en inbjudan, men inte då heller såg vi till regeringspartierna.
            </seg>
            <seg xml:id="i-33f7267594a3a200-0">
              Jag har kunnat konstatera att Maud Olofsson säger att hon inväntar
              EU. Folkpartiet talar om att vi ska bygga fyra nya kärnkraftverk.
              Ola Alterå säger att vi inte kan investera i någon kärnkraft före
              2020 på grund av åtagandena när det gäller förnybar energi. Statsministern
              är bekymrad över vad som händer med åtagandet för förnybar energi.
              Med sådana signaler är det väl inte underligt att marknaden är
              mer eller mindre förtvivlad.
            </seg>
            <seg xml:id="i-d7944f83c7289a0c-0">
              Herr talman! Det kostar oss många arbetstillfällen om regeringen
              inte kan samla ihop sig till en uppfattning och sätta sig ned
              med oss för att diskutera en långsiktig energiöverenskommelse.
              Vi förlorar i tempo.
            </seg>
            <seg xml:id="i-d7a7168ca6a793b1-0">
              Vi har sett det som viktigt att vi kan vara föregångare på energi-
              och klimatområdet. Nu åker regeringen världen runt och berömmer
              sig av de insatser som vi har gjort i det här landet. Det är gamla
              insatser som beslutades under förra mandatperioden. Vi skulle
              gärna se att vi kunde fortsätta med den politiken i framtiden
              också. Men på grund av uteblivna besked riskerar vi att förlora
              i tempo, och vi kommer att stå där i framtiden utan ny teknik.
              Det är nämligen så att den som inte gör den nödvändiga omställningen
              i tid är den som kommer att förlora på omställningen. Den kan
              inte sälja sin nya teknik till någon annan.
            </seg>
            <seg xml:id="i-050dd33519bcfd0b-0">
              Herr talman! Regeringspartierna står ensamma. I dessa tider när
              vi upplever varsel och oro på arbetsmarknaden och behöver alla
              jobb som vi över huvud taget kan hitta behövs det spelregler så
              att människor får en framtidstro och så att vi får skattebetalare
              även i framtiden.
            </seg>
          </u>
          <note type="speaker" xml:id="i-31ac161e8c49cc7f-0">
            Anf. 270 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-6">
            <seg xml:id="i-08bcb8408df7e1a7-0">
              Herr talman! Jag blev lite intresserad på slutet när Alf Eriksson
              pratade om att regeringen åker runt världen och pratar om insatser
              som görs i Sverige. Det är klart att Sverige i många stycken är
              ett föregångsland.
            </seg>
            <seg xml:id="i-9c4348e43eabbf61-0">
              I nästa mening sade han att det var gamla insatser och att de
              insatserna hade gjorts under en tidigare mandatperiod. Jag är
              intresserad av vilka insatser konkret det är som Alf Eriksson
              pratar om.
            </seg>
          </u>
          <note type="speaker" xml:id="i-943f2b1522deb350-0">
            Anf. 271 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-1">
            <seg xml:id="i-86570915e37dd752-0">
              Herr talman! Vi är i det här landet världsledande på flera områden
              när det gäller förnybar energi för att nämna ett exempel. Vi ligger
              väldigt långt framme när det gäller fjärrvärmeutveckling. Vi skulle
              kunna komma betydligt längre. Vi ligger bra framme när det gäller
              utveckling av alternativa drivmedel. Men vi skulle behöva smörja
              det maskineriet med nya åtaganden och stöd för pilotanläggningar.
            </seg>
            <seg xml:id="i-e95aa33dbc87346d-0">
              Det är så pass intressant att man från den amerikanska sidan
              är över och studerar vad som finns på den svenska marknaden för
              att kunna använda det där hemma. Visst är vi långt framme, men
              vi får inte tappa det försprång som vi har.
            </seg>
          </u>
          <note type="speaker" xml:id="i-ed8114b836e861df-0">
            Anf. 272 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-7">
            <seg xml:id="i-308d4d4a85866e74-0">
              Herr talman! Anledningen till att jag ställde frågan var att
              jag ville höra om det var något specifikt beslut som den socialdemokratiska
              regeringen hade fattat. Vi är väl alla överens om att de här åtgärderna
              när det gäller fjärrvärme och alternativa drivmedel är bra och
              att vi har en väl utvecklad miljöteknik i det här landet som bland
              annat amerikanerna är intresserade av. Det var därför jag ställde
              frågan.
            </seg>
          </u>
          <note type="speaker" xml:id="i-160a8cd24e0622ba-0">
            Anf. 273 ALF ERIKSSON (s) replik:
          </note>
          <u who="alf_eriksson_8c9942" xml:id="i-f758cc442a4d5eb6-0" next="cont">
            <seg xml:id="i-f5c58680a520404a-0">
              Herr talman! Mycket av de här satsningarna har gjorts under förra
              mandatperioden och mandatperioden innan. Då hade vi en blocköverskridande
              överenskommelse om energipolitiken. Vi hade en stor majoritet
              i riksdagen bestående av s, v och c. Det bildade en stabilitet.
              Det bildade också en grund så att näringslivet vågade investera
              och satsa riskpengar i den här marknaden.
            </seg>
            <seg xml:id="i-9321294dfe151d7b-0">
              Det är klart att om man står inför situationen att inte veta
              om Folkpartiets förslag om att bygga fyra nya kärnkraftverk kommer
              till stånd är det inte säkert att man vågar göra några satsningar
              på förnybar elproduktion.
            </seg>
          </u>
          <note xml:id="i-b05de2679cfe1d2b-0">
            Anf. 274 ANDREAS NORLÉN (m) replik:
          </note>
          <u who="alf_eriksson_8c9942" prev="cont" xml:id="i-a55c54bf665b9bce-0">
            <seg xml:id="i-1d124f1ce29bf378-0">
              Herr talman! Alf Eriksson efterlyser en energiöverenskommelse
              mellan Socialdemokraterna och alliansregeringen. Jag trodde att
              Alf Eriksson kanske mer var inriktad på en energiöverenskommelse
              inom sin egen oppositionskartell, Socialdemokraterna, Miljöpartiet
              och Vänsterpartiet. Det skulle i så fall vara väldigt intressant
              om Alf Eriksson ville ge oss andra ett litet stalltips om hur
              oppositionens samlade energipolitik kan komma att gestalta sig.
              Hur många reaktorer vill ni stänga nästa mandatperiod med Maria
              Wetterstrand som energiminister?
            </seg>
          </u>
          <note type="speaker" xml:id="i-f7676b1862aeccc4-0">
            Anf. 275 ALF ERIKSSON (s) replik:
          </note>
          <u who="alf_eriksson_8c9942" xml:id="i-f758cc442a4d5eb6-1" next="cont">
            <seg xml:id="i-6a0e75442b04f1cf-0">
              Herr talman! Det är enkelt för regeringen att försöka lasta över
              problematiken på oppositionen, men så lätt kommer ni inte undan.
              Det är faktiskt så att det är ni som sitter på regeringstaburetterna.
            </seg>
            <seg xml:id="i-8782441a4cc53872-0">
              Vi tänker inte låsa upp oss i några bestämda uppfattningar om
              hur det ska se ut framöver eller sköta energiförhandlingar via
              riksdagens talarstol eller i massmedierna. Vi ser seriöst på den
              här frågan. Vi vill sätta oss vid förhandlingsbordet utan att
              ha några uppbundna uppfattningar som gör att vi inte kan träffa
              någon överenskommelse.
            </seg>
          </u>
          <note xml:id="i-4bfffa3e8aac96b4-0">
            Anf. 276 ANDREAS NORLÉN (m) replik:
          </note>
          <u who="alf_eriksson_8c9942" prev="cont" xml:id="i-a55c54bf665b9bce-1">
            <seg xml:id="i-97f047be565b10d7-0">
              Herr talman! Jag noterar att Alf Erikssons besked tycks vara
              att oppositionen för dagen inte har någon energipolitik, i vart
              fall inte i kärnkraftsfrågan. Det är naturligtvis också ett besked
              till väljarna.
            </seg>
            <seg xml:id="i-36134ff93029cbbe-0">
              Jag kanske inte får något svar på min fråga om hur många reaktorer
              ni vill stänga nästa mandatperiod. Blir det en, två eller tre?
              Alf Eriksson behöver inte precisera sig i detalj. Det räcker med
              en uppfattning om hur stor del av kärnkraften som ska avvecklas
              och hur fort det ska gå. Han behöver inte ange exakt antal reaktorer
              men kanske kan ge en liten hint om det är ungefär en eller ungefär
              fem. Det skulle vara intressant att få en liten fingervisning.
            </seg>
          </u>
          <note type="speaker" xml:id="i-d24067837c31fa2e-0">
            Anf. 277 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-2">
            <seg xml:id="i-8849688de8cb0554-0">
              Herr talman! Vi har i grunden inte ändrat uppfattning när det
              gäller den långsiktiga energipolitiken. Som jag säger kommer vi
              att delta i sådana förhandlingar med öppna mandat. Det är ingen
              hemlighet utan sagt precis på det sättet att vi ska behålla de
              kärnkraftsaggregat vi har tills vi kan ersätta dem med förnybar
              energi.
            </seg>
            <seg xml:id="i-105037b5c8dba630-0">
              Sitta i glashus och kasta sten på oppositionen jag vill återigen
              påpeka att det inte är vi som bär ansvaret, tyvärr, för då hade
              det sett annorlunda ut på det energipolitiska området. Det är
              faktiskt ni som sitter med ansvaret. Här spretar uppfattningarna,
              som jag har redogjort för tidigare, åt alla håll, från att ni
              ska bygga mycket förnybar energi till att ni ska bygga fyra nya
              kärnkraftverk. Den spretigheten och bredden har vi inte inom oppositionen.
            </seg>
          </u>
          <note type="speaker" xml:id="i-b82be8ee10c10113-0">
            Anf. 278 KENT PERSSON (v):
          </note>
          <u who="kent_persson_3230c6" xml:id="i-489d982cdbd0e54a-0" next="cont">
            <seg xml:id="i-82199570bd14fed4-0">
              Herr talman! När jag anmälde mig till debatten för någon vecka
              sedan hade jag tänkt prata lite grann om Växande företag fler
              i arbete . Det är en rapport som Vänsterpartiet alldeles nyligen
              har gett ut. Det finns en hel del återgivet i vår budgetmotion.
              Med tanke på vad som händer i dag i samhället runt om i världen
              kan man inte låta bli att prata lite grann om den finansiella
              oron som drabbar inte bara oss i Sverige utan som är världsomfattande.
              Det sammantaget med den vikande konjunkturen gör att läget är
              allvarligt.
            </seg>
            <seg xml:id="i-220a2d6c2a8d9a32-0">
              Det är just bristen på tilltro till det finansiella systemet
              som gör att företagen i dag har det svårare än tidigare. Just
              bristen på riskkapital är helt avgörande för företagsamhetens
              utveckling i Sverige. Det här är speciellt allvarligt på landsbygden.
              Det var redan tidigare problem för företag att låna pengar på
              banken och att få riskkapitalister att satsa. Den finansiella
              krisen i dag innebär ännu större problem och svårigheter för företagen.
            </seg>
            <seg xml:id="i-81b09bff8abf5611-0">
              Att i det läget ha som mål att sälja ut den sista andelen av
              svenska banker som staten fortfarande äger är för mig svårt att
              förstå. Här har vi möjlighet att använda vårt ägande till att
              vara en garant för att se till att det finns ett finansiellt riskkapital
              för företag så att de kan investera, inte bara i nya maskiner
              utan också i form av uppköp. Just bristen på tilltron i dag som
              vi ser mellan bankerna, mellan riskkapitalet och bankerna, gör
              att vi står inför en större kris än vad vi kanske har sett början
              på än.
            </seg>
            <seg xml:id="i-1c7d7b77e752ce03-0">
              Därför blir frågan vilken roll staten har i detta läge. Den måste
              vara att se till att det finns riskkapital till investeringar
              och framtidssatsningar för att främja en utveckling inom energiomställningen
              i stället för att vi ständigt ser att det är utländska riskkapitalister
              som försöker nå framgång när det gäller svensk miljöteknik.
            </seg>
            <seg xml:id="i-b1e13ffcc92284cc-0">
              Det är tyvärr så att miljöförändringarna och klimatförändringarna
              inte tar paus bara för att det är en finansiell kris i samhället
              eller en begynnande lågkonjunktur. De fortgår oavsett hur läget
              ser ut. Därför har vi en möjlighet i dag, om staten vill ta initiativet,
              att våga satsa i en miljöteknikfond för att se till att de innovationer
              som finns i Sverige inom miljö- och teknikområdet också kan omvandlas
              i produkter och tjänster som vi har nytta av i Sverige och även
              i omvärlden.
            </seg>
            <seg xml:id="i-bd4eece71f18e90e-0">
              Miljö- och teknikområdet är det område som vi ser har den största
              potentialen i framtiden för en växande export. Det är viktigt
              att inse och förstå att just exporten är oerhört viktig för svensk
              ekonomi i sin helhet. Därför är det oroande, herr talman, att
              se att den svenska exportandelen alltså har minskat de senaste
              50 åren. Det är ingenting jag beskyller alliansen för utan det
              här är ett faktum. Därför måste vi också göra insatser, framför
              allt så att små och medelstora företag når ut på exportmarknaderna.
            </seg>
            <seg xml:id="i-83a36f76cc35c025-0">
              Vi har de senaste åren helt missat de nya marknaderna, nämligen
              Kina och Indien. Där har vi tappat relativt sett gentemot våra
              konkurrerande länder. Därför måste vi, precis som Vänsterpartiet
              föreslår i budgetmotionen, öka satsningarna på exportnäringarna
              genom att se till att Exportrådet har de resurser som, tyvärr,
              alliansregeringen har dragit ned på, se till att exportrådgivningen
              på hemmaplan för företag fungerar bättre än tidigare.
            </seg>
            <seg xml:id="i-36ef606fda1f26b0-0">
              Vi behöver också bygga upp ett stödsystem i Sverige så att vi
              minimerar marknadens oförmåga att lösa kriserna när det gäller.
              Vi ser återigen det paradoxala i att i kapitalismens högborg USA
              är man tvungen att förstatliga delar av bankväsendet för att garantera
              att det finns kapital för företag att låna så att de vågar investera
              igen. Bara tanken på att fortsätta att sälja ut Nordea förefaller
              för mig i det här läget väldigt oseriös.
            </seg>
            <seg xml:id="i-5a92012dc44bf7a5-0">
              När det gäller energipolitiken i övrigt har jag under två års
              tid väntat på en inbjudan från Maud Olofsson. Under två års tid
              har jag ställt frågan och fått till svar att inbjudan kommer.
              Under två års tid har det stått i finansplanen att det kommer
              samtal. När? Nu är min talartid snart slut. Jag kommer att lämna
              kammaren efter mitt anförande. Det beror inte på någon brist på
              respekt för er utan för att jag har min dotter här i staden, och
              jag vill gärna träffa henne i kväll.
            </seg>
          </u>
          <note xml:id="i-02d9321b6f89edeb-0">
            Anf. 279 ANDREAS NORLÉN (m) replik:
          </note>
          <u who="kent_persson_3230c6" prev="cont" xml:id="i-f6d976a315fdbcd1-0">
            <seg xml:id="i-376d6eb0c7f724de-0">
              Herr talman! Vi fick höra en del oroliga ord om finanskrisen
              och de problem som följer därav för företagen. Det ställdes en
              fråga om statens roll. I motsats till Vänsterpartiet är min uppfattning
              att statens grundläggande roll är att skapa bra spelregler för
              den finansiella sektorn och att i den mån det behövs bidra till
              ökad stabilitet på finansmarknaderna, till exempel på det utmärkta
              sätt som Riksbanken och Riksgäldskontoret har agerat för att tillföra
              kapital när det har behövts. Regeringens arbete har också haft
              den tydliga inriktningen att gemensamt i Europa skapa stabilitet
              och bra spelregler.
            </seg>
            <seg xml:id="i-fdbf4673bb70fe43-0">
              Det är också regeringens uppgift att se till att finanspolitiken
              bidrar till trovärdighet för Sveriges avsikt att hålla ordning
              på sina offentliga finanser. Hur kan Vänsterpartiets ansvarslösa
              expansionspolitik enligt talarens uppfattning bidra till finansiell
              stabilitet i Sverige?
            </seg>
          </u>
          <note type="speaker" xml:id="i-976be2f941d39493-0">
            Anf. 280 KENT PERSSON (v) replik:
          </note>
          <u who="kent_persson_3230c6" xml:id="i-489d982cdbd0e54a-1" next="cont">
            <seg xml:id="i-69ae8939ad396af2-0">
              Herr talman! Det var en rolig omvandling. Det vi nu har upplevt
              är att den fullständigt avreglerade finansiella marknaden har
              kollapsat. Det är en fullständig härdsmälta. Det är inte så att
              enskilda personer har varit kriminella. De har agerat utifrån
              de lagar och den ordning som har gällt, och de har byggt upp en
              bubbla där det har varit lönsamt att tjäna pengar på pengar. Det
              säger vi fullständigt nej till. Det enda som skapar värde i samhället
              är att satsa och investera i produktion av varor och tjänster.
            </seg>
            <seg xml:id="i-b99fce551b88a5dc-0">
              Vi behöver ytterligare reglera den finansiella marknaden så att
              den fungerar. Vi behöver se över bankernas ensidiga möjlighet
              att säga upp lån, vilket har gjort att företag går i konkurs.
              Detta är en oansvarig politik.
            </seg>
          </u>
          <note xml:id="i-39f32cfe58048f0d-0">
            Anf. 281 ANDREAS NORLÉN (m) replik:
          </note>
          <u who="kent_persson_3230c6" prev="cont" xml:id="i-f6d976a315fdbcd1-1">
            <seg xml:id="i-3cdf789228890e66-0">
              Herr talman! Kent Persson säger nej till att tjäna pengar på
              pengar. Att tjäna pengar på pengar brukar vi andra kalla ränta.
              Det innebär, som jag tolkar det, att Kent Persson vill avskaffa
              det ekonomiska systemet som vi i dag känner det genom att till
              exempel avskaffa företeelsen ränta. Det är ett helt nytt ekonomiskt
              system, praktiserat kanske i andra länder vid andra tidpunkter
              med blygsam framgång för att uttrycka sig försiktigt.
            </seg>
            <seg xml:id="i-dad0f7d94720eedd-0">
              Jag tycker att frågan kvarstår: Givet det ekonomiska system vi
              i dag har i Sverige är det viktigt att staten och regeringen står
              för en finanspolitik som ger trovärdighet och som visar att man
              har ordning på de offentliga finanserna. Till och med Socialdemokraternas
              Mona Sahlin har anfört i tämligen skarpa ordalag att Vänsterpartiet
              för en ansvarslös finanspolitik som hon inte kan tänka sig att
              stå bakom i regeringsställning.
            </seg>
            <seg xml:id="i-dcad8c4d772d00c4-0">
              Då är frågan återigen: På vilket sätt skulle Vänsterpartiets
              finanspolitik med kraftig expansionism bidra till finansiell stabilitet
              och därmed gynna Sveriges näringsliv?
            </seg>
          </u>
          <note type="speaker" xml:id="i-03635c67c57a29c8-0">
            Anf. 282 KENT PERSSON (v) replik:
          </note>
          <u who="kent_persson_3230c6" xml:id="i-7244bbaf1a202dc5-0">
            <seg xml:id="i-9dbc5e89bc70410d-0">
              Herr talman! Till skillnad från alliansregeringen gör vi en stor
              satsning på kommunsektorn som helhet. Kommunsektorn är en viktig
              förutsättning för ett fungerande svenskt näringsliv. Ungefär 500
              miljarder upphandlas av den offentliga sektorn varje år. En stor
              del går till framför allt småföretag i småkommuner. Vi vill nu
              göra det lättare för småföretag att vara med och upphandla, för
              det är krångligt i dag. Lagen om offentlig upphandling är krånglig,
              och den behöver ses över för att göra det lättare.
            </seg>
            <seg xml:id="i-4b9694b24758cc74-0">
              Det här är viktigt. Grunden för en välfärdsstat, grunden för
              att vi har ett näringsliv över huvud taget, är att vi har en välfärd
              som vi kan luta oss mot. Det handlar om skola, infrastruktur,
              vägar, järnvägar och telekommunikationer. Det är grundförutsättningen
              för att företagen ska kunna växa här. Vi ska kratta i manegen
              för företagen så att de ges möjlighet att växa här i Sverige.
              Det är vår politik.
            </seg>
          </u>
          <note type="speaker" xml:id="i-c32a72acc4c9ecd8-0">
            Anf. 283 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-96f640070cdfcdf4-0">
            <seg xml:id="i-4da3ac0689f8c433-0">
              Herr talman! Debattören efterlyser mer riskvilligt kapital, och
              i detta syfte menar han att Vänstern, och givetvis riksdagen,
              borde verka för att Nordea skulle förbli statlig. Med anledning
              av detta skulle jag vilja ställa frågan: På vilket sätt borde
              Nordea göra andra bedömningar än dagens redan existerande banker
              gör för att bidra till att öka riskkapitalet? Det är det som frågan
              handlar om.
            </seg>
            <seg xml:id="i-15f729bb3ea3ed0c-0">
              I denna finanskris, liksom den finanskris vi hade i Sverige i
              slutet av 80-talet och början av 90-talet, har bedömningen varit
              att man har för stor risk. Nu står du här och säger att vi ska
              ha större tillgång till riskkapital från statligt ägda banker.
              Frågan är: Hur skulle Nordea göra andra bedömningar än de bedömningar
              banker gör i dag?
            </seg>
          </u>
          <note type="speaker" xml:id="i-6d874d865f46e1a2-0">
            Anf. 284 KENT PERSSON (v) replik:
          </note>
          <u who="kent_persson_3230c6" xml:id="i-7244bbaf1a202dc5-1">
            <seg xml:id="i-f3f5c8e39712f868-0">
              Herr talman! Det är självklart att Nordea inte kan göra andra
              bedömningar än enligt de ägardirektiv som man har. Det är i så
              fall riksdagen som ska fastställa ägardirektiven. Men det kan
              inte heller vara så att staten eller skattebetalarna ska gå in
              och rädda banksystemen när de kollapsar, som de var tvungna att
              göra i början av 90-talet.
            </seg>
            <seg xml:id="i-6e84dbd2cd3dd8c0-0">
              Den politik som förs av alliansen i dag är att sälja ut Nordea.
              Om det sedan går över styr ska man köpa tillbaka banken. Det är
              dålig politik. Vi ska använda och förvalta vår gemensamma egendom
              i form av statliga företag så att det gagnar utvecklingen.
            </seg>
            <seg xml:id="i-e31134568973b2d6-0">
              Det är brist på riskvilligt kapital i dag. Man kan dagligen läsa
              att riskkapitalbolag inte kan låna upp från banker till exempel,
              och på det sättet kan de inte fortsätta att garantera verksamhet
              i företagen och går i konkurs. Så ser verkligheten ut i dag.
            </seg>
          </u>
          <note type="speaker" xml:id="i-dc396fecf7afde13-0">
            Anf. 285 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-96f640070cdfcdf4-1">
            <seg xml:id="i-5e38acbeb6220b08-0">
              Herr talman! Det ska bli intressant att höra den här debatten,
              om att vi har en finanskris som är orsakad av att banker och finansinstitut
              har tagit för stora risker, att man har lånat ut pengar med för
              dålig säkerhet. I denna debatt har då Vänsterpartiet propagerat
              för att vi i stället ska ha en statlig bank som går in och tar
              risker.
            </seg>
            <seg xml:id="i-1e7cea8e7d3dde29-0">
              I princip är det samma sak. Det blir ändå skattebetalarna som
              får ta smällen när Nordea inte klarar av att göra det som amerikanska
              banker inte har klarat av att göra. Det ni föreslår är ingenting
              annat än en kris fast i ett annat namn.
            </seg>
            <seg xml:id="i-c56987f52a888751-0">
              Det som är viktigt att göra för banker och finansväsen är att
              se till att goda affärsidéer kommer fram men undvika att skattebetalarna
              får ta notan. Ni har egentligen inget annat recept.
            </seg>
            <seg xml:id="i-71325f27f6913902-0">
              Du säger att vi ska ha mer riskvilliga investeringar, och du
              vill att Nordea ska göra detta. Då tycker jag att ni borde framföra
              sådana förslag här i kammaren så att vi kan debattera dem på allvar,
              för jag tycker inte att det är så mycket allvar i det du säger.
            </seg>
          </u>
          <note type="speaker" xml:id="i-5d956e13407273ed-0">
            Anf. 286 KENT PERSSON (v) replik:
          </note>
          <u who="kent_persson_3230c6" xml:id="i-7244bbaf1a202dc5-2">
            <seg xml:id="i-6db8e0cd7ab8a939-0">
              Herr talman! Det är väl så att det här är betydligt allvarligare
              än vad många tycks tro. Vi ser åtminstone effekterna, och det
              är ökade varsel och ökade konkurser. Det är ett problem när det
              inte finns riskvilligt kapital att tillgå.
            </seg>
            <seg xml:id="i-953235aeb4bbcbc3-0">
              Jag vill påminna kammaren: Vad hade ABB och Ericsson varit om
              staten inte hade gått in och gjort satsningar, riskvilligt satsat
              på utveckling så att de företagen har kunnat utvecklas? Det är
              just det som har varit framgångsreceptet i Sverige, samarbetet
              mellan stat och företag.
            </seg>
            <seg xml:id="i-4ba0672613b51fa2-0">
              När det inte finns riskkapital kommer utländska riskkapitalister
              hit till Sverige och försöker ragga upp innovationer och idéer
              och utveckla dem, förhoppningsvis här i Sverige men oftast utomlands.
              Det är till exempel ett solcellsföretag i Uppsala, som i dag finns
              nere i Tyskland. Det är inte en bra politik.
            </seg>
          </u>
          <note type="speaker" xml:id="i-df22e3285b6caf79-0">
            Anf. 287 JAN ANDERSSON (c) replik:
          </note>
          <u who="jan_andersson_a74953" xml:id="i-e03bab9ae3ea6858-0">
            <seg xml:id="i-5597cb49359ac1bc-0">
              Herr talman! Kent Persson säger att han i två års tid har väntat
              på en inbjudan till breda energisamtal. Var lugn, Kent Persson!
              Den kommer.
            </seg>
            <seg xml:id="i-d5859854403fb5df-0">
              Jag vet inte om Kent har sett att det internationellt har hänt
              en del i klimat- och energifrågorna under de här två åren. Bland
              annat har EU tagit en målsättning om 20-20-20, det vill säga att
              vi ska minska koldioxidutsläppen med 20 procent, energieffektivisera
              med 20 procent och ha 20 procent förnybart i systemen.
            </seg>
            <seg xml:id="i-6c9ce6af3e6b72b2-0">
              Jag tycker för min del att det är rätt bra om vi har det här
              på plats innan vi för svensk del sätter oss vid förhandlingsbordet.
              Var lugn! Inbjudan kommer. Dessutom kommer vi att bjuda in både
              Miljöpartiet och Vänsterpartiet till våra överläggningar.
            </seg>
            <seg xml:id="i-f6118d2256573d74-0">
              Jag läser i Socialdemokraternas stora klimat- och energimotion
              från i fjol att man säger att Vattenfall ska erbjuda Europas lägsta
              energipriser till industrin. Delar Kent Persson den synen?
            </seg>
          </u>
          <note type="speaker" xml:id="i-0a137f367b136a48-0">
            Anf. 288 KENT PERSSON (v) replik:
          </note>
          <u who="kent_persson_3230c6" xml:id="i-7244bbaf1a202dc5-3">
            <seg xml:id="i-866a38ca64c126ce-0">
              Herr talman! Den första delen, att den här inbjudan kommer till
              både Miljöpartiet och Vänsterpartiet, vet jag inte riktigt hur
              man ska tolka.
            </seg>
            <seg xml:id="i-2c417d13dc5e9134-0">
              Faktum är att det var för nästan exakt två år sedan som vi första
              gången fick inbjudan av Maud, vår näringsminister, direkt här
              i kammaren till samtliga politiska partier. Det här har jag hört
              ett visst antal gånger, inte bara här i kammaren utan även i tv.
              Jag får väl vänta ytterligare en tid, bara det inte blir som i
              pjäsen I väntan på Godot , där det inte blev någonting.
            </seg>
            <seg xml:id="i-b3564af531b357d7-0">
              I övrigt är det så att vi är olika politiska partier, och vi
              gör olika bedömningar i olika frågor. Men jag kan försäkra Jan
              Andersson att när det gäller energipolitik och näringspolitik
              står Socialdemokraterna och Vänsterpartiet oerhört nära varandra
              betydligt mycket närmare än vad du tycks tro.
            </seg>
          </u>
          <note type="speaker" xml:id="i-8fbfa958be7a012e-0">
            Anf. 289 JAN ANDERSSON (c) replik:
          </note>
          <u who="jan_andersson_a74953" xml:id="i-e03bab9ae3ea6858-1">
            <seg xml:id="i-f5fa638b2ff7e0f5-0">
              Herr talman! Ja, inbjudan kommer.
            </seg>
            <seg xml:id="i-6842b5b12d3484fe-0">
              Det var intressant att höra att ni står så oerhört nära varandra
              i det här. Är det då så att Kent Persson delar synen att Vattenfall
              ska erbjuda Europas lägsta energipriser till basindustrin? Om
              nu Vattenfall skulle göra det, hur är det tänkt att det ska göras?
              Hur tänker man sig att det ska fungera i förhållande till fri
              konkurrens och regler om statsstöd?
            </seg>
            <seg xml:id="i-fed8e0119b053186-0">
              Jag tycker att man är ute och fiskar i ganska grumliga vatten
              när man försöker förespegla dem som nu tappar sina jobb, inte
              bara av energiprisanledning, att man ska lösa det här på något
              sätt när det faktiskt inte är möjligt att genomföra i verkligheten.
            </seg>
          </u>
          <note type="speaker" xml:id="i-4aac21a925917814-0">
            Anf. 290 KENT PERSSON (v) replik:
          </note>
          <u who="kent_persson_3230c6" xml:id="i-7244bbaf1a202dc5-4">
            <seg xml:id="i-bc59005e81658b3a-0">
              Herr talman! Det blir lite märkligt. Jag vet inte vem du ställde
              frågan till. Det borde uppenbarligen vara Alf som svarar på den
              frågeställningen. Du hade ju tidigare möjlighet att begära en
              replik till Alf om Vattenfall och deras förslag.
            </seg>
            <seg xml:id="i-819e0d7231ab2afd-0">
              Vi är olika politiska partier, och du vet lika väl som jag att
              det här inte är någon fråga som vi driver i Vänsterpartiet. Hur
              det här ska gå till vet inte jag, utan det är en fråga som du
              bör ställa till Socialdemokraterna, som har drivit den. Allt annat
              är orimligt.
            </seg>
          </u>
          <note type="speaker" xml:id="i-9c1f46e920602563-0">
            Anf. 291 BODIL CEBALLOS (mp):
          </note>
          <u who="bodil_ceballos_024a44" xml:id="i-c348221671d5ac2d-0">
            <seg xml:id="i-bc7c6c3ef52be876-0">
              Herr talman! För mig som ledamot inte i näringsutskottet utan
              i utrikesutskottet är det nästan en arbetsskada att alltid koppla
              det som sker på hemmaplan till ett lite större skeende, det vill
              säga det som händer i resten av världen.
            </seg>
            <seg xml:id="i-432064a3f03285a4-0">
              När min lönsamma hemmafabrik Norrsundets pappersbruk lades ned
              samtidigt som företaget i stället expanderade i Brasilien började
              åtminstone mina tankar snabbt förflytta sig över Atlanten, och
              jag började fördjupa mig i temat svenska och europeiska bolags
              agerande i andra länder.
            </seg>
            <seg xml:id="i-5a0e921155bd95c8-0">
              I början handlade det mest om pappersbruken och om den utveckling
              som jag sedan flera år redan uppmärksammats på av latinamerikanska
              miljöaktivister som besökt mig för att få Miljöpartiets stöd mot
              skövlingen av Amazonas och andra skogar och mot etableringen av
              smutsiga och miljöstörande industrier i deras hemländer.
            </seg>
            <seg xml:id="i-9e8a022b9832f88c-0">
              Relativt snart dök naturligtvis annat än pappersbruken upp på
              agendan, i synnerhet olika energibolags agerande på flera olika
              kontinenter. Det går inte att särskilja utvecklingen av vårt näringsliv
              i Sverige och utvecklingen i andra länder. Som vanligt hör allt
              ihop.
            </seg>
            <seg xml:id="i-535619cae148668b-0">
              Herr talman! Temat för debatten här är näringsliv och energi.
              Det är två frågor som onekligen hör nära samman. Inte minst gäller
              det när man tittar utanför Sveriges gränser, där kampen om vinsterna
              från de fossila bränslena engagerar företag från hela världen
              och där metoderna inte alltid är särskilt rumsrena.
            </seg>
            <seg xml:id="i-f052ab00fd6e26af-0">
              Häromdagen avgick hela regeringen i Peru i stället för att vänta
              på att bli avsatt på grund av en korruptionsskandal där det norska
              oljebolaget Discover Petroleum var inblandat. Skandalen har fått
              namnet Petrogate, och det säger väl allt.
            </seg>
            <seg xml:id="i-210ce8df3424b1d2-0">
              Andra svenska och europeiska oljebolag som antingen agerar klart
              i strid med de regler som gäller eller utnyttjar de kryphål som
              finns är, för att bara ta några exempel, det svenska Lundin Oil,
              som verkar i krigets Sudan, det spanska Repsol, som har haft kontakter
              med Colombias paramilitärer, franska oljebolag i Burma etcetera.
              Olje- och gasfyndigheter och alla pipeliner driver befolkningar
              på flykt, många gånger ursprungsbefolkningar. Vinsterna kommer
              i de flesta fall de stora bolagen och vissa korrupta politiker
              till del, medan fattigdomen hos befolkningen i stället ofta ökar.
            </seg>
            <seg xml:id="i-7a6bd2644f93c217-0">
              Men det är inte bara de privata bolagen som agerar i marginalen
              av vad som kan anses lagligt eller moraliskt riktigt. Vi behöver
              inte gå längre än till vårt statliga Vattenfall, som med hög miljöprofil
              i Sverige bryter kol i Tyskland, med stora konsekvenser för den
              berörda befolkningen, som också där tvingas bort från sina hemtrakter.
              Stora Enso, som delvis ägs av finska staten, ägare till Norrsundets
              bruk, etablerar sig nu mer och mer i Latinamerika och kritiseras
              av miljörörelserna inte så mycket på grund av utsläpp från fabrikerna
              men på grund av skogsskövling och bekämpningsmedel.
            </seg>
            <seg xml:id="i-be4ee17ca4b51f1c-0">
              Det spanska Endesa till stor del statligt även det bygger dammar
              i Latinamerika och tvingar indianbefolkningen från deras hem och
              marker, bland annat i Patagonien i södra Chile. Det enda positiva
              med den dammen är att det åtminstone inte handlar om ett fossilt
              bränsle och därför inte späder på klimatpåverkan. Men när den
              energi som utvinns ska transporteras 200 mil till huvudstaden
              utan en enda avstickare på vägen undrar man ju varför man inte
              hellre bygger en solcellspark i den betydligt mer närbelägna Atacamaöknen,
              där förresten Boliden en gång på 1970-talet, med då obefintlig
              miljölagstiftning, förorenade stora områden som de sedan aldrig
              har behövt ta ansvar för.
            </seg>
            <seg xml:id="i-1122ecdffde4c8b1-0">
              I ett land som Chile, där alla naturtillgångar har sålts till
              privata aktörer, blir det svårt för regeringen att styra valet
              av energi till annat än det bolagen är beredda att betala för.
              Endesa äger 80 procent av allt vatten i Chile. Resten äger andra
              utländska bolag.
            </seg>
            <seg xml:id="i-2a20ac003bf1f4aa-0">
              Det kärnkraftsälskande landet Frankrike är ute och missionerar
              om kärnkraft i många länder runt om i världen. Tanken är att franska
              bolag ska få bygga dem, förstås. Men vem ska sedan ta hand om
              avfallet? I studier som har gjorts om radioaktiv strålning har
              det visat sig att landet Benin strålar. Orsaken är dumpat radioaktivt
              avfall. Även på andra ställen i fransktalande Afrika känner vi
              till att det finns radioaktivt avfall dumpat. Kan det ha något
              samband? Förmodligen.
            </seg>
            <seg xml:id="i-1873a414f3048ed9-0">
              En lukrativ handel verkar också vara att sälja avfall, till exempel
              elektronikavfall, till länder utan eller med dålig miljöskyddslagstiftning.
              Vårt elektronikavfall är ett stort problem i flera länder i Afrika.
              Jag blir uppmärksammad på det här problemet allt som oftast när
              jag träffar besökare från Afrika här i riksdagen.
            </seg>
            <seg xml:id="i-b2c3aee9cb865fcd-0">
              Miljöpartiet har gått i täten för en omställning till nya bränslen,
              och Sverige ligger väldigt långt framme, som flera har sagt, när
              vi jämför oss med andra länder. Vi har miljötekniken. Vi har företag
              med både kunskap och resurser att investera i andra länder. Inte
              minst har vi ett mycket gott rykte, och förtroendet för oss och
              det som förknippas med Sverige är mycket stort.
            </seg>
            <seg xml:id="i-ca6017137621e934-0">
              Därför är det viktigt att det goda rykte vi har på det här området
              inte förstörs av svenska bolag som agerar i andra länder. I Afrika
              har nyligen det svenska företaget Sekab kritiserats för sina etanolprojekt
              i Tanzania, där det gäller sockerrör, och i Moçambique, där det
              gäller jatroba. Projekten kritiseras i huvudsak eftersom de tar
              mark i anspråk som tidigare användes för livsmedelsförsörjning.
              När det gäller sockerrören krävs mycket vatten, vilket också riskerar
              att försämra förutsättningarna för annan odling i närområdet.
              I Tanzania tvingades tusentals personer att flytta på grund av
              det svenska etanolprojektet.
            </seg>
            <seg xml:id="i-239942490ea6f314-0">
              Med grund i de här exemplen har nu jag och några andra miljöpartister
              skrivit en motion där vi kräver att man ska ställa krav på att
              de svenska bolagen tar både sociala och miljömässiga hänsyn och
              gör konsekvensbedömningar när man investerar i andra länder. Det
              ska gälla också europeiska bolag.
            </seg>
          </u>
          <note type="speaker" xml:id="i-ac8bf5f295946b43-0">
            Anf. 292 HANS WALLMARK (m) replik:
          </note>
          <u who="hans_wallmark_d27c95" xml:id="i-7f64b3cc6729100b-2">
            <seg xml:id="i-f86c8d33a55ce23e-0">
              Herr talman! Jag kommer i fred. Jag vill inleda med att säga
              det till Bodil Ceballos. Jag skulle ha kunnat ta en replik om
              hur de tre partierna på vänsterkanten ska kunna förena sig eller
              om hur en bensinskattehöjning med 2 kronor litern kan slå i olika
              områden av Sverige, men jag avstår från det, för jag tycker att
              Bodil Ceballos inlägg var kolossalt intressant.
            </seg>
            <seg xml:id="i-1da8b8f9c8a41fe5-0">
              Jag håller kanske inte med om allt, exempelvis när det gäller
              kärnkraften, men kopplingen mellan global energipolitik och utrikespolitik
              är viktig. Bodil Ceballos berörde den västra och södra delen av
              världen, men hon nämnde inget om den östra, där jag vill påstå
              att det finns en koppling mellan statsledning och företag, nämligen
              Ryssland och Gazprom.
            </seg>
            <seg xml:id="i-80a24ce825cd98a5-0">
              Jag undrar bara om Bodil Ceballos skulle vilja utveckla sin syn
              på detta. Vi har ju sett hur ett land använder energileveranser
              som ett politiskt vapen. Vi har sett det i Georgien, i Baltikum
              och på fler ställen.
            </seg>
          </u>
          <note type="speaker" xml:id="i-0f99bf6e1498a442-0">
            Anf. 293 BODIL CEBALLOS (mp) replik:
          </note>
          <u who="bodil_ceballos_024a44" xml:id="i-c348221671d5ac2d-1">
            <seg xml:id="i-9b7bce2642fa271a-0">
              Herr talman! Jag kan gärna diskutera Gazprom. Vi ser ju denna
              politik också på hemmaplan, med den planerade gasledningen i Östersjön,
              som Miljöpartiet redan på ett väldigt tidigt stadium tog avstånd
              från och har försökt väcka opinion kring. Vi vet också att många
              andra här i riksdagen inte vill se denna ledning i Östersjön.
            </seg>
            <seg xml:id="i-fd0be3a3ebf7c8e9-0">
              Precis som du säger använder Gazprom och ryska staten energin
              som en del i ett politiskt projekt. Man använder den också för
              att binda upp och sätta press på andra länder och för att ha makten
              över olje- och gasleveranser. Naturligtvis är det ett stort problem.
            </seg>
            <seg xml:id="i-7ca2f0025f54e1ea-0">
              Det som jag nu tog upp i stället Gazprom har vi ju diskuterat
              väldigt mycket här i riksdagen har vi inte diskuterat lika mycket.
              Det gäller hur våra bolag hanterar andra delar av energipolitiken,
              som är precis lika viktiga.
            </seg>
          </u>
          <note type="speaker" xml:id="i-0ab97620fb6c2623-0">
            Anf. 294 HANS WALLMARK (m) replik:
          </note>
          <u who="hans_wallmark_d27c95" xml:id="i-7f64b3cc6729100b-3">
            <seg xml:id="i-e32428cfb8b04f98-0">
              Herr talman! Jag tycker att det inlägg som Bodil Ceballos höll
              var kolossalt intressant. Återigen: Jag kanske inte håller med
              om alla aspekter, men jag tror att det är viktigt att man visar
              på den typ av kopplingar som finns och på den cynism som präglar
              en del av den globala omvärlden.
            </seg>
            <seg xml:id="i-e2d7a53d4bd55378-0">
              Jag vill återkomma till det som jag ur ett svenskt Östersjöperspektiv
              ändå ser som ett reellt hot mot oss. Vi har mer eller mindre statligt
              kontrollerade bolag i vår närhet som använder energi- och gasleveranser
              som ett verktyg eller rent av som ett politiskt vapen i olika
              internationella konflikter. Det oroar mig. Det är viktigt att
              man från olika partier och från olika ledamöter upplyser om de
              faror som ligger i det.
            </seg>
            <seg xml:id="i-04b5007c128aa415-0">
              Storbritannien har redan nu inlett en diskussion om sitt oerhörda
              beroende av rysk gas och varnar för den faran. Kärnkraften kan
              naturligtvis vara ett alternativ. Där har Bodil Ceballos och undertecknad
              möjligtvis olika åsikt.
            </seg>
          </u>
          <note type="speaker" xml:id="i-2d28cc2f2efa6d88-0">
            Anf. 295 BODIL CEBALLOS (mp) replik:
          </note>
          <u who="bodil_ceballos_024a44" xml:id="i-c348221671d5ac2d-2">
            <seg xml:id="i-1a6d0e7050e50a01-0">
              Herr talman! Jag läste en studie som visade att om vi skulle
              ersätta alla fossila bränslen med kärnkraft från de uranfyndigheter
              vi känner till i dag skulle uranet räcka i ett år. Den är alltså
              knappast ett alternativ i den omställning som vi alla vill ha.
            </seg>
            <seg xml:id="i-d8d03d73964eb7a8-0">
              Jag delar mycket av din oro, Hans Wallmark, för hur man använder
              oljan och energin i ett säkerhetspolitiskt perspektiv. Det finns
              andra sådana problem som vi kanske kommer att ha nära inpå oss
              väldigt snart. Då handlar det om Arktis och om risken för att
              där få in hela konflikten om oljan, gasen och energin. Det måste
              vi vara väldigt uppmärksamma på.
            </seg>
            <seg xml:id="i-60ee3cc539dbd133-0">
              Vi har samma problematik i hela Kurdistan. Vi har alltså krutdurkar
              runt omkring. Vi kan få en även på hemmaplan. Det är viktigt att
              vi är väldigt uppmärksamma och att vi tillsammans, faktiskt alla
              partier här, ser till att vi inte någonsin hamnar i en sådan situation.
            </seg>
          </u>
          <note type="speaker" xml:id="i-96dae25b3daaf028-0">
            Anf. 296 JAN R ANDERSSON (m):
          </note>
          <u who="yvonne_andersson_c8fed3" xml:id="i-96f640070cdfcdf4-2">
            <seg xml:id="i-6c46ebcfe0e3cc55-0">
              Herr talman! Våra svenska städer som växte fram på 1600- och
              1700-talet växte nästan alltid fram i närheten av floder och strömmar.
            </seg>
            <seg xml:id="i-16462baf751b9292-0">
              Tillgången till vatten och strömmande vatten har alltid varit
              en förutsättning för både transporter och energiförsörjning. Hela
              vår svenska välfärd har i princip byggt på tillgången till vatten.
            </seg>
            <seg xml:id="i-f78d265fc68ed972-0">
              Man kunde se en liknande symbolik när malmfälten började exploateras
              för drygt 100 år sedan. För att kunna försörja dessa stora industriprojekt
              med energi startade man en ganska industriell uppbyggnad av vattenkraften,
              som fortfarande i dag är den största producenten av energi för
              oss, tillsammans med kärnkraften.
            </seg>
            <seg xml:id="i-80cbc722d64be4e6-0">
              Tillgång till billig, säker och miljövänlig energi har varit
              en garant för vår svenska välfärd. I dag jobbar ungefär 400 000
              personer inom den elintensiva branschen. Givetvis är det också
              en förutsättning för en framtida välfärd att svenska företag kan
              garanteras billig, säker och miljövänlig energi.
            </seg>
            <seg xml:id="i-16527b675bd76209-0">
              Men det här är givetvis ingen självklarhet. Det är ingen självklarhet
              att vi i all framtid ska ha en billig och säker el, utan det beror
              på de beslut som fattas här. Det beror också till viss del på
              om de beslut vi en gång har fattat ska gälla för alltid.
            </seg>
            <seg xml:id="i-764bd70f5dd52b0a-0">
              Det är vi som berättar vilka förutsättningar industrin ska ha
              när det gäller tillgång till billig och säker el. Man kan generellt
              säga att energimarknaden och energipolitiken består av tre delar
              som i någon mening står i konflikt med varandra.
            </seg>
            <seg xml:id="i-22e9ea873f8f5cb1-0">
              En del är givetvis effektivitet. Vi måste ha en elmarknad, som
              jag sade, som kan ge billiga elpriser. Vi måste ha en marknad
              som fungerar och en reglering som är relevant och som faktiskt
              leder oss framåt.
            </seg>
            <seg xml:id="i-c9a9575ba455a2a0-0">
              En annan del är givetvis miljön. Generella utsläpp har vi kunnat
              besegra. Men klimatutmaningen är den stora utmaning som står framför
              oss när det gäller miljöfrågorna.
            </seg>
            <seg xml:id="i-f0447a056b77b1a7-0">
              Det finns också en annan del som kanske handlar om försörjningssäkerhet.
              Det handlar givetvis om geopolitiska förutsättningar. Men det
              handlar också om marknadens stabilitet och leveranssäkerhet.
            </seg>
            <seg xml:id="i-03491087d241c642-0">
              Vi bör som politiker naturligtvis ta hänsyn till alla dessa delar.
            </seg>
            <seg xml:id="i-b6fb7a00f68642be-0">
              Om drygt ett decennium kommer stora delar av vår elproduktion
              att börja fasas ut. Den första av de nuvarande tio svenska reaktorerna
              kommer att stängas. Enligt Energimyndigheten har man konstaterat
              att vi kommer att ha en brist om ingenting görs. De alternativa
              energislag som föreslås och som för närvarande byggs ut i en takt
              som kanske motsvarar de ökade behov vi har just nu kommer inte
              att kunna ersätta de stora nedläggningar när det gäller energi
              som kommer att ske inom 1020 år.
            </seg>
            <seg xml:id="i-1c9a14468da51cfe-0">
              Frågan om framtidens energiförsörjning hänger därmed i luften.
              Vi har redan sett flera företag som har stängt sin verksamhet.
              De säger att det är på grund av att energipriserna börjar bli
              alltför höga.
            </seg>
            <seg xml:id="i-403cab328e108e8e-0">
              Fortfarande är energipriserna, relativt resten av världen, låga
              i Sverige. Men det finns ingen garanti för att det förblir så.
              Det finns inga svar. Därför tror jag att många av de beslut som
              företag och industrier vill fatta dröjer.
            </seg>
            <seg xml:id="i-70be5b3aaddea766-0">
              Vi kan också konstatera att de styrmedel som finns, huvudsakligen
              via skatter och utsläppsrätter, är effektiva när det gäller att
              styra hur el produceras och konsumeras. Men frågan är om vår klimatpolitik
              styr bättre eller om den styr dyrare. Låt mig ge ett exempel!
            </seg>
            <seg xml:id="i-b95392af9e6d3c17-0">
              Sedan 1990 har vi ökat våra utsläpp av koldioxid i Sverige. Det
              beror givetvis på hur man räknar, för vissa energislag är undantagna
              från Kyotoprotokollet. Men om man exempelvis hugger ned en skog
              för att förbränna den tar det någonstans mellan 20 och 420 år
              innan den uppväxande skogen åter kan binda koldioxid.
            </seg>
            <seg xml:id="i-fac0c8076dda170e-0">
              I ett kort perspektiv är det dessutom så att en nyproducerad
              och uppväxande skog ger mer koldioxid än vad som binds.
            </seg>
            <seg xml:id="i-e237e8ec1911f954-0">
              Det här är ingenting som bara vetenskapen har konstaterat. Även
              Greenpeace har sagt att detta kan vara problematiskt. Med detta
              vill jag säga att förnybara energislag inte bara är oproblematiska.
              När man ser på frågan om miljö- och klimatomställning bör man
              ha en bredare blick än vad vi kanske för närvarande har.
            </seg>
            <seg xml:id="i-6c9cd1f0d82e7cd0-0">
              Det finns också stora välfärdsutmaningar som kommer av höjda
              elpriser. Man har räknat med att elpriserna, med en oförändrad
              energipolitik gentemot 20202030, kanske kommer att ha stigit med
              50 procent om 25 år. Man räknar då med välfärdsförluster på ungefär
              22 miljarder per år, som det skrevs i en rapport. Detta är då
              oaktat de välfärdsförluster som kan komma genom att industrier
              väljer att lägga ned i stället för att investera och oaktat hur
              våra andra sociala system klarar att hantera de problem som kan
              uppstå om vi inte klarar av att bygga våra företag starka inför
              framtiden.
            </seg>
            <seg xml:id="i-af39771cf965fe2a-0">
              Är det klimatsmart att göra allting till alternativ? Ja, mer
              eller mindre, kanske man kan säga. Men jag tror också att man
              i denna tid av förnybara energikällor bör titta på livscykelanalyser.
              Man kan exempelvis titta på kärnkraften. Den producerar ungefär
              2 gram fossilt koldioxid per kilowattimme. Vattenkraften producerar
              5 gram. Vindkraften producerar faktiskt uppåt 10 gram. Detta kan
              då jämföras med kolkraften som ligger på 700 gram.
            </seg>
            <seg xml:id="i-e7c4aeea37fcd14d-0">
              Men det som är viktigt nu, herr talman, är att det inte dröjer
              med besked. För jobben och klimatet behövs det besked om framtidens
              energi.
            </seg>
          </u>
          <note type="speaker" xml:id="i-7c3e7525846b7208-0">
            Anf. 297 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-3">
            <seg xml:id="i-024f4a90d4723332-0">
              Herr talman! Jag delar Jan R Anderssons oro, att bristen på besked
              kan vara negativ för utvecklingen. Men jag skulle gärna vilja
              höra om Jan R Andersson delar den uppfattning som Ola Alterå gav
              till känna för en tid sedan jag tror att det var i Svenska Dagbladet
              att det inte är möjligt att bygga ut kärnkraften i Sverige eller
              att bygga nya kärnkraftverk före 2020 på grund av våra åtaganden.
              Som förslaget nu är ska 49 procent av vår energiproduktion bestå
              av förnybar energi.
            </seg>
          </u>
          <note xml:id="i-09f1b376b8c09937-0">
            Delar Jan R Andersson Ola Alterås uppfattning?
          </note>
          <note type="speaker" xml:id="i-36dc5d249d9b9878-0">
            Anf. 298 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-96f640070cdfcdf4-3">
            <seg xml:id="i-a6a3d1991d8c4f27-0">
              Herr talman! Jag tror att jag och Alterå som faktiskt har föräldrar
              som är uppvuxna på samma ställe, vid samma å, har ungefär samma
              uppfattning.
            </seg>
            <seg xml:id="i-8ac160148d7ccacb-0">
              Det viktigaste handlar inte om att vi ska starta en ny kärnkraftproduktion
              i dag. Jag tror att det är viktigt att vi kan ha en forskning
              som möjliggör att nya typer av reaktorer forskas fram och att
              vi har en kompetens när det gäller att driva kärnkraften vidare.
            </seg>
            <seg xml:id="i-4fbe277a5e1beb34-0">
              Men det absolut viktigaste är att vi så snart som möjligt kan
              få besked om vilken inriktning energipolitiken ska ha. Då är frågan
              om kärnkraften väldigt intressant.
            </seg>
            <seg xml:id="i-c68f0f1bae63b810-0">
              Det är noterat att Alf Eriksson tidigare sade: I grunden har
              vi inte ändrat uppfattning. Detta innebär väl att Socialdemokraterna
              därmed har ställt sig vid sidan av och sagt att kärnkraften fortfarande
              ni har ju inte ändrat uppfattning ska fasas ut med start 2020
              och därefter. Där har jag och Alterå kanske en annan uppfattning,
              att kärnkraften bör vara kvar efter 2020.
            </seg>
          </u>
          <note type="speaker" xml:id="i-f21f550d8edda5c4-0">
            Anf. 299 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-4">
            <seg xml:id="i-332b7f473f88126e-0">
              Herr talman! Det vore väsentligt om Jan R Andersson och övriga
              på den här kanten kunde diskutera sig samman om det här signalsystemet.
              Det ligger ju en del i det här, att det nog inte går med bördefördelningen
              före 2020. Men det handlar då om att samla ihop sig och lämna
              signaler till marknaden om att det nog är det andra som vi måste
              satsa på fram till 2020, för att man ska uppnå de här 49 procenten.
            </seg>
            <seg xml:id="i-315bc5eff83fdfae-0">
              Vi har i grunden inte ändrat uppfattning. Nej, vi har sagt att
              vi ska köra de här kärnkraftverken, och vi ska avveckla dem så
              småningom. Så småningom innebär det naturligtvis att de inte håller
              i evinnerliga tider. Då måste de ut, och de ska till dess vara
              ersatta med annan förnybar energi.
            </seg>
          </u>
          <note type="speaker" xml:id="i-ce993f5f5ee74ede-0">
            Anf. 300 JAN R ANDERSSON (m) replik:
          </note>
          <u who="yvonne_andersson_c8fed3" xml:id="i-96f640070cdfcdf4-4">
            <seg xml:id="i-a1936b216dcfcc49-0">
              Herr talman! Fortfarande dröjer beskedet i den frågan från socialdemokratin.
              Kan vi garantera efter 2020 att ha en fortsatt billig, miljövänlig
              och säker produktion av elkraft? Det är ungefär som Energimyndigheten
              konstaterar, att möjligheten att ersätta den kärnkraft som börjar
              att fasas ut efter 2020 med alternativ energi inte finns. Jag
              har inte hört några nya besked från Socialdemokraterna om att
              man skulle kunna bygga ny kärnkraft när den nuvarande kärnkraften
              fasas ut.
            </seg>
            <seg xml:id="i-c1bb9f71b20e2474-0">
              Jag ser inte att vi i dag behöver bygga ny kärnkraft, men när
              den kärnkraft vi har kommer att fasas ut kan vi inte ersätta allt
              det med alternativ energi, av flera skäl. Det är rent tekniskt
              och praktiskt inte möjligt. Det är också för att kärnkraften i
              dag är klimatsmart och billig. Vill vi upprätthålla den elintensiva
              industrin i Sverige bör vi ge den den förutsättning som i dag
              redan finns, det vill säga god försörjning.
            </seg>
          </u>
          <note type="speaker" xml:id="i-d08b66ead450fae1-0">
            Anf. 301 JAN ANDERSSON (c):
          </note>
          <u who="jan_andersson_a74953" xml:id="i-e03bab9ae3ea6858-2">
            <seg xml:id="i-a83acbe51d11a517-0">
              Herr talman! Jag ska börja med att rikta mig till Socialdemokraterna
              och Alf Eriksson. Det var en rätt dyster bild av vår värld som
              Alf tecknade här. Upp med mungiporna! Jag ska komma till varför
              när vi pratar om energin.
            </seg>
            <seg xml:id="i-cd1afd27e409fd2b-0">
              Först vill jag säga att som alla vet gick alliansen till val
              på att skapa flera arbeten, på att skapa ett bättre företagsklimat.
              Jag kan konstatera att vi har haft stora framgångar när det gäller
              att få folk från utanförskapet in i arbete.
            </seg>
            <seg xml:id="i-03489edb32eac714-0">
              Tittar vi på årets budget jag ska inte prata om det som vi har
              gjort tidigare har vi ett kraftfullt paket riktat mot företagarsektorn,
              7 ½ miljarder i sänkning av arbetsgivaravgifterna, vilket gör
              att det blir billigare för företag att anställa. Det är något
              som har oerhört stor betydelse i dessa dagar när vi ser att det
              är pressat med varsel och så vidare. Dessutom, som en parentes
              i kanten, kan man säga att kommunerna får 3 miljarder extra som
              en följd av arbetsgivaravgiftssänkningen. Vi sänker bolagsskatten
              med 7 miljarder, från 28 till 26,3 procent.
            </seg>
            <seg xml:id="i-f33c2a121655bb4b-0">
              Inför valet var ungdomsarbetslösheten en av de stora frågorna.
              Jag kan konstatera att vi väldigt lyckosamt har sänkt arbetsgivaravgifterna
              för unga under 26 år. När det gäller den gruppen vill Socialdemokraterna
              göra det sammanlagt 13,6 miljarder dyrare för arbetsgivarna att
              ha ungdomarna anställda. Jag är nöjd med det vi har gjort, och
              jag hoppas verkligen att man inte straffar den här gruppen som
              har det svårt att ta sig in på arbetsmarknaden.
            </seg>
            <seg xml:id="i-9faeed5900f80219-0">
              Om vi tittar på klimat- och energipolitiken är det en klimatdebatt
              i morgon eller på fredag, men klimat och energi hänger så intimt
              ihop att man måste prata om båda två när man tar upp de här frågorna.
              Vi gör satsningar på precis det som har nämnts från talarstolen.
              Vi sätter av 875 miljoner för att tekniken som ska ta steget från
              forskning och utveckling till demonstrationsanläggningar för att
              gå vidare till kommersialisering ska få ett bättre läge. Det handlar
              till exempel om andra generationens biodrivmedel.
            </seg>
            <seg xml:id="i-ed80ead8b5169878-0">
              Vi sätter av nästan 340 miljoner för att underlätta spridningen
              av teknik som är klimatsmart, bra för klimatet och ur energisynpunkt
              men som ännu inte riktigt har förmågan att klara sig på marknaden.
              Det kan till exempel handla om solceller.
            </seg>
            <seg xml:id="i-88aa8242301c2626-0">
              Miljöbilspremien har varit en succé. Vi sätter av ytterligare
              pengar för miljöbilssatsningen.
            </seg>
            <seg xml:id="i-2c7b1a259f48c176-0">
              Avslutningsvis kan man säga att vi också satsar rejält på att
              göra det lättare att etablera vindkraft med en förenklad tillståndsprocess.
            </seg>
            <seg xml:id="i-a0c70a767ee8aea2-0">
              Vi har hört flera gånger från talarstolen att det inte investeras
              något i energibranschen, för man vet inte vad förutsättningarna
              blir. Tittar vi på energibranschen som energisektor är det en
              av de största investerarna i svensk ekonomi. Det investeras oerhörda
              summor i energiproduktion.
            </seg>
            <seg xml:id="i-a268a21dfa087dee-0">
              Tittar vi på förra årets utfall av hur mycket förnybar energi
              som levererades ökade vi med en och en halv terawattimmar. Det
              är inga småsmulor. Det är en 2-procentig ökning av förnybar energi.
              Så visst händer det saker och ting på energiområdet, och investeringarna
              står inte stilla, Alf Eriksson. Så upp med mungiporna!
            </seg>
          </u>
          <note type="speaker" xml:id="i-b1e48a27cb3f1dac-0">
            Anf. 302 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-5">
            <seg xml:id="i-170d84e17c1a7cba-0">
              Herr talman! Jan Andersson nämner vad alliansen gick till val
              på. Jag tror inte att ni gick till val på att ni skulle höja arbetsgivaravgiften
              för småföretag som i dag är 2 ½ procent högre än den var då.
            </seg>
            <seg xml:id="i-2973d93ad66b1e90-0">
              Vi straffar inte heller några ungdomar. Vi hjälper dem. De som
              anställer arbetslösa ungdomar slipper enligt vårt förslag arbetsgivaravgiften.
              Vi riktar vårt stöd till dem som behöver det mest.
            </seg>
            <seg xml:id="i-ff3eeaa228540411-0">
              Men det var inte det som var min huvudpoäng i den här repliken.
              Jag vill höra Jan Anderssons uppfattning, hur han tolkar Ola Alterås
              uttalande om kärnkraften och 2020. Menar ni i Centerpartiet att
              dörren är stängd för kärnkraftsbygge före 2020? Eller försöker
              ni med detta pressa fram att åtagandet om 49 procent förnybar
              energi är för högt? Vill ni pressa ned det?
            </seg>
          </u>
          <note type="speaker" xml:id="i-00ad6b0c7dfcaff9-0">
            Anf. 303 JAN ANDERSSON (c) replik:
          </note>
          <u who="jan_andersson_a74953" xml:id="i-e03bab9ae3ea6858-3">
            <seg xml:id="i-057bce5802bd32ff-0">
              Herr talman! Precis som jag sade i avslutningen på mitt anförande:
              Om vi tittar på förra året ökade vi med en och en halv terawattimme
              förnybar energi. Jag är inte särskilt bekymrad över att vi skulle
              sänka ambitionerna när det gäller förnybarhetsmålet. Det tror
              jag inte att Alf Eriksson är heller.
            </seg>
            <seg xml:id="i-14acf2cd17cc8029-0">
              När det gäller kärnkraften är det väl lite av en hypotetisk fråga.
              Även det tror jag Alf Eriksson begriper. Även om vi i dag skulle
              bestämma oss för att bygga nya kraftverk som drivs med kärnklyvning
              skulle de inte finnas på plats till 2020. Det är inga småfjuttanläggningar
              som man bygger hur som helst, utan det är långa processer för
              att få dem på plats. Så i perspektivet 2020 är det närmast en
              icke-fråga.
            </seg>
            <seg xml:id="i-611c154fd44ec3ea-0">
              13,6 miljarder sätter regeringen av för att sänka arbetsgivaravgifterna
              för unga, oppositionen i form av Socialdemokraterna 650 miljoner.
            </seg>
          </u>
          <note type="speaker" xml:id="i-c7936f6ee46ca108-0">
            Anf. 304 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-6">
            <seg xml:id="i-24bc23163e543720-0">
              Herr talman! Ja, det blir billigare om man riktar det till dem
              som behöver det.
            </seg>
            <seg xml:id="i-84898c779d628257-0">
              När det gäller kärnkraftsfrågan, ska jag tolka Jan Andersson
              som att vi kan avföra från dagordningen att diskutera nya kärnkraftverk
              före 2020? På så vis har vi fått ett besked i dagens debatt.
            </seg>
            <seg xml:id="i-631b1059fc454a2a-0">
              Jag har en till fråga till Jan Andersson. Under våren fattade
              riksdagen beslut om en ny fjärrvärmelag. I samband med detta beslutade
              vi i kammaren att det skulle tillsättas en utredning om trepartsinträde
              för fjärrvärmen. Det handlar alltså om dem som har energi som
              i dag ofta går ut i intet, om hur man skulle kunna ta till vara
              den energin i fjärrvärmenätet. Det skulle tillsättas en utredning
              om detta. När kommer den utredningen?
            </seg>
          </u>
          <note type="speaker" xml:id="i-56705cbead54ecbc-0">
            Anf. 305 JAN ANDERSSON (c) replik:
          </note>
          <u who="jan_andersson_a74953" xml:id="i-e03bab9ae3ea6858-4">
            <seg xml:id="i-0ef0f77d46ec8abb-0">
              Herr talman! Alf Eriksson säger att det blir billigare om man
              riktar detta till dem som behöver det. Regeringens sänkning av
              arbetsgivaravgifterna för unga omfattar alla. De 650 miljoner
              som Socialdemokraterna sätter av går till 5 000 individer. Är
              det så att nr 5 001, 5 002 och 5 003 inte behöver detta? Det är
              en väldig skillnad i ambitionsnivå mellan 650 miljoner och 13,6
              miljarder.
            </seg>
            <seg xml:id="i-9b496c523135f43b-0">
              Alf Eriksson frågar hur han ska tolka detta med kärnkraften och
              2020. Alf Eriksson ska tolka det precis som jag sade det. Min
              bedömning är att även om vi i dag beslutade att bygga nya verk
              finns det inget som kan leverera före 2020.
            </seg>
          </u>
          <note type="speaker" xml:id="i-d23a62e5e5a56dca-0">
            Anf. 306 LARS TYSKLIND (fp):
          </note>
          <u who="lars_tysklind_faac13" xml:id="i-285de8d23802830b-8">
            <seg xml:id="i-9aa7e490e9c4b699-0">
              Herr talman! Precis som Jan Andersson sade finns det en punkt
              på dagordningen i morgon som heter Miljö och klimat. Dock vill
              även jag drista mig till att i dag koppla ihop energifrågor och
              klimat. Energin är ju en av huvudpunkterna när det gäller klimatfrågan.
            </seg>
            <seg xml:id="i-9d08704fdcacacab-0">
              Detta är en av de största utmaningar vi har. Jag tror aldrig
              att vi i mänsklighetens historia har haft en så stor utmaning
              som att få bukt med klimatförändringarna. Då gäller naturligtvis
              att vi måste satsa väldigt brett på energikällor som inte släpper
              ut koldioxid.
            </seg>
            <seg xml:id="i-572ed4480b5ca666-0">
              Som vi från Folkpartiet ser det handlar det inte om antingen
              förnybar energi eller kärnkraft. Det ska vara bådeoch.
            </seg>
            <seg xml:id="i-cde9b4af37d2d0be-0">
              När det gäller förnybar energi har vi ju det ambitiösa målet
              att till 2020 ha en 49-procentig andel sådan. Det mandatet har
              vi på oss, och det står vi fast vid.
            </seg>
            <seg xml:id="i-c387c7fb1eda0377-0">
              Hur gör man då för att kunna uppfylla detta ambitiösa klimatmål?
              Som jag sade tidigare är fortsatt användning och utveckling av
              kärnkraften en av grundförutsättningarna, förutom naturligtvis
              att utveckla förnybar energi. Här vill jag en gång för alla slå
              fast en sak, herr talman: På något vis verkar det ofta i diskussionen
              som om det fanns ett motsatsförhållande här. Det motsatsförhållandet
              finns inte. Vi måste kunna satsa på bådeoch för att radikalt kunna
              minska koldioxidutsläppen.
            </seg>
            <seg xml:id="i-e099564bfcceb315-0">
              Folkpartiet stöder naturligtvis fortsatt utbyggnad av vindkraft
              och det planeringsmål som finns när det gäller vindkraft. Här
              har alliansregeringen en tydlig inriktning, inte minst när det
              gäller att man vill samordna miljöbalken och plan- och bygglagen
              för att skapa förenklade tillståndsprocesser. Även en del statliga
              myndigheter har i sina regleringsbrev fått direkta uppdrag att
              stödja etablering av vindkraft. Bland andra Försvarsmakten har
              i sitt regleringsbrev att man ska titta på sådana etableringar.
            </seg>
            <seg xml:id="i-578602febb0d2d9a-0">
              Herr talman! Debatten om förnybar energi har kretsat väldigt
              mycket kring vindkraft, men det finns också andra förnybara energikällor
              som på kort sikt skulle kunna ge ett värdefullt tillskott av energi
              och samtidigt mer eller mindre direkt påverka sysselsättning och
              tillväxt. Som vi har varit inne på några gånger är ju miljöteknik
              någonting som ger sysselsättning och tillväxt.
            </seg>
            <seg xml:id="i-c3d7dff6191ef3a2-0">
              På västkusten, i Lysekil, finns det långt framskridna planer
              på att starta en kommersiell tillverkning av vågkraftverk. Det
              skulle innebära att man inom en kort tid skulle kunna anställa
              upp till 250 verkstadsarbetare i en sådan industri. Med tanke
              på de varsel vi nu har inom fordonsindustrin i Västsverige är
              det naturligtvis speciellt intressant att man skapar ny industri.
            </seg>
            <seg xml:id="i-4e7cb97e65e03137-0">
              Ett problem i sammanhanget har visat sig vara att just vindkraften
              pekas ut i så många lägen. Bland annat i regleringsbreven står
              det om satsning på vindkraft. Vågkraften kommer då i skymundan
              om man ska väga olika intressen mot varandra.
            </seg>
            <seg xml:id="i-8c770ce0780a2560-0">
              På det sättet finns en risk att de stora forskningsframgångar
              som finns just inom vågkrafttekniken hindras från att kommersialiseras,
              vilket de faktiskt har möjlighet att göra.
            </seg>
            <seg xml:id="i-98e0736c5c6c7643-0">
              En grundläggande förutsättning för utvecklingen av vågkraft är
              att man kan få i gång en referensanläggning i Sverige. I ett sådant
              sammanhang är det naturligtvis oerhört viktigt att vågkraft jämställs
              med vindkraft i beslutsprocesserna.
            </seg>
            <seg xml:id="i-28fd39ab25877786-0">
              Herr talman! Som jag inledde med är det inte så att Folkpartiet
              bara förordar fortsatt användning av kärnkraft. Vi förordar också
              en kraftig utveckling av förnybar energi det ena utesluter absolut
              inte det andra, och det är det som enligt vår syn ger en ansvarsfull
              energipolitik.
            </seg>
            <seg xml:id="i-a36a0a5e47003f52-0">
              Vindkraft och vågkraft bör alltså ha samma förutsättningar att
              utvecklas. Då är det viktigt att man använder erfarenheter av
              det arbete som har skett kring vindkraften och förenklade tillståndsprocesser
              så att det även kommer vågkraften till del.
            </seg>
          </u>
          <note type="speaker" xml:id="i-ebb13572797f2712-0">
            Anf. 307 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-7">
            <seg xml:id="i-a32c88a5d7a548e8-0">
              Herr talman! Lars Tysklind kommer från en del av Sverige där
              det finns ett stort raffinaderi med gott om överskottsenergi som
              man i dag inte använder. Vilken är Lars Tysklinds uppfattning
              om det här med trepartstillträde till fjärrvärmenäten där man
              kan koppla ihop detta? Vilken är Lars Tysklinds uppfattning om
              den utredning som jag efterfrågade tidigare? Är detta något vi
              bör påskynda?
            </seg>
            <seg xml:id="i-2e4844493958dba7-0">
              Det kan inte vara lätt att vara alla goda gåvors givare. Jag
              får nämligen inte den här ekvationen att gå ihop, Lars Tysklind.
              Ni är för förnybar energi och vill bygga ut den förnybara energins
              andel till 49 procent, men samtidigt säger ert parti att ni ska
              bygga fyra nya kärnkraftverk. Den ekvationen får jag inte att
              gå ihop, såvida vi inte ska producera en oerhörd mängd förnybar
              energi för att komma upp i paritet med kärnkraftsproduktionen.
            </seg>
          </u>
          <note type="speaker" xml:id="i-65a48b89f2ca2ab0-0">
            Anf. 308 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-9">
            <seg xml:id="i-6d5a784fca011f6f-0">
              Herr talman! När det gäller kärnkraften är huvudinriktningen
              från Folkpartiets sida att vi ska köra de kärnkraftverk vi har
              i deras tekniska livslängd och sedan ändå ha en beredskap för
              att planera för att ersätta dem. I första hand ska vi alltså egentligen
              driva samma mängd kärnkraftverk.
            </seg>
            <seg xml:id="i-319670c3e5ae5ff1-0">
              Det är inte fråga om alla goda gåvors givare. Jag tror bara att
              vi måste tänka om. Vi har inte fått några besked från Socialdemokraterna
              heller. Alf Eriksson pratade om något slags öppet mandat, och
              vi fick ingen redovisning av hur Socialdemokraterna ser på kärnkraftens
              framtid. Ur Folkpartiets synpunkt har vi väldigt tydligt redovisat
              hur vi ser på frågan, och det tror jag att debatten mår väldigt
              bra av.
            </seg>
          </u>
          <note type="speaker" xml:id="i-5655708a13e63b3a-0">
            Anf. 309 ALF ERIKSSON (s) replik:
          </note>
          <u who="alf_eriksson_8c9942" xml:id="i-18707d8d360b6175-8">
            <seg xml:id="i-2693bafc73313d60-0">
              Herr talman! Nej, Lars Tysklind, orsaken till att vi inte har
              gått ut och sagt något är att vi inte ska störa en framtida blocköverskridande
              överenskommelse genom att binda fast oss någonstans. Men ni har
              gått ut och sagt att ni vill bygga fyra nya kärnkraftverk. Det
              är det jag inte får att gå ihop med ett samtidigt bejakande av
              målet om 49 procent förnybar energi.
            </seg>
            <seg xml:id="i-3b1d7a82b5ee1669-0">
              Den första frågan handlade om att ta vara på den överskottsenergi,
              eller spillvärme som det i dagligt tal kallas, som bland annat
              kommer från raffinaderiet i Lysekil. Jag träffade i förra veckan
              företrädare för industrin längs västkusten, och vi kunde ganska
              snabbt räkna ihop att där fanns tio terawattimmar som i dag går
              rakt ut oanvänt. Det ska till en väldig energieffektivisering
              om vi ska kunna ta till vara på dem, och där vill jag höra Lars
              Tysklinds uppfattning
            </seg>
          </u>
          <note type="speaker" xml:id="i-efdccad07788d719-0">
            Anf. 310 LARS TYSKLIND (fp) replik:
          </note>
          <u who="lars_tysklind_faac13" xml:id="i-285de8d23802830b-10">
            <seg xml:id="i-477d1cfeba81bdd7-0">
              Herr talman! När det gäller spillvärme som vi diskuterar här
              används ju till en del spillvärmen från Preemraffen i Brofjorden
              i dag. Man har byggt ut en del kulvertsystem, och naturligtvis
              är det en energikälla som definitivt ska tas reda på.
            </seg>
            <seg xml:id="i-af1dd53d5aa8e553-0">
              Man kan koppla det till diskussionen vi hade om kärnkraften förut.
              Även där finns det en hel del spillvärme som bara försvinner.
              Ska man se långsiktigt på det ska man faktiskt ta reda på den
              också. Jag tycker att man ska sträva efter att få in detta i fjärrvärmenäten.
            </seg>
            <seg xml:id="i-9e76276490fb125e-0">
              Regionalpolitik
            </seg>
          </u>
          <note type="speaker" xml:id="i-5ceea16b48d75fad-0">
            Anf. 311 BERIT ANDNOR (s):
          </note>
          <u who="berit_andnor_040aa2" xml:id="i-cf4001844d5b82ae-0">
            <seg xml:id="i-9af60e64c4214572-0">
              Herr talman! Alla regioner har olika förutsättningar för tillväxt
              och utveckling. De bästa kunskaperna om de lokala förutsättningarna
              finns lokalt, inte centralt. Därför vill vi socialdemokrater fortsätta
              att utveckla den regionala utvecklingspolitiken som syftar till
              att skapa en hållbar tillväxt i hela landet.
            </seg>
            <seg xml:id="i-5343c8660733df9d-0">
              Målet för den regionala utvecklingspolitiken är väl fungerande
              och hållbara lokala arbetsmarknadsregioner med en god servicenivå
              i alla delar av landet. En bra livsmiljö med ett brett utbud av
              socialservice, utbildning och kultur höjer allas livskvalitet
              och stärker regionernas attraktions- och tillväxtkraft.
            </seg>
            <seg xml:id="i-a557ecc3d10dd64a-0">
              Vi tycker att det är viktigt att den nationella nivån, tillsammans
              med företrädare för regionerna, utformar en strategi för att utveckla
              regionernas och landsbygdens möjligheter.
            </seg>
            <seg xml:id="i-ba09c606236116bf-0">
              Före valet lovade de borgerliga partierna en mängd åtgärder till
              de boende i glesbygden. Nu kan vi se resultatet av två år med
              en moderatledd regering.
            </seg>
            <seg xml:id="i-41b358b9a00fbadc-0">
              Resultatet är ökade klyftor mellan människor och också mellan
              landets olika delar. De rika får mer, och de som redan har det
              svårt får det ännu sämre.
            </seg>
            <seg xml:id="i-0bc8c960b5d2da73-0">
              Regeringens politik gynnar ensidigt storstadsregioner och de
              rika kommunerna runt Helsingfors i synnerhet. För Norrlands del
              innebär det att avsevärda samhällsresurser har försvunnit från
              regionen, vilket inte är till fördel för fortsatt utveckling i
              Norrland och dess glest bebyggda delar.
            </seg>
            <seg xml:id="i-0f9ab1ec3d936682-0">
              Exempel på vad som har skett är följande. Den borgerliga regeringen
              drar ned på antalet högskoleplatser i ett läge där ungdomskullarna
              växer. Det här sker framför allt vid de mindre och medelstora
              lärosätena.
            </seg>
            <seg xml:id="i-e9fd7e551b7934df-0">
              Regeringen tog bort var tredje plats på den kommunala vuxenutbildningen.
              På mindre orter är behovet av vuxenutbildning som störst. Den
              ökning som vi nu ser i budgeten handlar om en tredjedels återställare.
            </seg>
            <seg xml:id="i-a546d4724457839b-0">
              Antalet långtidsarbetslösa ungdomar har ökat.
            </seg>
            <seg xml:id="i-38cc1c066fa28917-0">
              Många villaägare på landsbygden fick höjd fastighetsskatt, inte
              sänkt som utlovats. Sänkt fastighetsskatt får man framför allt
              om man bor i storstadsområdenas miljonvillaområden.
            </seg>
            <seg xml:id="i-08ace650c6d22fd5-0">
              I stället för utlovade sänkta arbetsgivaravgifter fick småföretagarna
              i Norrland höjda arbetsgivaravgifter.
            </seg>
            <seg xml:id="i-4b9dc46969b42638-0">
              När det gäller utvecklingen av bredbandsstöd kan vi konstatera
              att regeringen har bromsat utvecklingen.
            </seg>
            <seg xml:id="i-5759ab0e99d333f3-0">
              När det gäller telefon kan vi konstatera att vissa hushåll i
              Norrlands inland och Småland inte har någon fast telefoni. Regeringen
              gör ingenting åt det problemet.
            </seg>
            <seg xml:id="i-c698693919fa2564-0">
              Planerna på Norrbotniabanan är skrotade.
            </seg>
            <seg xml:id="i-871766c4dd3e0556-0">
              Polisutbildningen dras ned kraftigt, och det är skolorna utanför
              Helsingfors som drabbas hårdast.
            </seg>
            <seg xml:id="i-b541ff22bbffc675-0">
              Den borgerliga regeringen vill också sälja ut vartannat apotek.
              Därmed riskerar olönsamma apotek i glesbygden att så småningom
              läggas ned.
            </seg>
            <seg xml:id="i-7c4883ae70797d20-0">
              Posten ska börsintroduceras. Det kommer helt säkert att påverka
              postutdelningen i svårtillgängliga delar av Sverige.
            </seg>
            <seg xml:id="i-01ee61c6824c67fe-0">
              Sedan har vi de förändringar i det kommunala skatteutjämningssystemet
              som har genomförts. Det län som jag representerar, Jämtlands län,
              tappade 44 miljoner. Det är pengar som kommuner och landsting
              inte kan lägga på vård, skola och omsorg. Det blir mindre resurser
              till det.
            </seg>
            <seg xml:id="i-97ef799fe7345b14-0">
              Utförsäljningen av Telia, som också planeras av regeringen, kommer
              att medföra att ett säkert telenät inte längre kan garanteras.
            </seg>
            <seg xml:id="i-53fbbb53cf16d79b-0">
              Vi ser hur de statliga myndigheterna rationaliseras och centraliseras,
              och det saknas en analys av effekterna för glesbygden av detta.
            </seg>
            <seg xml:id="i-b73298076c50f30a-0">
              Sedan har vi skattelättnaderna för hushållsnära tjänster. Det
              har glesbygdens medborgare inte råd med. Av de ansökningar som
              kom in, som är drygt 52 000, kom 342 ansökningar från Jämtlands
              län. I Härjedalens kommun var det 11 ansökningar och i Östersunds
              kommun 228. Då kan man fråga sig var de som använder sig av de
              här hushållsnära tjänster finns. Jo, de finns i Nacka, Täby, Kungsbacka,
              Danderyd och Lidingö. Var och en av de här kommunerna har fler
              ansökningar än hela Norrbottens län. Men medborgarna i de glest
              befolkade delarna av landet får naturligtvis vara med och betala
              den här subventionen som den borgerliga regeringen har infört
              för de högavlönades köp av hushållsnära tjänster.
            </seg>
            <seg xml:id="i-8329c7367411f9e0-0">
              Effekterna av förändringarna i trygghetsförsäkringarna är mycket
              stora.
            </seg>
            <seg xml:id="i-bd696c0482b21fd2-0">
              Det här säger vi socialdemokrater nej till. Det är en orättvis
              politik. Vi vill att hela Sverige ska leva. För oss är det självklart
              att rika kommuner och landsting ska dela med sig för att hjälpa
              människor i andra delar av landet så att de också kan få en bra
              välfärd.
            </seg>
          </u>
          <note type="speaker" xml:id="i-56a46f30ce8abab5-0">
            Anf. 312 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-217c20c2c5ce61f4-0">
            <seg xml:id="i-23b5c5241a07df54-0">
              Herr talman! Berit Andnor och jag har, som boende i de norra
              delarna av landet, en gemensam utmaning. Det började bra när Berit
              Andnor pratade om den regionala kraften som kommer underifrån.
              Men sedan häpnade jag över den verklighetsbeskrivning som Berit
              Andnor gav av situationen, i alla fall i min del av landet.
            </seg>
            <seg xml:id="i-2a712bbc432c8e0d-0">
              Jag kommer från Norrbotten, som aldrig har haft så många människor
              i jobb. Sjuktalen har sjunkit radikalt. Vi har lyckats få rejäla
              satsningar på forskning, utveckling, infrastruktur och annat.
              Det gör att det finns en positiv möjlighet för Norrbottens utveckling.
            </seg>
            <seg xml:id="i-16d7507245b365fc-0">
              Vi har utmaningar kvar. Trots låg arbetslöshet minskar befolkningen.
              Vi har en utmaning i att stärka attraktionskraften, men det är
              en utmaning som vi också delar med många andra delar av landet.
            </seg>
            <seg xml:id="i-cd57f5cb21ba3e34-0">
              Hur kommer en skattehöjning på hundratals miljoner som drabbar
              Norrbottens näringsliv att göra Norrbotten mer attraktivt för
              människor och företag?
            </seg>
          </u>
          <note type="speaker" xml:id="i-8eebefd947a4a309-0">
            Anf. 313 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-1">
            <seg xml:id="i-2d8a188e9b3d851b-0">
              Herr talman! Det är en positiv utveckling i Norrbotten. Det hälsar
              jag med tillfredsställelse. Men det är inte tack vare den borgerliga
              regeringens politik, Stefan Tornberg, som det går bra för Norrbotten,
              utan det är tack vare de investeringar som den tidigare, socialdemokratiska
              regeringen har gjort bland annat i branschprogram, infrastruktur
              och genom att omfördela från de rikare delarna av vårt land till
              de delar av vårt land där det krävs en skatteutjämning som fungerar.
              Där är det den borgerliga politiken, och därmed också Centerpartiet
              och Stefan Tornberg, som sviker glesbygden och Norrbotten.
            </seg>
            <seg xml:id="i-3f126fd800a5109e-0">
              Låt oss ta Norrbotniabanan, Stefan Tornberg. Hur känns det att
              åka hem och förklara att denna bana inte ska byggas? Hur det känns
              det att komma hem och förklara att Norrlands inland är förlorare
              på den borgerliga regeringens politik? Det är fakta. Det är verkligheten,
              Stefan Tornberg.
            </seg>
          </u>
          <note type="speaker" xml:id="i-ec7a9bccb668d1ed-0">
            Anf. 314 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-217c20c2c5ce61f4-1">
            <seg xml:id="i-2ca72e710b2ad2f5-0">
              Herr talman! Det är just fakta som talar emot Berit Andnor. På
              område efter område kan vi räkna hem hur utvecklingen har sett
              ut för enskilda människor, företag och regionen som sådan under
              de senaste åren. Berit Andnors beskrivning av de satsningar som
              regeringen gör stämmer inte alls med verkligheten.
            </seg>
            <seg xml:id="i-5bca0db0cc977345-0">
              Vi har nu en rekordstor satsning på infrastruktur. Det tomrum
              av ofinansierade satsningar som den socialdemokratiska regeringen
              lämnade efter sig har den nuvarande regeringen sett till att rätta
              till. Vi kan fullfölja Haparandabanan och satsningar på annan
              infrastruktur. Vi kan rusta upp stambanan. Norrbotniabanan finns
              med som ett projekt i det som vi ska diskutera som prioritering
              jämfört med andra satsningar på den regionala nivån.
            </seg>
            <seg xml:id="i-c15952d9bb8b6038-0">
              Så Berit Andnor kan vara lugn. Den nuvarande regeringen vill
              ha utveckling i hela landet.
            </seg>
          </u>
          <note type="speaker" xml:id="i-ab63d65623370975-0">
            Anf. 315 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-2">
            <seg xml:id="i-19e8f4c636830a7e-0">
              Herr talman! Det tar sig i alla fall inget uttryck i den budget
              och den politik som den borgerliga, moderatledda regeringen för.
              Centerpartiet, som före valet bredde ut sig vitt och brett om
              vad som skulle göras och vilken regionalpolitik som skulle föras,
              står ju tomhänt. Det finns ingenting.
            </seg>
            <seg xml:id="i-52cf73581f65fc45-0">
              Jag noterar att Stefan Tornberg inte med ett ord bemöter alla
              de punkter som jag räknade upp. Ta skatteutjämningen! Det finns
              ingenting av det som Stefan Tornberg kommenterar. Ta infrastrukturen!
              Det är ju en bluff, det som Stefan Tornberg nu säger, att ni skulle
              ha säkrat infrastrukturutbyggnaden i Norrlands inland och i de
              norra delarna av vårt land. Det är ju inte på det sättet.
            </seg>
            <seg xml:id="i-957ab8ee202ba1ef-0">
              Ta frågorna om bredband! Ta frågorna som handlar om universiteten
              och utbildningsplatserna! Är det verkligen så, Stefan Tornberg,
              att Centerpartiet så sviker sin egen politik att ni ställer upp
              på den moderata politiken när det gäller den högre utbildningen?
              Det är ju så det är.
            </seg>
          </u>
          <note type="speaker" xml:id="i-154e5d91b46a7a90-0">
            Anf. 316 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-2">
            <seg xml:id="i-1b4be063b0ec6acb-0">
              Herr talman! Jag har haft anledning att följa debatten om fastighetsskatten
              de senaste åren och har tagit emot mängder med samtal från människor
              till exempel på västkusten, i Mälardalen och i Norrland. När jag
              går in och tittar i varje enskilt fall som jag har följt upp då
              ska man veta att varje enskilt fall är unikt har jag ännu inte
              funnit någon som har fått en höjd fastighetsskatt i förhållande
              till tidigare.
            </seg>
            <seg xml:id="i-a349d733be1212c3-0">
              Därför är det med stort intresse jag skulle vilja se den redovisning
              som Berit Andnor kan visa av att man har fått en höjd fastighetsskatt.
            </seg>
          </u>
          <note type="speaker" xml:id="i-c13b1e93a691ab82-0">
            Anf. 317 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-3">
            <seg xml:id="i-eb3c39d2e69e5ffa-0">
              Herr talman! Jörgen Johansson vet väl lika bra som jag att den
              uppföljning som har skett av just fastighetsskatten, som ju är
              ett av de största sveken av ett löfte som den borgerliga regeringen
              har gjort sig skyldig till, visar resultatet att fastighetsskatten
              har höjts i stora delar av vårt land, just i glesbygdens och landsbygdens
              område. Det måste Jörgen Johansson också vara medveten om. Då
              har vi naturligtvis kunnat följa upp det lokalt och regionalt,
              men det är framför allt också Villaägarna, som ju är stora intressenter
              inom det här området, som själva i sin statistik lägger fram detta.
              Det har varit tydligt för oss alla att effekten har blivit den
              att det är villaägarna i glesbygden och på landsbygden som har
              fått vara med och betala de fastighetsskattesänkningar som har
              skett i storstadsområdenas rika områden.
            </seg>
          </u>
          <note type="speaker" xml:id="i-6cbe0a8d21186f4a-0">
            Anf. 318 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-3">
            <seg xml:id="i-38f4d99cc8e1dfc6-0">
              Herr talman! Det här är en direkt osanning. Så är inte alls förhållandet.
              Villaägarnas beräkningar har vi kritiserat. Man har inte tagit
              med den första sänkning som alliansregeringen gjorde direkt efter
              regeringsskiftet i sina beräkningar.
            </seg>
            <seg xml:id="i-077eee0423638860-0">
              Det är dessutom så att den höjning av fastighetsskatten som nu
              sker hade skett även i det gamla systemet. Därför måste man göra
              jämförelserna utifrån det förhållandet. Jag tycker ändå att vi
              ska hålla det här på en saklig nivå.
            </seg>
            <seg xml:id="i-fff3059585a2d4ef-0">
              Jag har ännu inte sett någon som har förlorat på den förändring
              som vi har genomfört när det gäller fastighetsskatten utom en
              grupp. Det är de som arrenderar ut mark till människor som har
              hus på ofri grund. De som arrenderar ut marken är förlorare, och
              det bör man se över. Men låt oss återkomma till det.
            </seg>
          </u>
          <note type="speaker" xml:id="i-8e144cc557f85e7c-0">
            Anf. 319 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-4">
            <seg xml:id="i-1842a1e6c2f5c036-0">
              Herr talman! Då tycker jag att Jörgen Johansson ska ta och ägna
              lite tid åt Villaägarnas Riksförbund och övertyga dem om att de
              har fel i sina bedömningar.
            </seg>
            <seg xml:id="i-f102ea9dd74c8cc0-0">
              Detta är ju en mycket stor orättvisa, som den borgerliga regeringen
              även på det här området har genomfört. Slott och koja beskattas
              lika. Det är fullständigt orimliga skattesänkningar som en del
              villaägare i de rika storstadsområdena har fått. Betydande skattesänkningar
              har gått till dem som har det allra bäst, medan de hela tiden
              har fått betalas av dem som har de lägsta inkomsterna och som
              har de villor som inte har särskilt höga taxeringsvärden.
            </seg>
            <seg xml:id="i-a2607a0e5bac4b8f-0">
              Det är ju på det sättet, Jörgen Johansson. Även på det här området
              är den borgerliga regeringen förespråkare för en omfördelning
              som går ut på att man tar ifrån de fattiga och ger till de rika.
            </seg>
          </u>
          <note type="speaker" xml:id="i-a3fa548f0e90266a-0">
            Anf. 320 FINN BENGTSSON (m) replik:
          </note>
          <u xml:id="i-9fa68b436aaae644-33" who="unknown">
            <seg xml:id="i-c8570dc559cab1cf-0">
              Herr talman! Ja, det var ju en rad svepande, kritiska beskrivningar
              av regionalpolitik som Berit Andnor levererade här, som hon beskyller
              alliansregeringen för att inte ha tagit fasta på. Jag tror snarare
              att det är tvärtom, att det är tillkortakommanden från ett långvarigt
              socialdemokratiskt styre som har krävt en hel del förändringar.
            </seg>
            <seg xml:id="i-14a73c4ec78fb258-0">
              Låt mig då fästa uppmärksamhet på det Berit Andnor säger om att
              sälja ut apotek. Här handlar det om att identifiera ett problem
              som resten av Europa har identifierat till skillnad från Sverige
              under socialdemokratiskt styre, nämligen att vi har mellan två
              och fyra gånger så få utleveransställen av läkemedel per capita,
              per invånare, som resten av Europa.
            </seg>
            <seg xml:id="i-6e8d730d50e6cfd3-0">
              Då är min fråga till Berit Andnor: Hur tror hon att det kan missgynna
              tillgängligheten för läkemedel för det svenska folket att man
              nu i stället säljer in fler utleveransställen?
            </seg>
          </u>
          <note type="speaker" xml:id="i-6db22f6d7d8f5fb6-0">
            Anf. 321 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-5">
            <seg xml:id="i-59701e05e9847702-0">
              Herr talman! Det jag har gjort här, Finn Bengtsson, är att jag
              har räknat upp de förslag som den borgerliga regeringen har lagt
              fram i den här riksdagen och som också den borgerliga majoriteten
              i denna riksdag har beslutat om. Det handlar bland annat om förändringarna
              när det gäller vuxenutbildningen, förändringar när det gäller
              bredbandsstöd, infrastruktur och så vidare. Och nu hade Finn Bengtsson
              en möjlighet att lyssna till detta.
            </seg>
            <seg xml:id="i-b5baeab3172b2219-0">
              Jag konstaterade att det inte finns någon av dem som tidigare
              har begärt ordet som på någon punkt har kunnat säga att det har
              varit felaktigt.
            </seg>
            <seg xml:id="i-e564d79a29749e60-0">
              När det gäller apoteken handlar det naturligtvis om att om man
              säljer ut vartannat apotek innebär det att man lägger ansvaret
              på privata intressen. Vi har sett hur detta har genomförts i Norge.
              Där är det tre multinationella företag som har tagit hand om apoteken.
              Det som det handlar om är naturligtvis att det är privata intressen
              som kommer att styra var man etablerar sig, Finn Bengtsson. Det
              begriper väl vem som helst.
            </seg>
          </u>
          <note type="speaker" xml:id="i-8faf2a8fa95379f0-0">
            Anf. 322 FINN BENGTSSON (m) replik:
          </note>
          <u xml:id="i-9fa68b436aaae644-34" who="unknown">
            <seg xml:id="i-a558e855a8e48c1a-0">
              Herr talman! På alla andra ställen där privata intressen får
              lov att distribuera saker och ting till folk brukar det följa
              tillgänglighetsökningar. Det omvända har vi sett i andra system
              där det råder ransoneringspolitik och svårigheter att få det som
              för livet är nödvändigt, till exempel läkemedel.
            </seg>
            <seg xml:id="i-88bf64b5ac06641e-0">
              Jag skulle ändå vilja be Berit Andnor att reflektera en liten
              sekund och kanske ge oss ett svar: Tycker Berit Andnor att det
              är förvånansvärt att Sverige är det enda land som ännu inte har
              en reform av apotekets ökade utbud av distributionsställen, eller
              tycker Berit Andnor att det är normalt att Sverige ska skilja
              ut sig från resten av Europa till exempel så att vi har betydligt
              sämre tillgänglighet till just dessa ställen men också sämre tider
              för öppethållande?
            </seg>
          </u>
          <note type="speaker" xml:id="i-b740d6202d62a5be-0">
            Anf. 323 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-6">
            <seg xml:id="i-00bcc05faf001db7-0">
              Herr talman! Finn Bengtsson, för oss som bor i Norrlands inland
              är det oerhört viktigt att vi har möjlighet att ha apotek. Jag
              betvivlar mycket starkt det finns ingen erfarenhet som säger emot
              att jag har rätt att de privata intressena skulle garantera olönsamma
              apotek i Norrlands inland. Det är det som det handlar om.
            </seg>
            <seg xml:id="i-257998e67d67994a-0">
              Tillgängligheten kanske blir mycket bättre här i Helsingfors,
              till och med i Östersund. Men vad det handlar om är att se till
              att vi har en trygg och säker läkemedelsförsörjning med tillgänglighet
              för hela befolkningen i hela landet. Det kan inte privata vinstintressen
              garantera, Finn Bengtsson. Det kan bara staten göra. Och vi har,
              som Finn Bengtsson mycket väl vet, en god tillgänglighet. Vi har
              säker läkemedelsförsörjning, och vi har dessutom en mycket god
              tillgänglighet och låga priser, vilket också är viktigt för kunderna.
            </seg>
            <seg xml:id="i-9f1f9c291f253993-0">
              Men det handlar ju hela tiden om vems intressen man gynnar, Finn
              Bengtsson. Är det medborgarnas, eller är det privata vinstintressens?
            </seg>
          </u>
          <note type="speaker" xml:id="i-af37b0570a03754e-0">
            Anf. 324 CHRISTINE JÖNSSON (m):
          </note>
          <u who="christine_jonsson_12acf7" xml:id="i-e15685be30dfbbc5-2">
            <seg xml:id="i-e740c366688394b1-0">
              Herr talman! Precis som föregående talare vill jag också diskutera
              regionalpolitik och regional tillväxt, dock kanske med utgångspunkt
              i en annan del av landet, nämligen Sveriges sydligare. Inom min
              valkrets finns bland annat Sveriges sydligaste udde. Också den
              diskussion som Berit Andnor förde visar att det finns stora skillnader
              mellan hur de olika regionerna ser ut.
            </seg>
            <seg xml:id="i-5e190fcd30d53d65-0">
              Det man kan vara överens om är att regionerna har stor betydelse
              för Sveriges tillväxt, men även i utvecklingen i Europa totalt
              märker man att regioner och regionala kluster för hela länders
              tillväxt vidare.
            </seg>
            <seg xml:id="i-bdb2c105dd3e5c31-0">
              Det finns olika problem och olika förutsättningar. När det gäller
              de svenska regionerna vill jag framför allt diskutera gränsregionerna.
              Det finns gränsregioner såsom Öresundsregionen mot Danmark men
              också stora delar mot Norge och Finland. Om man tittar på arbets-
              och boenderegionerna ser man att de utökats kraftigt vad gäller
              pendlingsavstånd. I dag är det inte ovanligt att man pendlar från
              min hemstad Lund till såväl Halland som Småland och Blekinge,
              och naturligtvis till hela Skåne. Så ser det säkert ut också på
              flera andra ställen i landet.
            </seg>
            <seg xml:id="i-3b0d296134354a9f-0">
              Det som kanske skiljer Skåne från många andra regioner är att
              man där även pendlar till andra sidan sundet, till Danmark. Det
              gäller inte bara till Köpenhamn utan också till stora delar av
              Själland. Många svenskar jobbar i Danmark, och många danskar bor
              i Sverige. I dag hörs fler danska än svenska röster i Bunkeflo
              och Västra Hamnen i Malmö. Om man går och handlar eller går på
              restaurang i Köpenhamn och stora delar av Själland är det de svenska
              rösterna som hörs. I dag är det heller inte ovanligt att svenska
              ungdomar får sitt första jobb på den danska sidan. När det framför
              allt under de senaste decennierna varit svårt att få arbete i
              stora delar av Skåneregionen har en räddning för många ungdomar
              varit att de fått sitt första jobb på andra sidan sundet.
            </seg>
            <seg xml:id="i-35e611eea6c0d345-0">
              Det är viktigt med bra infrastruktur, både beträffande vägar
              och järnvägar. Det gäller såväl inom Sverige som, liksom i vårt
              fall, i Öresundsregionen via bron över till Danmark.
            </seg>
            <seg xml:id="i-a00d6f06d67867d6-0">
              Det som kanske varit ett bekymmer och som man kan fundera på
              är förståelsen från myndigheternas sida för det nya sättet att
              leva, att man måste anpassa regelverket både till gränsregionerna
              och till det utökade pendlandet. Jag är i dag en flitig tågresenär
              mellan Helsingfors och MalmöLund-området och också inom Öresundsområdet.
              Jag har fått många reaktioner från sådana som långpendlar. De
              har problem bland annat med skattemyndigheter och andra myndigheter
              som inte tycker att man ska ha stora pendlingsavstånd. De vill
              helt enkelt skriva vederbörande på den adress i andra delar av
              landet där han eller hon till exempel har sin övernattningslägenhet.
              Det är en väldigt trångsynt inställning. Myndigheterna har inte
              följt med i utvecklingen, alltså att det i dag är ganska vanligt
              att folk pendlar långa avstånd. Synen på pendling måste således
              bli annorlunda. Förutsättningarna måste bli bättre för pendling
              såväl inom Sverige som mellan de olika gränsregionerna.
            </seg>
            <seg xml:id="i-5d8d6204f6bb6522-0">
              Låt mig återvända till Öresundsregionen. Den är viktig både för
              Sveriges tillväxt och för Danmark. Det finns en del hinder som
              vi måste fortsätta att arbeta med. Det gäller skatter, försäkrings-
              och trygghetssystem och naturligtvis även pensionssystemen. Man
              kan också fundera på det skatteavtal som ingicks av den förra
              regeringen och som innebär att personerna skattar där de jobbar
              och inte där de bor. Det betyder att många kommuner, bland annat
              min hemkommun, får betala för barnomsorg och skola men får inte
              tillbaka de kostnader de har på grund av det skattesystem som
              finns.
            </seg>
            <seg xml:id="i-15ed66079a31d544-0">
              Jag tycker att det är viktigt att titta vidare på dessa frågor.
              Samtidigt är det viktigt att se på detta som något positivt. Det
              kanske är den viktigaste frågan att lyfta fram i dag. Både myndigheter
              och vi politiker måste se pendling och förstorade arbets- och
              boenderegioner inom landet och mellan olika länder som en förutsättning
              för den framtida tillväxten.
            </seg>
          </u>
          <note type="speaker" xml:id="i-097b0d3dc93445e2-0">
            Anf. 325 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-0">
            <seg xml:id="i-0914ef84d4798800-0">
              Herr talman! En del av dessa frågor är ju kända och har diskuterats.
              Efter den borgerliga regeringens tillträde kallade det ansvariga
              statsrådet för nordiska frågor till ett stort möte där alla fick
              lägga fram sina synpunkter på vad som behövde förändras. I samband
              med det mötet var det inget fel på höjden på svansföringen när
              det gällde hur fort allt skulle gå och saker och ting förbättras.
            </seg>
            <seg xml:id="i-55e80e44ba4e8b38-0">
              Nu skulle jag vilja veta vad som har förändrats och förbättrats
              för de människor som pendlar över Öresund efter det att den borgerliga
              regeringen tillträdde.
            </seg>
          </u>
          <note type="speaker" xml:id="i-17e69bef50d9b2fe-0">
            Anf. 326 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e15685be30dfbbc5-3">
            <seg xml:id="i-1a357b72386478c0-0">
              Herr talman! Vi har turen att även ha före detta ansvarig minister
              i kammaren. Det jag tror är det viktigaste är kanske inte hastigheten,
              utan det allra viktigaste är enligt min uppfattning att pendlingsmöjligheterna
              i form av kollektivtrafik finns och utvecklas. I dag är det svårt
              att på ett hyfsat sätt pendla över sundet trots att det finns
              många tågförbindelser.
            </seg>
            <seg xml:id="i-666021fbf4c4b819-0">
              Det andra är att fortsätta att arbeta med dessa frågor. Det som
              har hänt, och som jag tycker varit en av de viktigaste bitarna,
              är att till exempel Arbetsförmedlingen i Malmö i mycket större
              utsträckning i dag jobbar med arbetsförmedlingen i Köpenhamn.
              Det har blivit en mycket större och bättre samordning än det varit
              tidigare.
            </seg>
            <seg xml:id="i-8d0bad0a0cdc6d41-0">
              Det jag tycker att vår minister ska prioritera är kanske inte
              i första hand skatteavtalet, som jag snarast ser som ett kommunalt
              problem, utan de trygghetssystem som finns för den enskilde. Det
              ska man prioritera.
            </seg>
          </u>
          <note type="speaker" xml:id="i-9418c82cba330953-0">
            Anf. 327 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-1">
            <seg xml:id="i-80bd6b5d8ae1fbf5-0">
              Herr talman! Jag inser att det finns svårigheter. Jag ska i mitt
              anförande återkomma till det.
            </seg>
            <seg xml:id="i-89a8901605372fdc-0">
              Det jag observerade i samband med Skånemötet var att det utlovades
              en mängd förändringar i hög hastighet. Det som Christine Jönsson
              säger om kollektivtrafiken är i så fall något som Region Skåne
              har att se till. Vad gäller samarbetet har det i många herrans
              år funnits en arbetsförmedling för Öresund. Det är knappast något
              som tillkommit nu. Vi får återkomma till debatten.
            </seg>
          </u>
          <note type="speaker" xml:id="i-d4fbfc33a7e770a9-0">
            Anf. 328 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e15685be30dfbbc5-4">
            <seg xml:id="i-340c96c8c58b83cd-0">
              Herr talman! Fortfarande är den viktigaste delen att fortsätta
              arbeta med den enskildes bekymmer vad gäller pendling. Det handlar
              om sjukförsäkringar, pensionsförsäkringar och föräldraledighet.
              Dessa delar ska vara prioriterade.
            </seg>
            <seg xml:id="i-a01803f5682edc1f-0">
              Kollektivtrafiken kan i och för sig vara Region Skånes bekymmer,
              men samtidigt är den en viktig förutsättning för att det hela
              ska fungera.
            </seg>
            <seg xml:id="i-41408ee6013389f6-0">
              När det gäller Arbetsförmedlingen tycker jag att man framför
              allt fått upp medvetenheten. Det har tagit ganska många år att
              bli medveten om att så pass många människor pendlar över till
              den andra sidan. Det är viktigt att man jobbar med dessa frågor
              och verkligen informerar om vad som händer med exempelvis sjukförsäkringen
              eller pensionsförsäkringen. Det samarbete som i dag finns mellan
              Försäkringskassan, Arbetsförmedlingen och andra har, som jag uppfattat
              det hela efter att ha arbetat med dessa frågor i många år, först
              nu fått den vikt som det skulle haft redan för ett antal år sedan.
            </seg>
          </u>
          <note type="speaker" xml:id="i-ade9826a315cbf8a-0">
            Anf. 329 STEFAN TORNBERG (c):
          </note>
          <u who="stefan_tornberg_ce5c0c" xml:id="i-217c20c2c5ce61f4-2">
            <seg xml:id="i-a47479413231f9fc-0">
              Herr talman! De senaste veckorna har varit minst sagt dramatiska
              i världen och också påverkat politiken inte bara i vårt land utan
              även globalt. Vi är väl mitt inne i en internationell finanskris
              som vi förhoppningsvis, men inte alls säkert, har sett crescendot
              av. Vi ser också effekter av en global konjunkturavmattning. Dessa
              faktorer påverkar och är beroende av varandra. Det jag skulle
              vilja tala om är de regionala konsekvenserna, de lokala konsekvenserna
              och de globala konsekvenserna av den utvecklingen.
            </seg>
            <seg xml:id="i-546dab9d16168af7-0">
              I Sverige har vi mötts av besked om stora varsel inom för Sverige
              viktiga industrisektorer. Det har påverkat vissa regioner mer
              än andra, men effekterna märks i hela landet om än i olika grad.
              Talarlistan i dag är rätt bra. Christine Jönsson talar om Sveriges
              sydligaste del och därefter kommer jag och har den nordligaste,
              med Treriksröset, inom mitt område. Samtidigt är både likheterna
              och skillnaderna stora mellan regionerna i de olika delarna av
              Sverige. Även jag brottas med de utmaningar som gränshinder och
              annat innebär för att vi ska kunna ta till vara tillväxtkraften
              fullt ut.
            </seg>
            <seg xml:id="i-915e5f768db7e622-0">
              I ett sådant läge, med de utmaningar vi står inför, är det viktigare
              än någonsin med en konsekvent politik för jobb och företagande.
              En sådan politik är den absolut viktigaste regionalpolitiska insatsen
              för att skapa förutsättningar för människor och företag att utvecklas
              och växa.
            </seg>
            <seg xml:id="i-a28f88c81a22cc53-0">
              Jag gläds över den budgetproposition som regeringen har gjort
              med stora satsningar på forskning och utveckling och på infrastruktur,
              med tydliga signaler om ett ökat regionalt ansvarstagande. När
              vi står inför snabba förändringar i vårt land och i vår omvärld
              gäller det att snabbt mobilisera de regionala resurserna. Det
              var tydligt i mitt län när vi hade en betydligt mindre strukturförändring
              med industrinedläggelser, som ändå var relativt stora på de orter
              de drabbade. Även nu har det skett i Västra Götaland.
            </seg>
            <seg xml:id="i-4039edd85cd46923-0">
              Det finns dock en avgörande skillnad. I Västra Götaland kunde
              man få ett tydligt engagemang från folkvalda politiker. Man fick
              en kraftsamling mellan staten och den folkvalda regionen. I mitt
              län, Norrbotten, finns inte de folkvalda med i arbetet på samma
              sätt. Där är ansvarsfrågan betydligt otydligare. Den regionala
              kraften kommer inte fram på samma sätt.
            </seg>
            <seg xml:id="i-cfedae33c440d0aa-0">
              Fru talman! Sverige håller på att stöpas om. Jag vill ta fasta
              på det som en enig ansvarskommitté presenterade i ett betänkande
              för snart två år sedan. Det var ett betänkande som föreslog ett
              ökat regionalt ansvarstagande och som nu har fått ett rungande
              ja från de lokala och regionala politikerna, politiker som ser
              de utmaningar som finns, som ser möjligheter som finns i den egna
              regionen och är beredda att ta ansvar. Initiativ tas nu runt om
              i vårt land för att få möjlighet att själva ta det här ansvaret.
              Ansökningar om att bilda regionkommuner har lämnats in till regeringen
              från flera landsting.
            </seg>
            <seg xml:id="i-04fb72633e487312-0">
              Jag delar denna uppfattning. Det handlar om att skapa effektivitet,
              få en bättre samordnad stat på den regionala nivån, ersätta stuprören
              med en samordnad hängränna och få ett samlat statligt agerande.
              Staten har ansvar för utvecklingen i hela Sverige.
            </seg>
            <seg xml:id="i-e5ce0e7d8aa55ee8-0">
              Men det gäller också att staten har en geografi som är anpassad
              till de folkvalda regionerna. Det handlar om att skapa förutsättningar
              för regional tillväxt och att de folkvalda politikerna lokalt
              kan bli delaktiga i den regionala utvecklingen på ett bättre sätt.
              Det handlar om att skapa en region som går i bättre takt med den
              lokala kommunen. Det handlar om demokrati, att flytta besluten
              närmare människorna och ge medborgarna bättre möjlighet att utkräva
              ansvar och få ett tydligare regionalt företrädarskap. Vem har
              ansvaret? Vem kan företräda mig i regionen? Är det den statligt
              utsedde landshövdingen eller det folkvalda regionrådet?
            </seg>
            <seg xml:id="i-a31625b257da32d0-0">
              Men inte minst handlar det om att kunna säkerställa en likvärdig
              hälso- och sjukvård i hela vårt land. Det är den kanske viktigaste
              välfärdssektorn, där medborgarna i vårt land inte är beredda att
              acceptera de skillnader som nu finns. Vad jag förstår finns det
              också en stor samsyn i kammaren om att dagens landsting många
              gånger är alldeles för små för att klara av det uppdraget.
            </seg>
            <seg xml:id="i-09af5e48df1d0f79-0">
              Fru talman! Det handlar om att skapa förutsättningar för en hållbar
              utveckling. Då måste vi också ha en hållbar samhällsorganisation.
              Sverige är på den nationella nivån övertungt för att klara av
              de utmaningar vi står inför. Den regionala och lokala kraften
              måste få större möjligheter. Därför ser jag det som självklart
              att vi går vidare med att permanenta försöksregionerna och att
              det blir en positiv och skyndsam hantering av de regionala initiativ
              som har tagits, men också att staten tar sitt ansvar och att vi
              får en ny statlig länsindelning, men också en tydlig tidsplan
              för en regionalisering av Sverige.
            </seg>
          </u>
          <note type="speaker" xml:id="i-613492802612b453-0">
            Anf. 330 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-7">
            <seg xml:id="i-78b215ed774ba96c-0">
              Fru talman! Stefan Tornberg säger att han är nöjd med regeringens
              politik. Den moderatledda regeringen har nu lett landet i två
              år.
            </seg>
            <seg xml:id="i-9147bdb9979cfb95-0">
              Är Stefan Tornberg nöjd med att arbetsgivaravgifterna har höjts
              för de små företagen?
            </seg>
            <seg xml:id="i-a8099868b2c514ac-0">
              Är Stefan Tornberg nöjd med att bredbandsstödet har tagits bort?
              Har det gynnat Norrbottens län?
            </seg>
            <seg xml:id="i-c7ae42a5c480e113-0">
              Är Stefan Tornberg nöjd med att skatteutjämningssystemet har
              förändrats och att resurser har flyttats från landets glesare
              delar, Norrbotten och Jämtland, till storstadsområdena?
            </seg>
            <seg xml:id="i-1e7b68a9f60522d0-0">
              Är Stefan Tornberg nöjd med att medborgarna i Norrbotten får
              vara med och betala de subventioner som går till högavlönade för
              hushållsnära tjänster?
            </seg>
            <seg xml:id="i-d2002ce9cf0bbcb7-0">
              Är detta exempel på de där tydliga signalerna som nu kommer om
              det regionalpolitiska ansvar som den här regeringen tar? Eller
              finns det andra exempel, Stefan Tornberg?
            </seg>
          </u>
          <note type="speaker" xml:id="i-a751ecdbe8cf7287-0">
            Anf. 331 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-217c20c2c5ce61f4-3">
            <seg xml:id="i-0e532f8f4eb149b6-0">
              Fru talman! Berit Andnor radar upp frågorna och undrar om jag
              är nöjd. Jag kan säga att jag är tillfreds med det som har hänt
              sedan valet. Jag är tillfreds med att vi har fått en regering
              som ser till de enskilda människornas och de enskilda företagens
              möjligheter, genom att skapa förutsättningar för dem att se möjligheterna
              lokalt, i stället för att trycka på en utveckling uppifrån.
            </seg>
            <seg xml:id="i-b84ec7e5e8e65d4e-0">
              Erfarenheten från dessa två år visar att det är framgångsvägen.
              Det kan jag se i mitt eget län, Norrbotten, som aldrig haft så
              många i sysselsättning, som aldrig haft så låga sjuktal, som aldrig
              haft en så positiv utveckling. Men jag är inte nöjd med befolkningsutvecklingen.
            </seg>
            <seg xml:id="i-678644c6e39f5f2b-0">
              Jag är dock än mer orolig för vad det skulle innebära för mitt
              län och andra regioner i Sverige om oppositionens politik gick
              igenom, med höjda skatter och inte minst med osäkra besked. Vad
              är det man vill egentligen? I den osäkra tid vi är i nu behöver
              vi en klar ledning. Vi behöver en tydlig linje och en politisk
              vilja att utveckla hela vårt land.
            </seg>
          </u>
          <note type="speaker" xml:id="i-289cda29ba193aba-0">
            Anf. 332 BERIT ANDNOR (s) replik:
          </note>
          <u who="berit_andnor_040aa2" xml:id="i-cf4001844d5b82ae-8">
            <seg xml:id="i-bda00ab151ebbc33-0">
              Fru talman! Det är väl en självklarhet att satsningar på jobben
              och på företagen är en grundläggande fråga för att skapa utveckling
              i hela landet.
            </seg>
            <seg xml:id="i-0bd8cb09c6ece0cf-0">
              Men är då Stefan Tornberg nöjd med att arbetsgivaravgifterna
              för de små företagen har höjts av den borgerliga regeringen? Det
              kan väl knappast vara på det sättet man skapar stimulans till
              de små företagen, som vi har så gott om i vår del av landet, på
              det sättet jobben skapas?
            </seg>
            <seg xml:id="i-8432bfde5e457a7b-0">
              Är ökade klyftor någonting som Stefan Tornberg tycker skapar
              utveckling och framtidstro? Det är ju det som sker. Är Stefan
              Tornberg verkligen nöjd med den omfördelning som sker från de
              norra delarna, de glesa delarna av vårt land, till de rika storstadsområdena
              och de rika storstadskommunerna? Skatteutjämningssystemet har
              förändrats, Stefan Tornberg. Hur kan Stefan Tornberg stå här och
              vara nöjd?
            </seg>
          </u>
          <note type="speaker" xml:id="i-308c7936ca90284e-0">
            Anf. 333 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-217c20c2c5ce61f4-4">
            <seg xml:id="i-f98b13314dab6715-0">
              Fru talman! Ja, jag är nöjd med den satsning som den regering
              som vi har nu har gjort på företagandet. Mångmiljardsänkningar
              av arbetsgivaravgifterna har genomförts för företagandet.
            </seg>
            <seg xml:id="i-1bfe435c757e16fe-0">
              Men jag är än mer tillfreds med det fokus som regeringen har
              haft på att rikta arbetsgivaravgiftssänkningarna till de människor
              som står längst från arbetsmarknaden: ungdomar, invandrare och
              långtidssjukskrivna. Vi ser också effekterna. Vi ser dem i mitt
              län, vi ser dem i Jämtland och vi ser dem i Skåne. Vi ser hur
              vi har fått en politik som ser till de enskilda individernas och
              de enskilda företagens möjligheter i stället för att trycka ned
              en samhällsmodell uppifrån.
            </seg>
            <seg xml:id="i-07d30d1ef19deb3d-0">
              Ja, jag är tillfreds. Men det finns mycket kvar att göra för
              att utveckla Sverige.
            </seg>
          </u>
          <note type="speaker" xml:id="i-9c2ebe58e632d047-0">
            Anf. 334 LEIF JAKOBSSON (s):
          </note>
          <u who="leif_jakobsson_04dbae" xml:id="i-62e1bbe2f649436f-2">
            <seg xml:id="i-eb9ee2168143a5e1-0">
              Fru talman! Ingen kan väl ha missat den senaste utvecklingen
              och tillväxten som har skett i Öresundsregionen de senaste tio
              åren. Det är något ganska stort som håller på att växa fram mellan
              två länder. Det som uppstår är en arbets- och bostadsmarknad som
              är långt större än vad vi har sett tidigare.
            </seg>
            <seg xml:id="i-6b9a27fbd074d446-0">
              Framtidsutsikterna är antagligen ännu ljusare efter beslutet
              att bygga den fasta förbindelsen över Fehmarn bält. Med kommande
              snabbtågsförbindelser mellan MalmöKöpenhamn och de stora centrumen
              i norra Europa blir antagligen Öresundsregionen det strategiskt
              viktigaste utvecklingsområdet i Sverige.
            </seg>
            <seg xml:id="i-d0b681ab0bfdd524-0">
              Om man tar till vara de möjligheterna i Öresundsregionen innebär
              det att Skåne alltmer kan bidra till välfärden i hela Sverige.
              Men det kräver nationell uppmärksamhet och kraftsamling kring
              att ta vara på möjligheterna. Vi som bor där nere upplever väl
              inte alltid att regeringen har det fokuset. Den allmänna uppfattningen
              hos oss är nog att om det hade varit vår huvudstad som haft dessa
              möjligheter till utveckling hade det gjorts mer för att understödja,
              och fortare.
            </seg>
            <seg xml:id="i-e5cb1b215ae430c4-0">
              Den socialdemokratiska regeringen gjorde stora ansträngningar
              för att underlätta utvecklingen inte minst genom att identifiera
              de hinder och problem som fanns för att gå vidare. Tyvärr får
              väl sägas att intresset vid det tillfället inte var lika stort
              på danska sidan. Men nu signalerar hela Danmark över partigränserna
              ett mycket större intresse för att tillsammans utveckla regionen.
            </seg>
            <seg xml:id="i-7b1b5d21d1edd9b3-0">
              Därför borde det vara ett gyllene tillfälle för den svenska regeringen
              att ta chansen. Men den här regeringens insatser har inskränkts
              till att kalla till ett möte och utlova snabba insatser, och sedan
              dess har ingenting hänt. Frustrationen är mycket stor. Det är
              bara prat och ingen verkstad alls.
            </seg>
            <seg xml:id="i-4a9624af3430ad4c-0">
              Fru talman! För att högtidstalen om regionbildning och integration
              ska bli verklighet krävs det att verkligheten för vanliga människor,
              de enskilda, gör det möjligt att delta och bidra till integrationen.
              Jag håller med Christine Jönsson om att vi kanske för mycket har
              fokuserat på systemlösningar och för lite på att lösa enskilda
              människors problem. Det måste göras.
            </seg>
            <seg xml:id="i-073b1fd2ffac42e3-0">
              Låt oss ta utgångspunkt i gränsgångarnas egna upplevda problem
              och hur deras egen dagordning ser ut. Jag lyssnade på dem för
              någon månad sedan när samtliga politiska partier var inbjudna
              till Föreningen Öresundsmedborgare. Huvuddelen är danska medborgare
              som bor i Sverige och arbetar i Danmark. De har väldigt tydligt
              tre frågor.
            </seg>
            <seg xml:id="i-73dd6c2f9557a207-0">
              Den första handlar om att de danskar som är bosatta i Sverige
              inte har rösträtt i Danmark. Jag har min ståndpunkt i den frågan.
              Men jag tror att det är bäst om vi i den här kammaren inte lägger
              oss i den danska grundlagen.
            </seg>
            <seg xml:id="i-a2f889cae1f49f99-0">
              Den andra stora frågan för dansk-svenskarna är deras stora oro
              för att tvingas in i den usla svenska a-kassan. Regelverket är
              sådant att även om man arbetar i Danmark är det de svenska a-kassereglerna
              som gäller och tillämpas om man blir arbetslös. Jag kan lova att
              det verkligen var fruktan som människor uttryckte på detta möte.
              Dessa danskar sade: De värsta som kan hända är att vi blir arbetslösa,
              för då får vi följa de svenska a-kassereglerna. Det beskrevs som
              fattighjälp.
            </seg>
            <seg xml:id="i-cdd50e690155d7a4-0">
              Det borde stämma till eftertanke bland de borgerliga ledamöterna
              i den här kammaren att det i grannlandet Danmark, där det finns
              en annan borgerlig regering, förs en helt annan politik när det
              gäller arbetslöshetsersättningen. Den politik som förs i den här
              kammaren gör att våra grannar i Danmark betraktar oss som ett
              u-land på det här området.
            </seg>
            <seg xml:id="i-1a2fec036760eb34-0">
              Den tredje frågan som dominerade mötet var att de församlade
              danskarna så entydigt uttryckte att de vill betala skatt i Sverige
              där de tar del av välfärden, skolor och allt annat. De vill både
              göra rätt för sig och känner också en tilltagande oro att man
              nu ska börja titta snett på dem och framför allt att de ska börja
              utpekas som snyltare nu när kommunernas ekonomi snabbt förändras.
              Det finns tyvärr lite fog för det och lite tendenser i den riktningen.
            </seg>
            <seg xml:id="i-083fd9d7d06e3ecb-0">
              Den här frågan måste lösas nu. Den har växt fort. Antalet danskar
              som har flyttat över på den svenska sidan har vuxit enormt de
              senaste åren. Det är en stor fråga. Jag trodde också att det var
              uppenbart för regeringen och att man lade ner en stor energi på
              att lösa frågan.
            </seg>
            <seg xml:id="i-5a02c1bc84372e96-0">
              Döm om min förvåning när jag några dagar efter mötet med gränsgångarna
              läser i Fokus Öresund som ges ut av Öresundsbrokonsortiet den
              första och enda intervju som har skett med vår finansminister
              när det gäller skatteavtalet. Där förespeglar han att regeringen
              inte alls tänker agera på något som helst sätt.
            </seg>
            <seg xml:id="i-db1aac188ec08d69-0">
              Det är ord som översyn, eventuellt, en rad faktorer att beakta,
              om det kan förbättras och för tidigt som förekommer. Det sägs
              inte någonting om viljeinriktning och tidtabell och inte ett ord
              om handling. Som det är nu får de svenska kommunerna cirka en
              tredjedel av de skatteintäkter som de skulle ha haft om dessa
              människor i stället hade skattat i Sverige.
            </seg>
            <seg xml:id="i-814eabf30e7509e2-0">
              Om man lyssnar på de danska gränsgångarna är det tre saker i
              fokus. Det är rösträtt i Danmark. Det får de själva lösa. Det
              är bra a-kassa. Det kräver regeringsskifte i Sverige. Det är rätten
              att betala skatt där man bor. Det kräver en regering som agerar.
              Ett par år till ser det mörkt ut.
            </seg>
          </u>
          <note type="speaker" xml:id="i-4a96bcf64ceeab34-0">
            Anf. 335 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e15685be30dfbbc5-5">
            <seg xml:id="i-8c0d435053da5d44-0">
              Fru talman! Jag tror att varje region anser att man inte har
              den förståelse från sittande regering som man borde ha. Det framkom
              definitivt i Berit Andnors inledningsanförande, och det har kommit
              fram tidigare här i kammaren att man vill ha en ökad förståelse.
            </seg>
            <seg xml:id="i-f203d5167b5c81cb-0">
              Jag har själv suttit i Öresundskommittén i ganska många år. Jag
              tyckte också att den dåvarande s-märkta regeringen inte hade den
              förståelse som man skulle ha. Det jag däremot ser som en skillnad
              genom åren gäller inte regeringsskiftet. Det är snarare kraften
              i regionen. Man har i dag mycket större förståelse för att det
              faktiskt händer någonting nere i Öresundsregionen och att man
              har en kraft i det.
            </seg>
            <seg xml:id="i-b3435668f09bbc77-0">
              Det finns olika skillnader. Det finns skillnader i pensionssystem,
              a-kassa och föräldrapenning. Det viktigaste när man till exempel
              tar ett jobb i Danmark är att man får stöttning och information
              om vilka skillnader som finns. Det har jag inte upplevt att man
              har fått tidigare.
            </seg>
          </u>
          <note type="speaker" xml:id="i-b9c22fe0a5a82bfa-0">
            Anf. 336 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-3">
            <seg xml:id="i-9ef36e53c5feb5c7-0">
              Fru talman! Jag relaterar den dagordning som gränsgångarna själva
              satte upp, Christine Jönsson. Där var a-kassan det stora problemet
              och rädslan för att dras in i de svenska a-kassereglerna. Man
              oroade sig för hur man skulle kunna klara sin familj och sitt
              uppehälle.
            </seg>
            <seg xml:id="i-71d50e8f0017b359-0">
              Det är riktigt att vi inte är kända för någon falsk blygsamhet
              från den skånska delen av landet. Det har inte blivit sämre av
              att framgångarna för regionen har varit som de varit.
            </seg>
            <seg xml:id="i-18893c0f4ea5a6b8-0">
              Vi talar inte om stöd. Vi talar faktiskt om en situation där
              Skåne som jag ser det kan bidra till Sveriges välfärd genom att
              man tar till vara möjligheterna. Det är det viktiga i vårt budskap.
            </seg>
          </u>
          <note type="speaker" xml:id="i-24457393254143f2-0">
            Anf. 337 CHRISTINE JÖNSSON (m) replik:
          </note>
          <u who="christine_jonsson_12acf7" xml:id="i-e15685be30dfbbc5-6">
            <seg xml:id="i-36873bedcbaa5216-0">
              Fru talman! Där delar jag Leif Jakobssons uppfattning. Det är
              viktigt att se den förändring som har skett och den styrka som
              finns.
            </seg>
            <seg xml:id="i-a88119eecf6d5419-0">
              Det jag var inne på i mitt inledningsanförande är att det i dag
              är en mycket större region. Det innebär också att tillväxten i
              till exempel stora delar av Småland, Halland och Blekinge också
              är kopplad till den tillväxt som sker i Öresundsregionen.
            </seg>
            <seg xml:id="i-a514098cd17d2b4e-0">
              Det är en av de positiva delarna att man har fått en regionförstoring.
              Det har inneburit att till exempel stora delar av östra Skåne
              och västra Blekinge, som tidigare har haft stora bekymmer med
              framför allt arbetslöshet, i dag finns i en region som klarar
              av ta ett antal av deras arbetskraftspendlare.
            </seg>
            <seg xml:id="i-49d20e59bbb434a5-0">
              Det är mycket positivt som har skett under de här åren.
            </seg>
          </u>
          <note type="speaker" xml:id="i-1f36fd4b164b4241-0">
            Anf. 338 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-4">
            <seg xml:id="i-a734506cdbce88ee-0">
              Fru talman! Därom är vi överens. Problemet är när vi ska över
              sundet och ta till vara de möjligheterna. Jag tror att vi kan
              vara överens om att mycket mer hade kunnat ha hänt.
            </seg>
            <seg xml:id="i-88a02bc5106e45e9-0">
              Poängen är för resten av kammaren som inte kommer från våra bänkar.
              Det handlar om att man faktiskt inser att om man satsar på den
              utveckling som vi erbjuder blir det bra för hela Sverige.
            </seg>
          </u>
          <note type="speaker" xml:id="i-236c3f6bab7b8019-0">
            Anf. 339 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-2f81136c26c09f63-0">
            <seg xml:id="i-4931b3056a32e651-0">
              Fru talman! Jag lyssnade med intresse på vad Leif Jakobsson sade.
              Jag var också intresserad av vad han inte sade. Jag kanske skulle
              kunna få veta lite mer om det sistnämnda.
            </seg>
            <seg xml:id="i-77c2eb4ccd49ecf7-0">
              Det gäller det skatteavtal med Danmark som den socialdemokratiska
              regeringen slöt under Bosse Ringholms finansministertid. Vad tycker
              Leif Jakobsson om innehållet i det avtalet?
            </seg>
          </u>
          <note type="speaker" xml:id="i-8f9d2246349cf038-0">
            Anf. 340 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-5">
            <seg xml:id="i-2733deace4346a4c-0">
              Fru talman! Som situationen har utvecklats, precis som jag beskrev
              det, med tusentals danskar som har bosatt sig på den svenska sidan
              är det klart att det inte är tillfredsställande.
            </seg>
            <seg xml:id="i-6dc8e7203d3d31df-0">
              Det gäller kanske inte för pengarna, men däremot för dessa danskars
              egen självkänsla. De säger själva: Vi vill känna att vi gör rätt
              för oss. Vi vill se grannarna i ögonen och kunna gå på föräldramöte
              i skolan och veta att vi är med och betalar skolan.
            </seg>
            <seg xml:id="i-7d1cd2bc8b4d5e35-0">
              Det är det viktiga. Det handlar om att kunna ta till vara det
              positiva. Om vi inte löser det är jag lite rädd för att det kommer
              att bli en diskussion om danska friåkare i sydvästra Skåne när
              det blir lite tuffare tider med arbetslöshet och annat. Det vill
              jag inte vara med om.
            </seg>
          </u>
          <note type="speaker" xml:id="i-8b8ecd363af8d141-0">
            Anf. 341 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-2f81136c26c09f63-1">
            <seg xml:id="i-4979acd1fe3dae67-0">
              Fru talman! Det var nog inte särskilt svårt att med utgångspunkt
              från skatteavtalet se att det blev ett mycket förmånligt avtal
              för Danmark och ett mycket oförmånligt skatteavtal för Sverige.
              Det är självklart när man sitter i ett sådant avtalsförhållande
              att det är svårt för en regering i ett land att få till stånd
              de ändringar i avtalet som är mycket angelägna.
            </seg>
            <seg xml:id="i-ccf38d05e1f58e1e-0">
              Men jag tycker att Leif Jakobsson ska vara lite tydligare med
              att det var en socialdemokratisk regering som slöt ett skatteavtal
              med Danmark som var oförmånligt för Sverige.
            </seg>
          </u>
          <note type="speaker" xml:id="i-5e6f3ba154b97596-0">
            Anf. 342 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-6">
            <seg xml:id="i-7cb1655ff57c5d02-0">
              Fru talman! Det är klart att det krävs två för en tango och för
              att skriva ett avtal. Men den ena parten kan faktiskt uttala att
              man vill ha en förändring. Finansministern orkade inte ens med
              detta i intervjun, utan han konstaterar bara att det krävs mer
              tid och att man måste tänka och utvärdera. Det är det jag vänder
              mig mot, för det är så väldigt tydligt.
            </seg>
            <seg xml:id="i-bb64c4216782fbd2-0">
              Återigen: Huvudsaken är inte pengar. Det handlar om den danska
              kolonin och den danska befolkningen och att de ska få känna att
              de är med och finansierar det välfärdssamhälle som de gillar.
            </seg>
          </u>
          <note type="speaker" xml:id="i-52eddf6988aa5fef-0">
            Anf. 343 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-217c20c2c5ce61f4-5">
            <seg xml:id="i-a352d951cf7b0ee6-0">
              Fru talman! Också jag lyssnade med positivt intresse på Leif
              Jakobssons anförande om gränshinder och de hinder för utveckling
              som det innebär. Jag kommer själv från Norrbotten. Jag upplever
              att vi har samma men också helt olika utmaningar. Det finns likheter;
              vikten av att kunna skapa en gemensam arbetsmarknad är densamma.
            </seg>
            <seg xml:id="i-4c914133dfc1786e-0">
              Jag sitter också i Nordiska rådet och dess näringsutskott där
              jag har fått information. Ibland framhåller man det svensk-danska
              samarbetet med de bilaterala avtal som har tecknats mellan Sverige
              och Danmark som ett föredöme för övriga Norden. Men om jag ska
              tro på Leif har inte det fungerat på ett bra sätt. Det gäller
              till exempel rösträtten och ett avtal mellan arbetsmarknadsministrarna.
            </seg>
            <seg xml:id="i-cd9edafeb3ee9c0e-0">
              Vilka alternativ ser Leif Jakobsson till den typen av överenskommelser?
              Vilken är den framkomliga vägen när det gäller att få bort gränshindren?
            </seg>
          </u>
          <note type="speaker" xml:id="i-a29e789b37f8aaa9-0">
            Anf. 344 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-7">
            <seg xml:id="i-4e684fb27acc0694-0">
              Fru talman! Det finns ett föredöme som Nordiska rådet är med
              och finansierar, nämligen Grensetjänsten mellan Norge och Sverige.
              Där tar man mycket mer individualiserat upp den enskilde gränsgångarens
              situation och försöker lösa den med hjälp av myndigheter och sådant.
              Det tror jag är det enda sättet.
            </seg>
            <seg xml:id="i-3e70bb03e6c08904-0">
              Jag tror inte att vi kan hitta så mycket särlagstiftning och
              undantag att vi klarar alla våra olika gränsförhållanden med olika
              socialförsäkringssystem och annat. Det måste handla om att försöka
              informera enskilda.
            </seg>
            <seg xml:id="i-236450f920cb772d-0">
              Jag kan inte förstå varför det hittills inte har kommit fram
              en kompletterande försäkringsmarknad som skulle kunna täcka de
              luckor som uppstår mellan de olika systemen. Kan man bara identifiera
              problemen borde man kunna försäkra sig mot dem. Det tror jag är
              den viktigaste lösningen för den enskilde.
            </seg>
          </u>
          <note type="speaker" xml:id="i-461135d3651dfe7b-0">
            Anf. 345 STEFAN TORNBERG (c) replik:
          </note>
          <u who="stefan_tornberg_ce5c0c" xml:id="i-217c20c2c5ce61f4-6">
            <seg xml:id="i-939b293938a4cd95-0">
              Fru talman! Det är en viktig utgångspunkt att så länge vi är
              olika länder kommer det alltid att finnas hinder. Det kommer alltid
              att finnas skillnader i vår lagstiftning, i våra sociala system
              och i vår skattelagstiftning. På många sätt är det också en möjlighet
              för gränsområdena att man som medborgare kan nyttja och planera
              utifrån de förutsättningarna.
            </seg>
            <seg xml:id="i-fe860eeccd2ba145-0">
              Det viktiga är att få ett system där den enskilde medborgaren
              inte hamnar mellan stolarna, som ofta är fallet i dag. Man ställs
              helt utanför trygghetssystemen, och det är helt oacceptabelt.
              I Nordiska rådet har man nu utvecklat en sjukförsäkringsportal.
              Det handlar mycket om kunskap. Mycket av det här bottnar i att
              människor inte är medvetna om vilka rättigheter och tillgångar
              de har. Med tillgång till bättre information tror jag att många
              problem kommer att lösas.
            </seg>
          </u>
          <note type="speaker" xml:id="i-54324083fef7c531-0">
            Anf. 346 LEIF JAKOBSSON (s) replik:
          </note>
          <u who="leif_jakobsson_04dbae" xml:id="i-62e1bbe2f649436f-8">
            <seg xml:id="i-dc02116f08e1cf2e-0">
              Fru talman! Vi är nog ganska överens. Skillnaden är att i Skåne
              har den ansvarige ministern åkt ned och sagt att nu ska det sättas
              fart och det mesta ska lösas, vilket väckte en massa förhoppningar.
              Jag sade redan då att så enkelt är det inte att ändra regelverken,
              utan låt oss i stället jobba med människors individuella situation.
            </seg>
            <seg xml:id="i-5b6142d1d5187320-0">
              Jag tror att skatteavtalet är oerhört viktigt. Den andra fråga
              som prioriteras av gränsgångarna från Danmark är a-kassereglerna.
              Den frågan äger den här kammaren. Vi ska se till att vi har en
              anständig a-kassa i det här landet som gäller både dem som bor
              här som svenskar och som danskar.
            </seg>
          </u>
          <note type="speaker" xml:id="i-a0a879628a4ab402-0">
            Anf. 347 CARIN RUNESON (s):
          </note>
          <u who="carin_runeson_3d82c5" xml:id="i-9c10f9c4ed1bc769-0" next="cont">
            <seg xml:id="i-cf6c7d66a4607707-0">
              Fru talman! Det är mycket som är viktigt och nödvändigt och en
              förutsättning för att ett län eller en region ska betraktas som
              framgångsrik och betydande och vara en del av Sverige där många
              människor kan och vill bo och verka. Det handlar dessutom om att
              vara en del av vårt land dit folk vill flytta och där många väljer
              att tillbringa en väsentlig del av sin fritid.
            </seg>
            <seg xml:id="i-66c6b6e65c3f26d8-0">
              För att allt det här ska vara möjligt krävs det att det finns
              jobb, bra utbildningsmöjligheter och god sjukvård. Människor ska
              ha ett bra boende. Vi ska ta väl hand om våra barn, ungdomar och
              äldre. Miljön ska vara bra och vi ska ha ett väl fungerande väg-
              och järnvägsnät för att ta några exempel.
            </seg>
            <seg xml:id="i-a139fddffd7993fe-0">
              I mitt hemlän Dalarna kan vi erbjuda det här och mer därtill
              även om väg- och järnvägsnätet lämnar en hel del i övrigt att
              önska. Vi har en framgångsrik industri. Vi är Sveriges fjärde
              län när det gäller export. Vi står också högt i kurs för besöksnäringen.
              Både på sommaren och på vintern är det många turister som kommer
              till Dalarna, och vi har många och välbesökta kulturevenemang.
            </seg>
            <seg xml:id="i-beef736a51b7a95d-0">
              För att ett län ska fungera väl, och framför allt för att invånarna
              ska känna att det finns service och möjligheter till stöd i olika
              skeden i livet, krävs inte enbart kommunal och landstingskommunal
              verksamhet och service. Det krävs också, fru talman, att staten
              tar sitt ansvar och ser till att verk och myndigheter fungerar
              på ett bra sätt. Det kan gälla exempelvis arbetsförmedling, försäkringskassa,
              polis och rättsväsen.
            </seg>
            <seg xml:id="i-a2127d36f6d42c85-0">
              En viktig instans att vända sig till både för den enskilde individen
              och för kommunerna är länsrätten, som nu tyvärr hotas av nedläggning
              i flera län efter det att Domstolsverket på regeringens uppdrag
              har gjort en utredning angående länsrätternas yttre organisation.
              Vad Domstolsverket har kommit fram till är en reducering av dagens
              25 länsrätter till 10. Den nya benämningen ska vara förvaltningsrätter.
            </seg>
            <seg xml:id="i-7a5c41f5e6e75bbc-0">
              Om förslaget leder till beslut innebär det för vår del i Dalarna
              att Länsrätten i Falun läggs ned och att verksamheten dessutom
              splittras upp och delas. De ärenden som rör Falu kommun och kommunerna
              i norra Dalarna kommer att överföras till Sundsvall. De ärenden
              som rör Borlänge kommun och den södra delen av Dalarna kommer
              att föras till Uppsala.
            </seg>
            <seg xml:id="i-699f3a53632c9dc3-0">
              Fru talman! Av flera skäl vill jag påstå att förslaget är helt
              oacceptabelt. Det verkar dessutom knappast genomtänkt. Det gör
              mig bekymrad.
            </seg>
            <seg xml:id="i-dba7fcbd4a218bcf-0">
              För det första anser jag att det är oklokt att rita en förvaltningsrättskarta
              innan Ansvarskommittén har satt punkt för sitt arbete. För det
              andra kan jag absolut inte förstå hur Domstolsverket kan föreslå
              en juridisk gränsdragning mellan Falun och Borlänge. Det är i
              dubbel bemärkelse ett streck i räkningen en gränsdragning som
              delar vårt län i två delar och försvårar samarbete kommunerna
              emellan.
            </seg>
            <seg xml:id="i-a98c8a975dc04cfb-0">
              Dessutom har man inom polisen i Dalarna just beslutat sig för
              att slå ihop Falu och Borlänge polisdistrikt och göra ett enda
              polisområde av de båda kommunerna. Det innebär att den nu föreslagna
              länsrättsgränsen kommer att dela ett polisområde på mitten.
            </seg>
            <seg xml:id="i-c99293b653895680-0">
              I Dalarna, precis som på många andra håll i landet, finns det
              många goda krafter som arbetar för att utveckla och stärka län
              och region. Inte minst inom Region Dalarna, där länets samtliga
              15 kommuner och landstinget finns representerade, gör vi stora
              satsningar på att utveckla Dalarna ytterligare som län och som
              region. Om länsrätten försvinner skulle det innebära ett stort
              steg bakåt för länet och för den statliga servicen. Dessutom kommer
              ett 30-tal personer att förlora sina jobb, och länet förlorar
              därmed också kompetens.
            </seg>
            <seg xml:id="i-0219a98d104950af-0">
              Länsrätten är en viktig funktion. Det är där allmänheten kan
              överklaga beslut som har fattats av exempelvis Försäkringskassan,
              Skatteverket, Migrationsverket och kommunernas socialtjänst. I
              det här fallet som i så många andra är det viktigt med någorlunda
              närhet. När vi nu har länsrätten i Falun kan vi prata om hyggligt
              bra tillgänglighet, även om Dalarna geografiskt är ett stort län.
              Men från Falun till Sundsvall är det 32 mil och från Borlänge
              till Uppsala nästan 20. För de personer som ska inställa sig i
              länsrätten ökar reseavståndet och tidsåtgången, vilket i sin tur
              medför ökade kostnader. Det är naturligtvis också så att kommunernas
              socialtjänst kommer att få ökade kostnader för sina resor med
              klienter till de nya förvaltningsrättsorterna.
            </seg>
            <seg xml:id="i-fbe56035a797430b-0">
              FalunBorlänge är ett mycket viktigt och naturligt nav för oss
              i länet. Därför anser jag, fru talman, att det är väldigt olyckligt
              om vi får den här gränsdragningen mellan de båda kommunerna. Det
              handlar så mycket om samarbete, dels mellan våra två största kommuner,
              dels mellan övriga kommuner i länet. Jag tänker inte minst på
              den kommunala servicen och samverkan socialförvaltningarna emellan.
            </seg>
            <seg xml:id="i-06e3052490392a56-0">
              Den föreslagna förändringen går stick i stäv med vår vilja och
              vår ambition i Dalarna. Vi vill på alla områden utveckla vårt
              län och vårt samarbete. Vi vill ta bort gränser och hinder, inte
              skapa nya. Vi vill också behålla och få mer av kompetens och arbetstillfällen
              i länet och inte tvärtom. Min förhoppning, fru talman, är att
              regeringen tar sig en rejäl och klok funderare på Domstolsverkets
              förslag. Vi vare sig behöver eller vill ha den här förändringen.
              Framför allt vill vi i Dalarna ha utveckling, inte avveckling.
            </seg>
          </u>
          <note xml:id="i-93d6c6928acb1979-0">
            Anf. 348 GUNNAR ANDRÉN (fp) replik:
          </note>
          <u who="carin_runeson_3d82c5" prev="cont" xml:id="i-d35d768f47b58ca4-0">
            <seg xml:id="i-ccffe0616b952af0-0">
              Fru talman! Jag vill gärna börja med att säga att jag tycker
              att Carin Runeson talade väl för sin del av landet. Jag har all
              förståelse för egentligen allt det hon sade, att man inte vill
              ha avveckling utan utveckling. Den kan dock ha lite olika karaktär.
            </seg>
            <seg xml:id="i-f757c9daf09e3a80-0">
              Jag vill erinra Carin Runeson om att när man går ännu ett steg
              nedanför kommer man till tingsrätterna. Under den tid som Thomas
              Bodström var justitieminister inträffade det att hela landet gick
              från 96 till 54 tingsrätter. 42 av de 96 tingsrätterna försvann.
              Det var många orter som led av detta.
            </seg>
            <seg xml:id="i-4b6f4e0aeee8ec5d-0">
              Jag säger inte detta som något försvar, att man inte ska fatta
              kloka beslut nu också. Men det gäller att ibland ha någon proportion
              på vad det handlar om. Det var många orter i landet som kom att
              lida av denna väldiga rationalisering. Det som möjligen förestår
              nu är en skugga av vad som har varit.
            </seg>
          </u>
          <note type="speaker" xml:id="i-9f19476e33e679d9-0">
            Anf. 349 CARIN RUNESON (s) replik:
          </note>
          <u who="carin_runeson_3d82c5" xml:id="i-f34136d303625de9-0">
            <seg xml:id="i-b7a3356ef0bcc0dd-0">
              Fru talman! Det må hända att Andrén tycker att det här är en
              skugga av det som har varit tidigare. Jag håller inte med om det.
              Förutom att det handlar om kompetens handlar det också om avstånd
              och möjlighet för människor att kunna ta sig till den ort där
              man ska vända sig till service, vad det vara må av för sort.
            </seg>
            <seg xml:id="i-21653d831730e932-0">
              Jag tycker att det i ett län där man har haft ett antal tingsrätter
              är mer acceptabelt att ta bort några av dem, för man har ändå
              inte särskilt långa avstånd att resa. Men när det handlar om att
              ta bort en länsrätt och människor får åka kanske mer än 30 mil
              längre än de har fått göra innan är det betydligt svårare för
              den enskilde. Man hamnar i så kallade videokonferenser. Man kommer
              inte i närheten av den personliga kontakt som är så värdefull.
            </seg>
            <seg xml:id="i-b080fe63e2d5c461-0">
              Anf. 350 GUNNAR ANDRÉN (fp) replik:
            </seg>
            <seg xml:id="i-cd42584cec67ca58-0">
              Fru talman! Jag har förståelse för att långa avstånd är besvärliga.
              Dock är det väldigt glädjande att det finns möjlighet till videokonferens
              med mera.
            </seg>
            <seg xml:id="i-8773781ac4d58933-0">
              För min del anser jag dock att det var mer bekymmersamt att man
              lade ned så många tingsrätter. Jag är väldigt glad över att den
              nya regeringen räddade de fem sista tingsrätterna i Norrland.
              Det var mycket betydelsefullt just ur avståndssynpunkt.
            </seg>
          </u>
          <note type="speaker" xml:id="i-6cfedb357cc5e520-0">
            Anf. 351 CARIN RUNESON (s) replik:
          </note>
          <u who="carin_runeson_3d82c5" xml:id="i-f34136d303625de9-1">
            <seg xml:id="i-e68be1271c0c0e1d-0">
              Fru talman! Jag håller inte med om det här. Dessutom finns det
              en annan viktig sak att tänka på. Inte bara i Dalarna utan på
              många andra platser där vi har mentalsjukhus för psykiskt sjuka
              personer åker man från länsrätten till de här sjukhusen för att
              klara av målen på plats. Då handlar det också om rättssäkerhet.
              Om man för vår del flyttar länsrätten till Sundsvall kommer man
              inte att kunna åka därifrån till Säters sjukhus. Då missas väldigt
              mycket när det ska tas beslut om frigång och även utskrivning.
              Då är rättssäkerheten dessutom hotad.
            </seg>
            <seg xml:id="i-afd522a9c22fd527-0">
              Skatter
            </seg>
          </u>
          <note type="speaker" xml:id="i-25add20407a1234a-0">
            Anf. 352 JÖRGEN JOHANSSON (c):
          </note>
          <u who="ylva_johansson_611fd6" xml:id="i-fd21a8d338d611f4-4">
            <seg xml:id="i-99c452204f67f185-0">
              Fru talman! Visst är det härligt att oppositionen har insett
              att vi har en handlingskraftig, målinriktad och lyckosam allianspolitik
              i Sverige. På annat sätt kan man inte tolka talarlistan till dagens
              allmänpolitiska debatt på skatteområdet.
            </seg>
            <seg xml:id="i-55d1f34ed17caa36-0">
              Förra året hade vi en intensiv debatt om skattefrågorna här i
              kammaren under den allmänpolitiska debatten. 142 inlägg gjordes.
              I dag har två ledamöter anmält sig till den här debatten, båda
              kommer från allianspartier. Jag tolkar det som att oppositionen
              är tämligen nöjd med den politik som förs på skatteområdet.
            </seg>
            <seg xml:id="i-052ddbef20f25508-0">
              Fru talman! Vi kan konstatera att under alliansregeringen har
              mer än 180 000 människor gått från utanförskap till arbete. Statsbudgeten
              visar överskott. Vi har ett reformutrymme i storleksordningen
              32 miljarder kronor. Det innebär att Sverige har bättre förutsättningar
              än på många år att klara internationella kriser. Det är alltså
              en bra grund regeringen har lagt inför framtiden i de orostider
              vi har i dag som främst är påverkade av internationella förhållanden.
              Vi har alltså goda förutsättningar att klara kriser i Sverige.
              Trots det ser vi problem som måste lösas.
            </seg>
            <seg xml:id="i-0bfec5d26a0862af-0">
              Fru talman! Samtidigt som vi gör en positiv tolkning av oppositionens
              frånvaro i debatten ser jag ett problem i deras politiska agenda.
              Vi saknar en samordnad opposition. Vi ser att arbetslinjen överges
              och välfärden hotas. Det framtonar en ansvarslös ekonomisk politik
              i en svår ekonomisk situation. Det är inte så man bygger en välfärdsstat.
            </seg>
            <seg xml:id="i-b13e2a0e91c6770f-0">
              Vi ser i oppositionens budgetalternativ en skattechock för hela
              befolkningen. Vi ser mindre pengar till kommunerna. Vi ser färre
              jobb. Det är bara några av de effekter som blir resultatet av
              oppositionens budgetförslag.
            </seg>
            <seg xml:id="i-e26c5de008dc5b95-0">
              Fru talman! Givetvis presenterar man sin politik på ett helt
              annat sätt än vad jag har gjort. Det ska bli mer pengar till kommunerna,
              säger man. Men när vi räknar ihop plus och minus blir det faktiskt
              mindre pengar. Så kan vi gå från område till område och göra en
              bedömning av Socialdemokraternas politik.
            </seg>
            <seg xml:id="i-84579c7ce8aa4774-0">
              Jag har förståelse för att de inte vill debattera skattepolitiken
              här i kammaren. Framtoningen av deras politik skulle förmodligen
              bli alltför negativ. För den tilltänkte väljaren skulle det dessutom
              bli ett totalt sammelsurium då det inte finns något reellt regeringsalternativ
              att hänga upp debatten på. Är det Östros, är det Ohly eller är
              det Peter Eriksson som är den tilltänkta finansminister som vi
              ska lyssna något extra till? Frågorna är många, och svaren är
              få. Utanför dörren pågår krisen.
            </seg>
            <seg xml:id="i-2de223bc7012c6a6-0">
              Fru talman! Rekommendationen till alla i det här landet är given.
              Vi har en kris som hanteras professionellt av alliansregeringen.
              Vi har en regering som har lagt en stabil ekonomisk grund för
              att klara kriser, och vi har också stora möjligheter att klara
              oss ur den internationella krisen bättre än många andra länder.
              Det här kräver, nu mer än någonsin, att arbetslinjen hålls. Det
              är genom fler arbetade timmar vi lägger grunden för välfärd och
              trygghet.
            </seg>
          </u>
          <note type="speaker" xml:id="i-9304ee18e1d4d517-0">
            Anf. 353 LARS JOHANSSON (s) replik:
          </note>
          <u who="lars_johansson_1e1d92" xml:id="i-c0f775a5e7bc1b53-0">
            <seg xml:id="i-a809e5ccf36862ba-0">
              Fru talman! Jörgen Johansson är bred i sitt anförande när han
              säger att Socialdemokraterna inte vågar diskutera skattefrågor.
              Jag kan glädja Jörgen Johansson med att vi i höst kommer att diskutera
              skattefrågor i många debatter. Var Socialdemokraterna står kommer
              att bli klart i de olika debatterna vi kommer att ha om skattepolitiken.
            </seg>
            <seg xml:id="i-7a6d444a5b5330be-0">
              Jag har en fråga till Jörgen Johansson som han inte berörde i
              sitt anförande, nämligen skattefusket. I somras vid en debatt
              i Almedalen lovade Jörgen Johansson att den borgerliga regeringen
              skulle lägga fram ett program mot skattefusket. Jag kan notera
              att den här gången har regeringen inte heller lagt fram några
              förslag om ett omfattande program mot skattefusket. När kommer
              programmet som utlovades så sent som i somras?
            </seg>
          </u>
          <note type="speaker" xml:id="i-71537b207c608d95-0">
            Anf. 354 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-5">
            <seg xml:id="i-69b935deac5901e5-0">
              Fru talman! Det är trevligt att Lars Johansson deltar i den skattepolitiska
              debatten i kammaren.
            </seg>
            <seg xml:id="i-dca136b84a163481-0">
              Jag kommer mycket väl ihåg diskussionen vi hade i Almedalen.
              Jag var den som sade att som det administrativa systemet fungerar
              i riksdagen kan vi se det här genomfört någon gång före årsskiftet
              2009/10. Övriga hade kortare tidsschema, men vi vet att det inte
              fungerar så.
            </seg>
            <seg xml:id="i-903a37fd55749d6f-0">
              Jag hade en diskussion senast i går i frågan. Jag har förhoppningen
              att det tidsschema som jag redovisade i Almedalen kommer att hålla.
              Det är en mycket viktig fråga att genomföra.
            </seg>
          </u>
          <note type="speaker" xml:id="i-6b559d1e15b36b6f-0">
            Anf. 355 LARS JOHANSSON (s) replik:
          </note>
          <u who="lars_johansson_1e1d92" xml:id="i-c0f775a5e7bc1b53-1">
            <seg xml:id="i-72cef282491eebc1-0">
              Fru talman! Det Jörgen Johansson säger låter intressant. Men
              frågan var om det kommer något förslag. Vi har diskuterat detta
              vid flera tillfällen, bland annat i våras i samband med de olika
              skattepolitiska diskussionerna. Det skulle komma något program
              mot skattefusket inte minst inom byggindustrin och byggverksamheten.
              De fackliga organisationerna och byggindustrin har presenterat
              ett 14-punktsprogram. Det gjorde de i början av året. Fortfarande
              har ni inte presenterat något förslag. Nu säger Jörgen Johansson
              att det möjligen blir 2009 eller 2010.
            </seg>
            <seg xml:id="i-0291e8150a1dbde7-0">
              Varför tar det så oerhört lång tid att komma fram med konkreta
              förslag? På andra områden lägger ni fram förslag om skattesänkningar
              och borttagande av förmögenhetsskatt. De förslagen behöver inte
              utredas. Men när det gäller skattefusket kommer inga förslag.
              Här ligger en hund begraven.
            </seg>
          </u>
          <note type="speaker" xml:id="i-aa4333bc5fd3783c-0">
            Anf. 356 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-6">
            <seg xml:id="i-14c22dd003171cb8-0">
              Fru talman! Vi har faktiskt lagt fram en del förslag på skattefuskområdet.
            </seg>
            <seg xml:id="i-4974f10a5cc6ec49-0">
              Vad gäller 14-punktsprogrammet är det lovvärt att man från näringarna
              verkligen lägger ned ett arbete på området. Det bör regeringen
              se som positivt. Jag vet att man gör det.
            </seg>
            <seg xml:id="i-bb4514625db36754-0">
              Dessa frågor spänner över flera departement. Förmodligen har
              Lars Johansson en god insikt i hur det fungerar. Diskussionerna
              mellan departementen måste slutföras för att det ska kunna bli
              en proposition. Frågan som diskuteras inom byggsektorn gäller
              också den personliga integriteten. Vi vet att vi måste vara mycket
              noga innan vi lägger fram ett förslag.
            </seg>
            <seg xml:id="i-b0bd59d3a5972424-0">
              Jag tror att min tidsplan att det här ska sättas i sjön före
              årsskiftet 2009/10 är den mest realistiska.
            </seg>
          </u>
          <note type="speaker" xml:id="i-3ad8b11d399bbbff-0">
            Anf. 357 LAILA BJURLING (s) replik:
          </note>
          <u who="laila_bjurling_98617a" xml:id="i-a042e14c88028295-0">
            <seg xml:id="i-47f81eeac14e8b11-0">
              Fru talman! Vi är inte överens, Jörgen Johansson, om att vi har
              en handlingskraftig alliansregering. Däremot är vi överens om
              att vi har en bra ekonomisk grund att stå på i Sverige. Vi socialdemokrater
              vill ta åt oss en stor del av äran för att vi har ett stabilt
              läge så att Sverige kan stå emot krisen bättre än många andra
              länder.
            </seg>
            <seg xml:id="i-50d15ae1a8fee4b9-0">
              I stället för en handlingskraftig allians tycker jag mig se en
              desperat allians, som i stället för att prata om sin egen politik
              och ta ansvar för den hela tiden ställer krav på oppositionen.
            </seg>
            <seg xml:id="i-dd92361401152404-0">
              Jörgen Johansson frågade om det blir Östros, Ohly eller någon
              annan som blir finansminister efter valet 2010. Det är bra att
              Jörgen Johansson inser att det i alla fall inte blir Anders Borg.
              Vi kan vara överens om att det vore bra. Men ni lyssnar inte på
              vad vi säger, så ni behöver inte bekymra er så mycket om vem som
              ska bli finansminister i vår kommande regering.
            </seg>
            <seg xml:id="i-267a956c6cec2e75-0">
              Däremot har ni avrustat arbetsmarknadspolitiken och utbildningsplatserna.
              Ni har sett till att räntorna och inflationen ökar. Vad gör ni
              åt sådant i stället för att bekymra er om oss?
            </seg>
          </u>
          <note type="speaker" xml:id="i-abe7ea856eb46a14-0">
            Anf. 358 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-7">
            <seg xml:id="i-8a0bb9180a0ace0f-0">
              Fru talman! Det är trevligt att även Laila Bjurling deltar i
              diskussionen. Jag kan garantera att det är ingen desperat regering
              som sitter vid rodret i dag. Som jag nämnde har vi en statsbudget
              i dag som är starkare än vad den har varit på många decennier.
              Vi har resurser att möta den kris som står utanför dörren. Jag
              kan ha en viss förståelse för vad Laila Bjurling säger, nämligen
              att den högkonjunktur som vi har haft har bidragit till detta.
              Men, som förmodligen Laila Bjurling vet, har man utvärderat hur
              vi har lyckats få mer än 180 000 från ett utanförskap till arbete.
              Där har allianspolitiken varit mycket framgångsrik. Den har varit
              mer framgångsrik än vad vi kan skåda någon annanstans i världen.
            </seg>
          </u>
          <note type="speaker" xml:id="i-762cd696c93a9463-0">
            Anf. 359 LAILA BJURLING (s) replik:
          </note>
          <u who="laila_bjurling_98617a" xml:id="i-a042e14c88028295-1">
            <seg xml:id="i-1cccc81235afe4f5-0">
              Fru talman! Den undersökning som Jörgen Johansson pratar om som
              visar att så och så många människor har lämnat utanförskap och
              så och så många har kommit i arbete har inte vetenskapligt visat
              att det är tack vare alliansens politik. Vi har haft en lång och
              ihållande högkonjunktur som har hjälpt till. Vad gäller utanförskapet
              är det 20 000 fler i utanförskap i dag än när ni trädde till i
              regeringen. Men ni har ett annat beräkningssätt nu än ni hade
              i valrörelsen 2006. Det kan därför se lite annorlunda ut.
            </seg>
            <seg xml:id="i-3a2f784856f55582-0">
              Vi socialdemokrater vill satsa oss ur krisen. Vi vill se fler
              utbildningsplatser men inga skattesänkningar. Vi vill att barnfamiljerna
              och studenterna får vara med och får del av ökningen i stället
              för skattesänkningar. Vi vill också börja reparera arbetslöshetsförsäkringen
              och sjukförsäkringen, som ni så totalt har kört i botten.
            </seg>
          </u>
          <note type="speaker" xml:id="i-39e47abee81eb39c-0">
            Anf. 360 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-8">
            <seg xml:id="i-ffe123d305fe3e40-0">
              Fru talman! Jag blir lite fundersam över den debatt som har förts
              i kammaren de senaste två timmarna. Här säger Laila Bjurling att
              ni inte accepterar skattesänkningar.
            </seg>
            <seg xml:id="i-018e45403461cc09-0">
              Ni var emot skattesänkning nr 1. Året efter accepterade ni den.
              Ni var emot skattesänkning nr 2. Ett år efteråt accepterade ni
              den. Nu kommer skattesänkning nr 3, och då är ni emot den. Ni
              kan fundera på hur det ser ut i framtiden.
            </seg>
            <seg xml:id="i-c994e99407d56bfe-0">
              Vi hade en debatt för någon timme sedan om fastighetsskatten.
              Vi lade ökade kostnader på glesbygden. Men det är så att Socialdemokraterna
              även har accepterat 99 procent av fastighetsskattesänkningen.
              Vad är det ni håller på med? Vad är det för retorik ni för?
            </seg>
            <seg xml:id="i-b79260a187f5e047-0">
              Forskarna har påvisat att 60 00070 000 av de 180 000 jobben beror
              på den politik som alliansen för.
            </seg>
          </u>
          <note type="speaker" xml:id="i-706a217fe2bf8dc1-0">
            Anf. 361 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-2f81136c26c09f63-2">
            <seg xml:id="i-55b6da0439802a37-0">
              Fru talman! Jörgen Johansson ger ju oppositionens skattehöjarpolitik
              en allvarlig och välförtjänat kritik. Vi vet att om deras samlade
              politik skulle vinna anklang i kammaren skulle vi få en veritabel
              skattechock, särskilt om man lägger ihop deras olika program.
              Vi vet från deras förhandlingar under förra mandatperioden att
              man ofta kunde lägga ihop vad som framfördes i respektive motion.
              Då skulle vi få en kraftig skattehöjning på många olika områden.
            </seg>
            <seg xml:id="i-2cc6ae6236d8a8dc-0">
              Då vore det intressant att höra Jörgen Johansson säga vilka av
              oppositionens alla skattehöjarförslag som skulle vara mest allvarliga
              för landet i den situation vi nu befinner oss i om de skulle realiseras.
            </seg>
          </u>
          <note type="speaker" xml:id="i-f0f1c140b17bdd28-0">
            Anf. 362 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-9">
            <seg xml:id="i-cf2fdb9981386f34-0">
              Fru talman! Det är givetvis svårt. När Lennart Hedquist talar
              om oppositionen undrar man vilket alternativ som gäller. Det måste
              man först säkerställa. Det är därför jag försökte lyfta fram att
              det vore intressant att veta vem som ska vara finansministerkandidaten.
              Om det är Lars Ohly kan vi konstatera att det blir förödande för
              landet Sverige. Detta skulle icke fungera.
            </seg>
            <seg xml:id="i-b815f766c5249a42-0">
              Sedan kan man naturligtvis göra bedömningar från parti till parti,
              men jag konstaterar att Socialdemokraternas förslag skulle innebära
              att i storleksordningen 60 000 människor blir utan arbete.
            </seg>
          </u>
          <note type="speaker" xml:id="i-2eb3a3b5e2851e21-0">
            Anf. 363 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-2f81136c26c09f63-3">
            <seg xml:id="i-ac692338eb6f67b3-0">
              Fru talman! Jag kan hålla med Jörgen Johansson om att det är
              lite svårt att gradera vilka av skattehöjarförslagen som skulle
              vara mest förödande i dag. Men vi vet ju att Socialdemokraterna,
              från det att alliansen lade fram det första jobbskattereduktionssteget,
              har riktat in sin kritik mot jobbskatteavdraget, som ju ger vanliga
              inkomsttagare en mycket betydande skattesänkning. Det är allvarligt
              att de fortsätter med kritiken mot jobbskatteavdraget i en situation
              där det är väldigt viktigt att vi kan fortsätta att slå vakt om
              arbetslinjen.
            </seg>
            <seg xml:id="i-803a11b28c47bd5d-0">
              Jag tycker därför att Jörgen Johansson i sin kritik mot oppositionen
              bör vara ännu tydligare med att vi gemensamt slår vakt om arbetslinjen
              mot en samlad opposition.
            </seg>
          </u>
          <note type="speaker" xml:id="i-e431db6c94d33e48-0">
            Anf. 364 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-10">
            <seg xml:id="i-e53502408338307b-0">
              Fru talman! Jag har ingen annan åsikt än vad Lennart Hedquist
              här har redovisat.
            </seg>
            <seg xml:id="i-7ac0cb528df0cc1d-0">
              Jag vill däremot utnyttja min tid för att belysa hur man för
              diskussionen genom att säga att man för pengar till kommunerna.
              I budgeten för man nämligen över 12,7 miljarder. Det generella
              statsbidraget var 1,3 miljarder under en treårsperiod, och sedan
              har man specialdestinerade bidrag på 11,4.
            </seg>
            <seg xml:id="i-bcf678bac2473c85-0">
              Samtidigt tar man bort pengar genom att ta bort satsningen på
              sänkta arbetsgivaravgifter för unga, vilket ger 7 ½ miljard i
              merkostnad för kommunerna. Man accepterar inte fastighetsskattesidan
              riktigt, vilket gör 6 ½, tillhopa 14 miljarder.
            </seg>
            <seg xml:id="i-8159201ac5549663-0">
              Det blir alltså ett minus av den satsning på kommunerna som Socialdemokraterna
              säger sig göra.
            </seg>
          </u>
          <note type="speaker" xml:id="i-f86d2155ca54fda2-0">
            Anf. 365 CURT LINDEROTH (m) replik:
          </note>
          <u who="hans_linde_f4736f" xml:id="i-e207b2f318e18c1b-0">
            <seg xml:id="i-168321a8cf5bc0a9-0">
              Fru talman! Jag vill höra Jörgen Johansson bekräfta min uppfattning.
              Jag är nämligen intresserad av pensionärernas skattesituation,
              och det har i kammaren tidigare i dag talats väldigt mycket om
              hur dålig den är.
            </seg>
            <seg xml:id="i-944d0bc36b127d35-0">
              Vad jag kan se av förslaget får pensionärerna ett jobbskatteavdrag
              som är 20 procent de första 100 000 kronorna i inkomst och därefter
              5 procent upp till 300 000. En pensionär jämfört med en icke-pensionär
              som har samma inkomst har ju mindre kostnader för inkomstens förvärvande.
              Jag tänker på resor till jobbet, lunch, kläder och annat. De första
              9 000 kronorna är icke avdragsgilla.
            </seg>
            <seg xml:id="i-013960fd5da1f056-0">
              Så tillkommer att regeringen föreslår lägre skatt för pensionärer.
              Slutligen är inkomstskiktsgränsen för statlig skatt densamma för
              pensionärer som för icke-pensionärer.
            </seg>
          </u>
          <note type="speaker" xml:id="i-3e89483d77be015c-0">
            Anf. 366 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-fd21a8d338d611f4-11">
            <seg xml:id="i-9faacbb47fa18a52-0">
              Fru talman! Ja, det sker en förbättring av situationen för pensionärerna.
              När man diskuterar pensionärernas situation ska man ha klart för
              sig att i och med att fler är i arbete och löneindex höjs så höjs
              också pensionerna. Om vi jämför med situationen 2005, när pensionerna
              räknades upp med 2 000 kronor, ligger vi nu mer än tre gånger
              så högt i och med att 180 000 människor har kunnat gå från utanförskap
              till arbete. Det är genom att fler arbetar som pensionärerna får
              det bättre.
            </seg>
            <seg xml:id="i-dcfd00c8bdcd18c1-0">
              Regeringen tillsatte i våras en arbetsgrupp bestående av de partier
              som står bakom pensionsöverenskommelsen Moderaterna, Centerpartiet,
              Folkpartiet, Kristdemokraterna och Socialdemokraterna som ska
              se över ett långsiktigt hållbart pensionssystem.
            </seg>
          </u>
          <note type="speaker" xml:id="i-83d9fd31e2d05c36-0">
            Anf. 367 CURT LINDEROTH (m) replik:
          </note>
          <u who="hans_linde_f4736f" xml:id="i-e207b2f318e18c1b-1">
            <seg xml:id="i-d2596196530d84ff-0">
              Fru talman! Jag ber att få tacka Jörgen Johansson för de bekräftande
              orden.
            </seg>
          </u>
          <note type="speaker" xml:id="i-bdd5445c074fe1fe-0">
            Anf. 368 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-f7d5fb684a0e941a-0" next="cont">
            <seg xml:id="i-090e7ae2a7528176-0">
              Fru talman! Jag tackar så mycket. Det är inte mycket att tillägga.
            </seg>
          </u>
          <note xml:id="i-c4ca5b24d466941f-0">
            Anf. 369 GUNNAR ANDRÉN (fp):
          </note>
          <u who="ylva_johansson_611fd6" prev="cont" xml:id="i-96a5259b0b962aba-0">
            <seg xml:id="i-8092badceac2de63-0">
              Fru talman! Jag ber att få tacka för tipset till Leif Jakobsson
              att begära replik. Vi får se om han gör det.
            </seg>
            <seg xml:id="i-7e1e710c72cf8c97-0">
              Skattepolitiken på sex minuter bör man inleda med en liten dikt.
              Jag brukar citera Alf Henrikson, eftersom jag råkade känna honom.
              Dikten heter Erfarenheter , och jag vill gärna tillägna den oppositionen,
              den del som är här.
            </seg>
            <seg xml:id="i-0be288d9638fb326-0">
              Det där är en intressant sak att fundera på: Finns det någon
              framtid över huvud taget? Ja, det tror jag att det finns, även
              på skatteområdet även om sex minuter är väldigt kort för att klara
              av hela skattepolitiken, som ju omfattar många stora delar.
            </seg>
            <seg xml:id="i-e57c44ee34f16223-0">
              Jag förstår dock att ingen socialdemokrat anmälde sig till debatten
              i förväg. Det var ett klokt beslut. Det var bara Jörgen Johansson
              och jag som ville diskutera skatter.
            </seg>
            <seg xml:id="i-47e130210d950121-0">
              Vi har tidigare under de här åren hört att Socialdemokraterna
              vid något tillfälle skulle presentera ett rättvist skattealternativ.
              Det är ganska stora ord. Det är väl det som nu föreligger, förmodar
              jag.
            </seg>
            <seg xml:id="i-f7f4a20a770c843a-0">
              Det finns i grund och botten tre delar i skattepolitiken. Det
              är inkomstskatten, moms och specialskatter och kapitalskatter.
            </seg>
            <seg xml:id="i-3730e4a791a4bbd5-0">
              Man kan då konstatera att den stora delen på kapitalskattesidan
              är borttagandet av förmögenhetsskatten och omläggningen av fastighetsskatten.
              Jag har stått i den här talarstolen och diskuterat detta med Socialdemokraterna
              väldigt ofta, och då har det varit de våldsammaste orättvisor
              som tänkas kan. Men i dag, som Jörgen Johansson helt riktigt konstaterade,
              får vi reda på att man till 99 procent har accepterat det som
              var så fruktansvärt orättvist tidigare.
            </seg>
            <seg xml:id="i-be3a14586c3c3bdc-0">
              Jag tycker att det är bra, för därigenom har ni tagit bort tre
              saker ur er tidigare politik. Det första är att det inte fanns
              något samband mellan fastighetsskattens storlek och den inkomst
              man hade. Det är det allra viktigaste. För det andra har ni kommit
              bort från likviditetsprincipen. Folk klarade ofta inte det här
              utan var tvungna att flytta. För det tredje, vilket väl är det
              allra viktigaste enligt mitt sätt att se, har ni kommit bort från
              principen att andra ska påverka hur hög fastighetsskatt man har.
              Vi har satt ett tak.
            </seg>
            <seg xml:id="i-f94a18b2e0f61d1d-0">
              Sedan gjorde Berit Andnor en fruktansvärd jämförelse, som var
              helt vettlös. Hon är inte här så jag ska inte gå närmare in på
              det.
            </seg>
            <seg xml:id="i-83aa2944c7256f8f-0">
              Jag tycker att det är klokt att ni har kommit till sans på den
              här punkten.
            </seg>
            <seg xml:id="i-2367fcb39f652f1f-0">
              Jag lämnar momsen, för jag hinner inte allt.
            </seg>
            <seg xml:id="i-f2d3c70b153e1cf0-0">
              Den andra delen är inkomstskatterna. Där måste man till att börja
              med ställa en väldigt ideologisk fråga: Vem tillhör arbetets frukter?
              Är det staten, eller är det Laila Bjurling eller Curt Linderoth,
              som får representera löntagarna? Här finns en väldig skillnad
              i synen på vem som i första hand ska få del av de frukterna.
            </seg>
            <seg xml:id="i-2c2e05a0f037c56a-0">
              Vad Socialdemokraterna nu gör genom förslaget att höja skatterna
              för 2009 totalt sett med ungefär 17 700 miljoner i direkt skatt
              och med 7 300 miljoner i indirekt skatt på arbete, alltså ungefär
              24 miljarder, är att göra djupa hål i vanliga människors plånböcker
              och börsar.
            </seg>
            <seg xml:id="i-242c60290d1d5c54-0">
              Jag kan ge hela allmänheten, riksdagens ledamöter och den ärade
              åhöraren på läktaren ett gott råd: Vill ni ha hög skatt finns
              det faktiskt ett jättebra alternativ att rösta på i nästa val,
              nämligen Socialdemokraterna. Vill ni ha ännu mer skatt ska ni
              rösta på Miljöpartiet eller framför allt Vänsterpartiet. De kommer
              att gräva ännu mycket djupare i era plånböcker.
            </seg>
            <seg xml:id="i-d6cf5fc9032af2e4-0">
              Nu håller jag inte er socialdemokrater här i kammaren ansvariga
              för detta. Men när Laila Bjurling alldeles nyss stod här och sade
              att hon inte tyckte att det var mycket till handlingskraft över
              regeringen undrar jag vad det är för handlingskraft över oppositionen
              i den här frågan. Ni har ju tre olika förslag som spretar åt varsitt
              håll! Man vet inget om vad man kommer att få framöver.
            </seg>
            <seg xml:id="i-2e76f9eb09ede94b-0">
              Laila Bjurling sade också att vi inte ska ställa några krav på
              oppositionen. Jaså inte? Men på den här punkten har vi lärt oss
              av er, hur den tidigare majoriteten gjorde. Vi gör exakt samma
              sak. Vi ställer krav på oppositionen, och jag tycker inte att
              det är fel i en så viktig fråga som skatterna.
            </seg>
            <seg xml:id="i-65a292720dcbf435-0">
              Jag skulle gärna ha läst en annan dikt också, men jag får ta
              den om det händelsevis skulle bli möjlighet till det i ett senare
              replikskifte.
            </seg>
          </u>
          <note type="speaker" xml:id="i-eb2096b25dc2890d-0">
            Anf. 370 LARS JOHANSSON (s) replik:
          </note>
          <u who="lars_johansson_1e1d92" xml:id="i-e022286aff1af98c-0" next="cont">
            <seg xml:id="i-bf4ef87bbc92d89f-0">
              Fru talman! När borgerliga ledamöter pratar om skattepolitik
              pratar de nästan alltid om skatter isolerat från vad skatterna
              är till för. Svenska folket vet att Socialdemokraterna har en
              aktiv välfärdspolitik, att den måste finansieras genom skatter
              och att de skatterna ska vara rättvisa. Det är inga nyheter. Detta
              har vi alltid haft som vår huvudlinje i skattepolitiken: att koppla
              skatterna till välfärden.
            </seg>
            <seg xml:id="i-98d7adf2a9982fb7-0">
              Nu kommer det allt fler varsel. Vi vet att arbetslösheten kommer
              att öka. Alla ekonomer vet att det är så framöver. Det talas om
              7 procents arbetslöshet nästa år. Då krävs det skatteintäkter
              för att vi ska kunna visa solidaritet med de människor som behöver
              samhällets stöd. Det är där ni från borgerligheten går fel när
              ni säger: Sänk skatterna även när det behövs pengar för att lösa
              dessa frågor, som många människor kommer att kräva en lösning
              på under de kommande två åren.
            </seg>
          </u>
          <note xml:id="i-55cbcb1c772010c0-0">
            Anf. 371 GUNNAR ANDRÉN (fp) replik:
          </note>
          <u who="lars_johansson_1e1d92" prev="cont" xml:id="i-eab68eeb3698589c-0">
            <seg xml:id="i-2d1419277ec7a154-0">
              Fru talman! Socialdemokraterna ser felaktigt på detta. Vi har
              för närvarande ett väldigt stort budgetöverskott. Man skulle kunna
              sänka skatterna ännu mer. Det finns pengar och resurser till det.
            </seg>
            <seg xml:id="i-96a89cfe1310b5b9-0">
              Vad ni föreslår nu är höjda skatter för 2009 med 24 miljarder
              bara på inkomsterna i landet. Hur många nya jobb ger höjda skatter
              med 24 miljarder?
            </seg>
            <seg xml:id="i-ed351d58c100aec1-0">
              Lars Johansson, hur många nya Volvobilar säljs det i landet om
              vi höjer skatterna för vanliga människor med 24 miljarder?
            </seg>
          </u>
          <note type="speaker" xml:id="i-924a64efac47e4d3-0">
            Anf. 372 LARS JOHANSSON (s) replik:
          </note>
          <u who="lars_johansson_1e1d92" xml:id="i-e022286aff1af98c-1" next="cont">
            <seg xml:id="i-8eb9283b3725a2f0-0">
              Fru talman! Skatterna innebär att vi kan ha en stabil a-kassa
              och bättre ersättning i våra sjukvårdssystem, så att vi skapar
              trygghet för människor. Det är ju det som pengarna går till. Det
              är ingen skattechock.
            </seg>
            <seg xml:id="i-7836022ef4e7287c-0">
              Vi vet att människor är beredda att avstå några hundralappar
              i månaden när grannen kanske är arbetslös och behöver bättre ersättning.
              Ni har ju förstört trygghetssystemen under de här två åren då
              vi har haft högkonjunktur. Nu går vi in i en lågkonjunktur där
              trygghetssystemen är sönderkörda. Då kommer debatten att handla
              om att vi måste visa solidaritet, att vi måste ha ett skattesystem
              som är rättvist och att vi måste se till att människor med höga
              inkomster och förmögenheter också är med och betalar en del till
              den gemensamma välfärden, som ni har sagt nej till.
            </seg>
            <seg xml:id="i-ffdb8fd4bc1941d3-0">
              Så kommer debatten att bli nu under de kommande åren. Var så
              säker på det! Vi i Socialdemokraterna räds inte den debatten,
              för vi vet att människor vill ha solidaritet i Sverige.
            </seg>
          </u>
          <note xml:id="i-04548f9666571afb-0">
            Anf. 373 GUNNAR ANDRÉN (fp) replik:
          </note>
          <u who="lars_johansson_1e1d92" prev="cont" xml:id="i-eab68eeb3698589c-1">
            <seg xml:id="i-74b93f85f140c19e-0">
              Fru talman! Alla närvarande hörde att Lars Johansson inte svarade
              något alls på frågan: Hur många fler Volvobilar säljs det i Sverige
              om man höjer skatterna på arbete för vanligt folk med 24 miljarder
              år 2009? Den frågan bör han gå hem och svara på i till exempel
              Göteborgs-Posten, som är ett utmärkt forum för det. Hur många
              nya bilar av märket Volvo säljs det om man höjer skatterna med
              24 miljarder?
            </seg>
            <seg xml:id="i-6f273f981fcdea6e-0">
              Sedan talar Lars Johansson om andra saker än om skatterna. Där
              håller jag med honom om mycket. Det är klart att det inte bara
              är Volvo som har ansvaret för hur det ska gå för det företaget.
              Samhället måste också ta sitt ansvar. Enligt mitt sätt att se
              det har vi goda resurser för att se till att ingen människa här
              i landet behöver lida nöd eller något liknande.
            </seg>
            <seg xml:id="i-3a97c21e135663ee-0">
              Nej, Lars Johansson ska svara på frågan: Hur många nya Volvobilar
              säljs det i Göteborg med omnejd om man höjer skatterna i hela
              Sverige med 24 miljarder kronor nästa år?
            </seg>
          </u>
          <note type="speaker" xml:id="i-9d0f7451c30410ef-0">
            Anf. 374 FINN BENGTSSON (m) replik:
          </note>
          <u xml:id="i-e0eb34e1dbba6e60-0" next="cont" who="unknown">
            <seg xml:id="i-0271f9ea1fdf5da7-0">
              Fru talman! Jag tackar för Andréns anförande och vill lite grann
              kommentera detta som Socialdemokraterna hela tiden svärtar ned,
              alltså alliansens goda sätt att använda skattevapnet på ett jobbskapande
              sätt.
            </seg>
            <seg xml:id="i-f36ecbb7744acf9e-0">
              En viktig fråga där Socialdemokraterna inte nog kan uttrycka
              sin ilska är de hushållsnära tjänsterna. En kritik som har kommit
              är att detta inte blev någon framgång. Nu har TT meddelat, kl.
              18.37 i kväll, att projektledaren Bengt Hansson på Skatteverket
              prognostiserar att från drygt 53 000 ansökningar om avdrag i år
              kommer det att öka lavinartat nästa år, upp till 150 000200 000
              avdrag för hushållsnära tjänster.
            </seg>
            <seg xml:id="i-d006799fa405fdf7-0">
              Eftersom Gunnar Andrén arbetar i skatteutskottet skulle jag gärna
              vilja fråga honom om han kan fundera lite över vad detta kan innebära.
              Vi kan få vita tjänster och kanske ökade möjligheter i en sämre
              ekonomi till att folk faktiskt kan få arbete tack vare ett sådant
              här produktivt skatteavdrag.
            </seg>
          </u>
          <note xml:id="i-37d0c1ea8ea7d45a-0">
            Anf. 375 GUNNAR ANDRÉN (fp) replik:
          </note>
          <u prev="cont" who="unknown" xml:id="i-b2118d468adcc520-0">
            <seg xml:id="i-4c9eef77033dc209-0">
              Fru talman! I den sista meningen kom Finn Bengtsson in på det
              allra viktigaste. Man ska förvandla svarta jobb till vita. Det
              är egentligen inte en nationalekonomisk eller skatteekonomisk
              fråga, utan det handlar om att folk ska kunna veta att de ska
              kunna köpa de här tjänsterna vitt. Det är i första hand en fråga
              om vad som är hederligt och inte.
            </seg>
            <seg xml:id="i-cd5f48297cf943b4-0">
              Jag tycker att det här har blivit väldigt bra. Jag förstår inte
              kritiken mot avdraget. Vi har skapat en vit arbetsmarknad av tidigare
              svarta tjänster. Det är väldigt glädjande. Jag tror i grund och
              botten att svenska folket inte vill jobba svart. De vill jobba
              hederligt och vitt, och det här har varit ett bra sätt.
            </seg>
            <seg xml:id="i-0a36b7a062f77e0a-0">
              De som kritiserar detta måste komma fram med något alternativ.
            </seg>
          </u>
          <note type="speaker" xml:id="i-eb9d411c9815d815-0">
            Anf. 376 FINN BENGTSSON (m) replik:
          </note>
          <u xml:id="i-e0eb34e1dbba6e60-1" next="cont" who="unknown">
            <seg xml:id="i-e110bd13535014ed-0">
              Fru talman! Tackar så mycket för det svaret, Gunnar Andrén1
            </seg>
            <seg xml:id="i-4fd54d40f9af341f-0">
              Tidigare i debatten hörde vi hur Jörgen Johansson försökte förklara
              att det kommer att kunna bli en syn på svartjobben och skattefusket
              som är väldigt konstruktiv ett arbete som tas fram 20092010, prognostiserade
              Jörgen Johansson. Här kom en kommentar från Gunnar Andrén som
              gladde mig: Kanske är detta ett sätt förutom det positiva som
              de hushållsnära tjänsterna tillför av nya fräscha jobbmöjligheter
              att få vita jobb, innan vi tittar på själva fusket. Detta måste
              vara ett mycket konstruktivt sätt att jobba.
            </seg>
            <seg xml:id="i-912348fe39426508-0">
              Men min fråga kvarstår. Skulle Gunnar Andrén kunna spekulera:
              Tror han att 150 000200 000 prognostiserade avdrag verkligen också
              kommer att innebära ett jobbstöd för dem som det handlar om? Det
              handlar ju främst om städning, flyttstädning och trädgårdsarbete.
            </seg>
          </u>
          <note xml:id="i-2c3487c59a8f986f-0">
            Anf. 377 GUNNAR ANDRÉN (fp) replik:
          </note>
          <u prev="cont" who="unknown" xml:id="i-b2118d468adcc520-1">
            <seg xml:id="i-034e67fcfd4138c8-0">
              Fru talman! Att i min egenskap av ledamot av skatteutskottet
              spekulera om vad olika åtgärder kan ge för resultat vill jag gärna
              avstå från. Däremot kan jag notera att Socialdemokraterna, Miljöpartiet
              och Vänsterpartiet vill avskaffa det här avdraget och i grund
              och botten ta bort en nu existerande vit arbetsmarknad och göra
              den svart. Det är det mest problematiska med deras förslag. Det
              skulle innebära att inte minst många invandrarkvinnor, som nu
              har fått lite jobb, skulle tvingas ut i en social otrygghet.
            </seg>
            <seg xml:id="i-1a31f83f17f0a4f5-0">
              Jag vill gärna säga till Finn Bengtsson att jag tycker att man
              ska vara öppen för detta även för män, till exempel genom att
              överväga ett rotavdrag om arbetsmarknaden blir väldigt besvärlig
              också för män.
            </seg>
          </u>
          <note type="speaker" xml:id="i-2262bc70b279bd34-0">
            Anf. 378 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-c9ba0b15fb10b2fa-0" next="cont">
            <seg xml:id="i-f35963c47ed8b32a-0">
              Fru talman! Som vanligt var det ett mycket tänkvärt inlägg som
              Gunnar Andrén hade, inklusive dikten. Jag tänkte ta upp en skatt
              som han inte särskilt nämnde, nämligen förmögenhetsskatten.
            </seg>
            <seg xml:id="i-0cbfba8ca1a4c9e2-0">
              Den figurerade lite grann i partiledardebatten tidigare i dag.
              Det har framhållits från många olika håll hur skadlig en sådan
              skatt är för landet. Samtidigt var det en av partiledarna som
              åberopade att Lundberg, som är stor ägare, nu hade fått en sänkning
              av sin skatt med 37 miljoner kronor.
            </seg>
            <seg xml:id="i-fe6c63889cbb9dfc-0">
              Nu kan man ju se att han, om Socialdemokraternas förslag till
              reviderad förmögenhetsskatt skulle gå igenom, ändå skulle få behålla
              32 av de 37 miljonerna.
            </seg>
            <seg xml:id="i-0c8d3f0969176351-0">
              Socialdemokraternas förmögenhetsskatt innebär också att de riktigt
              rika inte alls skulle behöva betala någon förmögenhetsskatt, utan
              det är enbart en förmögenhetsskatt som riktar sig mot vanliga
              enkla fastighetsägare och sparare av olika slag, vanliga människor.
              Det är deras förmögenhetsskatt. Jag förstår att det beror på en
              viss sak som kanske Gunnar Andrén kan utveckla.
            </seg>
          </u>
          <note xml:id="i-fab8837a0e9ce9a3-0">
            Anf. 379 GUNNAR ANDRÉN (fp) replik:
          </note>
          <u who="lennart_hedquist_ab2f85" prev="cont" xml:id="i-ddbaa32865acfca9-0">
            <seg xml:id="i-4e4a6bfab922089a-0">
              Fru talman! Jag tackar för möjligheten att få utveckla också
              varför det är bra att vi har avskaffat förmögenhetsskatten. Inte
              heller det handlar i första hand om statsfinansiella skäl, för
              den ger ganska lite. Däremot är det väldigt viktigt att företagare
              av olika slag och stora kapitalägare inte längre har något argument
              för att flytta sina förmögenheter till andra länder, till lågskatteländer.
            </seg>
            <seg xml:id="i-4a561dd9a302ba3e-0">
              Fru talman! Jag har åtminstone sett ett exempel på att en kapitalstark,
              måste jag säga, företagare, nu bosatt i London, har startat ett
              litet företag i Helsingborg som har gett ett antal nya jobb. Jag
              tycker att bara det lilla exemplet är intressant. Det spelar roll
              hur man ser på skatterna och förmögenhetsskatten.
            </seg>
            <seg xml:id="i-87ad80db1f4333d3-0">
              Jag tror inte att det kommer att gå fort, men vi kommer att se
              en utveckling där fler behåller sitt kapital i Sverige, och det
              tycker jag är bra.
            </seg>
          </u>
          <note type="speaker" xml:id="i-1aba93b656369cd3-0">
            Anf. 380 LENNART HEDQUIST (m) replik:
          </note>
          <u who="lennart_hedquist_ab2f85" xml:id="i-c9ba0b15fb10b2fa-1" next="cont">
            <seg xml:id="i-7dc407ca5ae87b32-0">
              Fru talman! Jag kan hålla med Gunnar Andrén om just den effekt
              som man får när man har avskaffat en så destruktiv skatt. Tyvärr
              blir den effekten lite fördröjd av att Socialdemokraterna påstår
              sig vilja återinföra förmögenhetsskatten. Samtidigt som de nu
              av populistiska skäl försöker säga att de ska återinföra den ser
              vi att de i sitt förslag genomför en förändring av den så att
              de riktigt rika personerna inte ska behöva betala förmögenhetsskatt
              det är i varje fall en reducerad förmögenhetsskatt. I stället
              riktar de in förmögenhetsskatten mot, så att säga, mer vanliga
              människor som förvisso har en viss förmögenhet i form av till
              exempel fastigheter.
            </seg>
            <seg xml:id="i-13e326bc2c211eb7-0">
              Det är uppenbart att Socialdemokraterna förstår att skatten är
              destruktiv, men man vill av populistiska skäl låtsas som att man
              återinför den, och så låter man de riktigt rika slippa den.
            </seg>
          </u>
          <note xml:id="i-e02bd0c2e3ba7ee9-0">
            Anf. 381 GUNNAR ANDRÉN (fp) replik:
          </note>
          <u who="lennart_hedquist_ab2f85" prev="cont" xml:id="i-ddbaa32865acfca9-1">
            <seg xml:id="i-2cf032f6f08d72df-0">
              Fru talman! Lennart Hedquist och jag har tillhört skatteutskottet
              längre än ganska många andra. Vi hade en utfrågning 2003 med Skatteverkets,
              dåvarande Riksskatteverkets, chef Mats Sjöstrand. Han uttryckte
              sig så här om förmögenhetsskatten: Det är en i stort sett frivillig
              skatt.
            </seg>
            <seg xml:id="i-3942a566a73a6b21-0">
              Det är klart att detta är det allvarligaste, att det i stort
              sett är en frivillig skatt, att man kan manipulera med den. Vi
              ska inte kunna manipulera med skatter.
            </seg>
            <seg xml:id="i-ec878d4fefa8feba-0">
              Jag tror, precis som Lennart Hedquist, att hotet om återinförande
              av skatten i Sverige är väldigt allvarligt. Därför tror jag att
              det vore klokt av Socialdemokraterna att överväga att gå samma
              väg som Miljöpartiet på den här punkten. Man ska inte driva kapital
              ur landet.
            </seg>
            <seg xml:id="i-acb73c224998446e-0">
              Fru talman! Om man tidigare hade en Zorntavla kunde man ha den
              på väggen. Då var det ett bruksföremål. Då blev den inte beskattad.
              Men låste man in den i bankfacket blev det en investering. Då
              skulle den tas upp till beskattning. Det är ju helt absurt.
            </seg>
          </u>
          <note type="speaker" xml:id="i-66c7b46fd655e285-0">
            Anf. 382 LAILA BJURLING (s) replik:
          </note>
          <u who="laila_bjurling_98617a" xml:id="i-b3425dc2c54ac657-0" next="cont">
            <seg xml:id="i-53ff4344a3e117a5-0">
              Fru talman! Jag tycker att det är trevligt när man läser dikter
              i talarstolen. Jag kan också citera Alf Henrikson, utan att för
              den skull säga att jag riktar mig till någon speciell människa
              med min lilla dikt:
            </seg>
            <seg xml:id="i-d17d2b19dfa00443-0">
              Det är också sådant som Alf Henrikson har skrivit.
            </seg>
            <seg xml:id="i-cef9c6be2f0aec4a-0">
              Men åter till replikerna. Jag kan lugna Gunnar Andrén med att
              det inte blir någon skattechock för vanligt folk när Socialdemokraterna
              återigen kommer i regeringsställning och i majoritetsställning.
            </seg>
            <seg xml:id="i-6a6148192fdd7e58-0">
              Men vi kan ha två olika sätt att se på skatter. Vi kan ha det
              borgerliga sättet att se på skatter, att det ska vara så låga
              skatter som möjligt, och så får folk sköta finanserna själva om
              de vill försäkra sig mot arbetslöshet, om de vill försäkra sig
              mot sjukdom, inkomstbortfall och sådana saker. Ja, då kan man
              välja den linjen. Men vi socialdemokrater väljer en annan linje.
              Vi tycker att vi ska ha de här gemensamma systemen med de trygga
              försäkringarna mot inkomstbortfallen om olyckan drabbar oss. Då
              måste man betala högre skatt. Så enkelt är det.
            </seg>
          </u>
          <note xml:id="i-20360d0fede823a1-0">
            Anf. 383 GUNNAR ANDRÉN (fp) replik:
          </note>
          <u who="laila_bjurling_98617a" prev="cont" xml:id="i-8af91aa19fbac794-0">
            <seg xml:id="i-e82f3c32cd3283ee-0">
              Fru talman! Jag tackar för den lilla dikten som jag i och för
              sig uppfattar som något av en liten pik. Jag accepterar detta.
              Det kan jag göra. Laila Bjurling är en väldigt trevlig person
              att ha med i skatteutskottet.
            </seg>
            <seg xml:id="i-ab385e2dd66abc57-0">
              Men till sakfrågan. Skattechock var inte ett ord som jag använde.
              Jag skulle ha kunnat göra det av den anledningen att man nästa
              år vill höja skatterna det är bara de direkta skatterna på arbete
              i Sverige för alla medborgare med 24 miljarder kronor. Man kan
              naturligtvis diskutera om detta är en skattechock eller inte,
              men det är väldigt mycket pengar.
            </seg>
            <seg xml:id="i-68f9f039adb2fc54-0">
              Laila Bjurling som är från Sörmland kan ju fundera på hur detta
              till exempel slår mot bilindustrins komponentföretag i Sörmland.
              Kommer de att tycka att detta är jättebra, att det kanske säljs
              färre Scanialastbilar från Södertälje, om vi nu ska gå ifrån Volvo
              i Göteborg? Är det inte väldigt viktigt att vi har kvar en stark
              industri i hela Sverige?
            </seg>
          </u>
          <note type="speaker" xml:id="i-33e61eab923db336-0">
            Anf. 384 LAILA BJURLING (s) replik:
          </note>
          <u who="laila_bjurling_98617a" xml:id="i-b3425dc2c54ac657-1" next="cont">
            <seg xml:id="i-eaaebee8ce5843be-0">
              Fru talman! Jag vill återigen påpeka att de förslag som vi har
              till skatter handlar om att vi tycker att de som har förmögenheter
              gott kan vara med och betala till den allmänna välfärden.
            </seg>
            <seg xml:id="i-2d35bb924220f4cb-0">
              Vi tycker också att det är orättvist, som har diskuterats tidigare,
              att slott och koja ska beskattas på samma sätt när det gäller
              fastighetsskatten. Därför vill vi att de som har riktigt dyra
              hus ska vara med och betala lite mer i fastighetsskatt än de som
              har väldigt billiga hus. Det tycker vi faktiskt är en ganska rimlig
              och rättvis politik.
            </seg>
            <seg xml:id="i-c0d3bb4da54f66e4-0">
              Gunnar Andrén sade retoriskt till åskådaren på läktaren, som
              fortfarande sitter kvar, att han skulle rösta på Socialdemokraterna
              om han ville ha höjd skatt. Jag kan säga så här: Den som vill
              ha en ordentlig och robust arbetslöshetsförsäkring ska rösta på
              Socialdemokraterna. Den som vill ha en trygg sjukförsäkring som
              verkligen skyddar när man blir sjuk och olyckan är framme ska
              rösta på Socialdemokraterna.
            </seg>
          </u>
          <note xml:id="i-037ef76c3ae68244-0">
            Anf. 385 GUNNAR ANDRÉN (fp) replik:
          </note>
          <u who="laila_bjurling_98617a" prev="cont" xml:id="i-8af91aa19fbac794-1">
            <seg xml:id="i-aaf06a1fdb6ac22a-0">
              Fru talman! Ja, de som vill ha ett ordentligt jobb jag tänker
              till exempel på de 180 000 nya har ju haft en väldig nytta av
              den nya jobbpolitiken. De blir väldigt glada i dag.
            </seg>
            <seg xml:id="i-2adb9cc0a9a8d10a-0">
              Men den ärade åhöraren på läktaren måste ändå ta ställning, liksom
              alla övriga i landet.
            </seg>
            <seg xml:id="i-b39bb33c56a271d1-0">
              Om det är på det sätt som Laila Bjurling säger vill ni öka rättvisan
              genom att höja skatterna på kapital jag talar nu bara om 2009;
              vi kan diskutera andra år sedan. Då är det ökade kapitalskatter
              på 3,5 miljarder kronor. Det är 3,5 miljarder, fastighetsskatt
              och förmögenhetsskatt. Men på arbete är det 24 miljarder. Det
              är det som är den stora skillnaden.
            </seg>
            <seg xml:id="i-2cfefdbd16d56f7f-0">
              Ni sätter in en enorm kraft på att höja skatterna för vanligt
              folk. Ni har inte riktigt förstått detta, men det kommer att minska
              deras köpkraft med exakt 24 miljarder kronor. Därför kommer det
              att säljas färre Volvobilar i Göteborg, och det kommer att säljas
              färre andra saker i Flen och i Katrineholm och i Eskilstuna och
              så vidare. Det är det som blir resultatet av politiken. Det är
              därför som det är en felaktig politik. Vi måste se till att inte
              höja skatterna på arbete på det sätt som ni vill.
            </seg>
            <seg xml:id="i-7dfeeaf9c1fa1e5d-0">
              Utrikespolitik och utrikeshandel
            </seg>
          </u>
          <note type="speaker" xml:id="i-7d5a04a2c830ed66-0">
            Anf. 386 OLLE THORELL (s):
          </note>
          <u who="olle_thorell_02f196" xml:id="i-6e6522ade3587972-0" next="cont">
            <seg xml:id="i-ac5cf14c5a3457d0-0">
              Fru talman! Jag ska ägna mitt inlägg åt att tala om en av de
              mest infekterade och svårlösta konflikter som finns i världen
              i dag, nämligen i Burma.
            </seg>
            <seg xml:id="i-8c467895c7dcd2d6-0">
              För ett drygt år sedan, i september 2007, var Burma högst upp
              på allas dagordning. Den så kallade saffransrevolutionen, där
              munkarna ledde fredliga protester mot militärregimen, gav uppmärksamhet
              åt det förtryck som 52 miljoner burmeser lever under och har levt
              under sedan 60-talet.
            </seg>
            <seg xml:id="i-2cb3137ead641343-0">
              Demonstranterna slogs brutalt ned. Många dödades. Ännu fler bara
              försvann, och antalet politiska fångar steg till flera tusental.
            </seg>
            <seg xml:id="i-03c9a7f0b446b338-0">
              Omvärlden reagerade högljutt. Ett särskilt sändebud från FN skickades
              till Burma. Vissa sanktioner infördes, resolutioner formulerades,
              och så vidare. Men i Burma märktes inte mycket av detta.
            </seg>
          </u>
          <note xml:id="i-13dd7f0a204593a9-0">
            Förtrycket stärktes. Barnsoldaterna fanns kvar. Slavarbetet och
            tvångsförflyttningarna fortsatte. General Than Shwe satt tryggt
            kvar vid makten, medan Aung San Suu Kyi är kvar i husarrest. Omvärldens
            uppmärksamhet riktades åt andra håll.
          </note>
          <u who="olle_thorell_02f196" prev="cont" xml:id="i-219265946f18a0bc-0">
            <seg xml:id="i-1f6ed397c7031c3d-0">
              I maj i år svepte cyklonen Nargis in över Irrawaddydeltat, Burmas
              tätbefolkade kornbod. Regimen visste om det flera dagar i förväg.
              Man förflyttade därför trupper, flygplan och inte minst sig själva
              från området. Folket däremot fick inte samma information.
            </seg>
            <seg xml:id="i-18df70d063418c99-0">
              Cyklonen drog fram med förödande kraft. 130 000 människor dog,
              lågt räknat. Risproduktionen för hela landet lamslogs för lång
              tid framöver, och kropparna flöt tätt i Irrawaddyflodens delta.
            </seg>
            <seg xml:id="i-562715f48112e98c-0">
              Regimen vägrade att ta emot hjälp från omvärlden, även om man
              sade att man gärna kunde tänka sig att ta emot kontanter. Omvärlden
              protesterade högljutt även nu. Ett särskilt sändebud från FN skickades
              återigen till Burma. Sanktioner infördes, resolutioner formulerades
              om och så vidare. Men i Burma märktes inte heller nu mycket av
              allt detta.
            </seg>
            <seg xml:id="i-5d95cd0859f534fc-0">
              Hungersnöden växte. Regimen kunde redogöra för hur många kreatur
              som hade gått åt, som vattenbufflar, men antalet mänskliga dödsoffer
              var okänt och förmodligen egalt för den. Fortfarande sitter general
              Than Shwe tryggt kvar vid makten, och Aung San Suu Kyi är kvar
              i husarrest. Återigen riktas omvärldens uppmärksamhet åt andra
              håll.
            </seg>
            <seg xml:id="i-45a4aa08b8efe2ce-0">
              Fru talman! Sällan blir jag som engagerad i utrikesfrågor så
              frustrerad som i fallet Burma. Det kanske inte finns stor anledning
              till optimism, men det går att hitta ljuspunkter och faktorer
              som kan bidra till en fredlig demokratisk lösning. Även om fokus
              inte längre är lika starkt på Burma i medierna nu finns det ändå
              en massiv internationell opinion mot militärjuntan. Det finns
              en stark demokratirörelse, framför allt baserad i Thailand, som
              kan fungera som en enande kraft i ett splittrat, söndertrasat
              land.
            </seg>
            <seg xml:id="i-b5baeb1e06ab8070-0">
              Gunilla Carlsson har nyligen talat sig varm för regeringens satsning
              på demokratibistånd. Man skulle nästan kunna tro att det vore
              något nytt med demokratibistånd, men det är det ju inte. Sverige
              har under många år på olika sätt stött den demokratiska oppositionen
              i Burma, bland annat genom att finansiera radiokanalen Democratic
              Voice of Burma och genom olika projekt som stöttar burmesiska
              organisationer i exil.
            </seg>
            <seg xml:id="i-23d2cd3f78462413-0">
              Även om demokratibiståndet inte är en ny företeelse välkomnar
              förstås vi socialdemokrater alla initiativ som kan stärka demokratin
              i Burma och resten av världen. Jag hoppas därför att den så kallade
              nya satsningen kommer att göra skillnad för de grupper i och utanför
              Burma som på olika sätt arbetar för demokrati i sitt land.
            </seg>
            <seg xml:id="i-da78ecfd47ec308d-0">
              Häromdagen i Manila hade jag ett möte med Aung Moe Zaw, partiledare
              för DPNS, ett parti med sina rötter i studentrevolten 1988. Jag
              frågade honom vad som är viktigast i det fortsatta stödet från
              omvärlden. Han nämnde tre saker som jag gärna vill dela med mig
              av här.
            </seg>
            <seg xml:id="i-379a774e90a762f5-0">
              För det första: Glöm inte bort oss! Håll kvar fokus på Burma
              och öka trycket på militärjuntan!
            </seg>
            <seg xml:id="i-274cd156223749a1-0">
              För det tredje: Hjälp demokratirörelsen att organisera sig inför
              valet 2010!
            </seg>
            <seg xml:id="i-6aa240cc115befdd-0">
              Valet 2010 riskerar i och för sig att bara bli ytterligare en
              i raden av skenmanövrar som juntan gör för att legitimera sitt
              maktinnehav. Men alldeles oavsett detta är det oerhört viktigt
              att stödja oppositionen. Partier som Aung San Suu Kyis NLD, Aung
              Moe Zaws DPNS och många andra sådana rörelser har fått en försvinnande
              liten del av det bistånd som går till Burma.
            </seg>
            <seg xml:id="i-e9ac83178c84b213-0">
              Även om valet 2010 förmodligen inte kommer att vara fritt och
              rättvist måste det desperata burmesiska folket få någon slags
              chans att någon gång få uttrycka sin vilja i ett val. Därför hoppas
              jag att den nya satsningen på demokratibistånd inte kommer att
              stanna vid vackra ord utan också kommer att innebära ökat stöd
              i reala pengar till den underjordiska, demokratiska oppositionen
              i och utanför Burma.
            </seg>
          </u>
          <note xml:id="i-3073b98ef0ece733-0">
            För det andra: Kräv att alla politiska fångar, inklusive Aung
            San Suu Kyi, friges!
          </note>
          <note type="speaker" xml:id="i-680a727b99cdca97-0">
            Anf. 387 HANS ROTHENBERG (m):
          </note>
          <u who="hans_rothenberg_943492" xml:id="i-768e18656d19b13b-0">
            <seg xml:id="i-f92be80e1d383576-0">
              Fru talman! Till en början vill jag rikta mig till mannen på
              läktaren. Från den här kammaren höjer vi inte din skatt.
            </seg>
            <seg xml:id="i-a4c0fbfa8d920162-0">
              I samband med de olympiska spelen i Kina blossade debatten upp
              om hur världens största diktatur förhåller sig till mänskliga
              rättigheter. Debatten kom inte en dag för tidigt. Den kinesiska
              regimen är inte ensam om att kränka sitt eget folk. Världen över
              finns det många länder som skrattar åt begrepp som för oss i den
              demokratiska världen är en självklar del av vardagen.
            </seg>
            <seg xml:id="i-1ac08fa2601520b9-0">
              Vi lever i en alltmer globaliserad värld, där vi umgås och handlar
              med andra länder på ett sätt och i en takt som bara för några
              decennier sedan var otänkbart. Bland alla de länder vi handlar
              med finns en rad diktaturregimer. Globaliseringen ställer krav
              på ökad medvetenhet om hur vi förhåller oss till dessa länders
              regimer.
            </seg>
            <seg xml:id="i-207882e91fd6afe7-0">
              En del röster höjs för att vi ska isolera de länder som ställer
              sig vid sidan av demokrati och respekt för mänskliga rättigheter.
              Det är en farlig väg, för den gör dialogen omöjlig, såväl med
              regimens företrädare som med ländernas folk.
            </seg>
            <seg xml:id="i-02bfc4833659645d-0">
              Fru talman! Handel handlar om att bygga förtroende. Det är ett
              civiliserat sätt att ömsesidigt ta till vara varandras bästa sidor.
              Handel öppnar också upp för att våga säga obekväma saker till
              varandra. Ju mer vänner man är desto mer uppriktig kan man vara.
            </seg>
            <seg xml:id="i-c7b305057a37c279-0">
              Demokrati och frihandel är den bästa vägen att bryta fattigdom.
              Då håller det inte att isolera. Det handlar snarare om att influera
              och inspirera.
            </seg>
            <seg xml:id="i-2dc7fea06150c025-0">
              Det är välkommet ju fler länder som kommer in i WTO-gemenskapen.
              Det betonas också i regeringens handelspolitiska deklaration att
              världen behöver mer frihandel, inte mindre.
            </seg>
            <seg xml:id="i-88255c41c5d46e84-0">
              Handel med omvärlden är ett fundamentalt instrument för att skapa
              tillväxt och välstånd. Att stänga dörren till dessa marknader
              är att stänga dörren till utveckling och miljoner människors möjlighet
              att lyfta sig ur fattigdom. Även enskilda företag som verkar i
              länder som är diktaturer eller svaga demokratier har ett ansvar,
              ett ansvar att våga ställa krav på sina handelspartner.
            </seg>
            <seg xml:id="i-68b4c659dd8c7b15-0">
              Fru talman! Det är inte bara inom ramen för vår handel med mindre
              väl utvecklade demokratiska regimer som vi har möjligheten att
              långsiktigt påverka. OS i Kina visade tydligt på idrottens möjligheter
              att påverka ledarna i Peking. Denna möjlighet och detta ansvar
              var dock något som både den svenska och internationella idrottsrörelsen
              tyvärr hukade för och blundade för. Idrotten kan inte hävda att
              OS inte har med politik att göra, inte när Internationella Olympiska
              Kommittén säger att förhållandena i Kina skulle förbättras just
              på grund av att OS genomfördes där.
            </seg>
            <seg xml:id="i-d55df5aebf3f3e92-0">
              Med Riksidrottsförbundets och SOK:s stöd av skattemedel borde
              också följa ansvaret att företräda nationen Sveriges grundläggande
              värderingar som ett land där man står upp för demokrati, yttrandefrihet
              och mänskliga rättigheter. Detta borde ha varit en självklarhet
              gentemot de 1,3 miljarder kineser som inte har möjlighet att kunna
              tala fritt själva.
            </seg>
            <seg xml:id="i-3125967f9d0b04a7-0">
              Idrott och kultur kan många gånger spela en betydligt större
              roll än vad politiken gör. Såväl idrottens som kulturens företrädare
              har unika möjligheter och redskap att göra skillnad, och deras
              språk är internationellt. Det handlar inte minst om att visa förtryckta
              befolkningar i diktaturer att det finns de på andra sidan gränsen
              som faktiskt bryr sig.
            </seg>
            <seg xml:id="i-29c771f4091b3171-0">
              Vinter-OS kommer 2014 att arrangeras i Ryssland. Det är ett bra
              tillfälle att visa vilken skillnad man kan göra med idrottens
              språk i ett land där yttrandefriheten beskärs för varje vecka
              som går. Då går det inte att huka i buskarna om demokrati, yttrandefrihet
              och mänskliga rättigheter.
            </seg>
            <seg xml:id="i-834e786f5f6606da-0">
              Fru talman! Alla länder som står upp för demokrati och öppenhet
              borde med mer, inte mindre, kontakter och handel påverka ledarna
              i bland annat Kinas, Burmas och Zimbabwes huvudstäder. Det är
              vår moraliska skyldighet att på alla plan sätta tryck så att diktaturerna
              utvecklas i demokratisk ordning. Därför måste alla civiliserade
              aktörer ta sitt ansvar att på alla sätt aktivt plantera frön av
              humanistiska värderingar och demokratiska principer; det må vara
              nationer, organisationer och för den delen också enskilda personer.
              Också varje enskild människa har på det privata planet möjlighet
              att göra aktiva val i sitt resande och i sitt utbyte med människor
              i andra länder. Alla kan vi vara ambassadörer för att sprida värderingar
              om demokrati, mänskliga rättigheter och civiliserad kultur.
            </seg>
            <seg xml:id="i-641a7def73b24d6f-0">
              Fru talman! Vi har alla som individer ett personligt ansvar att
              i vårt umgänge visa att vi har värderingar och också vågar stå
              upp för dem. Man kan aldrig ta demokratin för självklar, men lika
              lite ska man ta diktaturer och totalitära system för evigt givna.
              Det gamla Sovjetunionens fall är ett ypperligt bevis på detta,
              trots att den svenska regeringen under många decennier var undfallande
              inför en övermakt som man trodde skulle bestå i evighet.
            </seg>
          </u>
          <note type="speaker" xml:id="i-cfb866e1a964d546-0">
            Anf. 388 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-2ded1d244d7d9378-0">
            <seg xml:id="i-c4250212ada3c628-0">
              Fru talman! Den europeiska familjen växer. I dag omfattas EU
              av hela 27 länder. Utvidgningen har varit EU:s allra mest lyckosamma
              instrument för fred och välstånd.
            </seg>
            <seg xml:id="i-6c4f43ffd07896ec-0">
              Alla länder vinner på att ha demokratiska och stabila grannar.
              Därför håller EU dörren öppen för fler medlemsländer, och ingen
              vet med säkerhet var unionens gräns kommer att gå i framtiden.
              Många nya länder står på tur som naturligtvis först måste uppfylla
              de tre grundläggande kriterier som infördes redan på 90-talet.
            </seg>
            <seg xml:id="i-83d9664b26017afc-0">
              Det är det politiska kriteriet som handlar om att landet ska
              ha stabila institutioner som garanterar demokrati, rättssäkerhet,
              mänskliga rättigheter och respekt för och skydd av minoriteter.
            </seg>
            <seg xml:id="i-08597311b8a578a2-0">
              Vidare är det det ekonomiska kriteriet som handlar om att landet
              ska vara en väl fungerande marknadsekonomi som har kapacitet att
              klara av konkurrens och marknadskrafter inom EU.
            </seg>
            <seg xml:id="i-225afe05cb68e25e-0">
              Till sist har vi det administrativa kriteriet som handlar om
              ett lands förmåga att anta de krav som följer med medlemskapet,
              inklusive de politiska, ekonomiska och monetära mål som EU har
              satt upp.
            </seg>
            <seg xml:id="i-010beeb99c82c519-0">
              Bland de länder som i dag har kandidatstatus kan nämnas Turkiet
              som redan 1958 ansökte om och fick ett slags samarbetsavtal. Status
              som kandidatland fick Turkiet först 1999, och eftersom landet
              måste uppfylla kraven, precis som alla andra ansökningsländer,
              har processen gått förhållandevis långsamt.
            </seg>
            <seg xml:id="i-62467d9d57844aef-0">
              Bristen på respekt för de mänskliga rättigheterna och skydd av
              minoriteter, Cypernfrågan, men också ekonomiska och sociala problem
              har varit kärnfrågor som dragit ned förhandlingstakten. Det räcker
              med andra ord inte att Turkiet uppfyller de ekonomiska och de
              administrativa kraven för medlemskap i EU om landet inte kan leva
              upp till de politiska.
            </seg>
            <seg xml:id="i-ae9de3d4b5fb2be2-0">
              Fru talman! Medborgerliga fri- och rättigheter i Turkiet har
              en mörk historia. Många har här i Sveriges riksdag vittnat om
              kurders, syrianers, assyriers och armeniers tragiska öden. Men
              det finns en minoritet vars historia av okända skäl ännu inte
              har berättats här i kammaren, och det finns all anledning att,
              om så bara för ett ögonblick, rikta strålkastarna mot dem, även
              om deras historia knappast låter sig berättas på några få minuter.
            </seg>
            <seg xml:id="i-6e65225ed097e2d9-0">
              I över 4 000 år har greker levt i områden kring Egeiska havet.
              Konstantinopel var huvudstaden i det bysantinska riket fram till
              1453, då staden erövrades av det osmanska riket. Fram till dess
              hade Konstantinopel, dagens Istanbul, varit kristendomens viktigaste
              centrum, ett centrum som sakta men säkert tvingats till reträtt
              av den turkiska staten som varken erkänner den grekisk-ortodoxa
              patriarkens religiösa ställning om ledare för 300 miljoner ortodoxa
              kristna, den ortodoxa kyrkans rätt till enskilt ägande trots utslaget
              i Europadomstolen eller den ortodoxa kyrkans rätt att utbilda
              sina präster vid den teologiska fakulteten i Halki som stängdes
              1971.
            </seg>
            <seg xml:id="i-9514796f9baed801-0">
              Den grekisk-ortodoxa församlingen i Turkiet har minskat dramatiskt.
              I dagsläget är det endast ca 2 000 greker kvar i Istanbul på grund
              av den systematiska diskrimineringen och de otaliga övertramp
              som den turkiska staten gjort sig skyldig till de senaste 85 åren.
            </seg>
            <seg xml:id="i-af2619d44a1fb9fc-0">
              Trots Lausannefördraget från 1923 som skulle garantera grekerna
              deras äganderätt och religionsfrihet har den grekiska minoriteten
              i Istanbul i omgångar fått utstå kränkningar under hela 1900-talet.
              I september 1955 fick grekerna i Istanbul sin egen kristallnatt,
              snarlik den i Nazityskland 1938. Den fick katastrofala konsekvenser
              med en ofattbar förstörelse av ortodoxa kyrkor, skolor, kyrkogårdar,
              affärer och bostäder. Människor mördades, och kvinnor våldtogs.
            </seg>
            <seg xml:id="i-e76c39751e2bff9b-0">
              Senare, i mitten av 60-talet, genomfördes en etnisk rensning
              i Istanbul då över 12 000 greker deporterades med omedelbar verkan,
              trots försäkran i Lausannefördraget från 1923 som gav grekerna
              rätt till permanent uppehållstillstånd i Turkiet. Deporteringen
              genomfördes på några få dagar med konfiskering av grekernas ägodelar
              vilket fick förödande konsekvenser för de drabbade och deras familjer.
            </seg>
            <seg xml:id="i-de5db15880a99793-0">
              Samtidigt tvingades även den resterande delen av den grekiska
              kolonin på ca 120 000 människor som sökt och faktiskt fått turkiskt
              medborgarskap lämna Istanbul på grund av den psykologiska terrorn.
              All egendom konfiskerades, och nu drivs processer i Europadomstolen
              för att återge grekerna äganderätten till fastigheter de tvingats
              lämna.
            </seg>
            <seg xml:id="i-462d2a02974991a9-0">
              Fru talman! Jag menar att den turkiska staten inte respekterar
              ingångna avtal och att vägen till medlemskap i den europeiska
              familjen fortfarande är väldigt lång. Men låt mig vara tydlig
              med en sak: Grekland är anhängare av turkiskt medlemskap enligt
              devisen full compliance, full membership , vilket jag tycker är
              ett rimligt förhållningssätt. Grekerna vill absolut inte att Turkiet
              placeras på ett stickspår, detta i första hand då man ser förhandlingarna
              som ett sätt att lösa ut de bilaterala problemen.
            </seg>
            <seg xml:id="i-686c7b8d2e928f7a-0">
              Hur redo Turkiet är att ingå som en fullvärdig medlem i EU avspeglas
              i hur villigt Turkiet är att stå för rättsäkerhet och demokrati.
              Här måste EU hålla fast vid de kriterier som gäller för nya medlemsländer.
              Turkiet förväntas inte bara införa EU:s lagstiftning, utan det
              är i utövning av lagen som Turkiet kommer att bedömas.
            </seg>
          </u>
          <note type="speaker" xml:id="i-a519d973497114ce-0">
            Anf. 389 STAFFAN ANGER (m):
          </note>
          <u who="staffan_anger_92af81" xml:id="i-52c664ad2f3e1c6d-0" next="cont">
            <seg xml:id="i-df72ae36ff73e382-0">
              Fru talman! Sverige är förmodligen det land i världen som är
              mest beroende av frihandel. Mycket av vårt välstånd bygger på
              vår export som uppgår till hela 52 procent av bruttonationalprodukten
              förmodligen en av de högsta procentsatserna i världen.
            </seg>
            <seg xml:id="i-33a75128ab0e3296-0">
              Främst våra stora företag har under många år varit utomordentligt
              framgångsrika i att sälja sina produkter på världsmarknaden i
              tuffare och tuffare konkurrens och också genom att etablera produktion
              i ett flertal länder när det har varit nödvändigt. De medelstora
              och små företagen har också under de senaste åren etablerat sig
              i flera länder och arbetar intensivt med att komma in med sina
              produkter i nya länder och öka sina marknadsandelar.
            </seg>
            <seg xml:id="i-0abfb4f51067d4ec-0">
              Tyvärr kan vi i dag konstatera att totalt i världen har vår marknadsandel
              minskat sedan 1995. En noggrann utredning presenterades i fredags
              där detta med tappade marknadsandelar framkommer. Utredningen
              heter Svensk export och internationalisering Utveckling, utmaningar,
              företagsklimat och främjande .
            </seg>
            <seg xml:id="i-9620aca0765a2056-0">
              Det är klart att Sverige och svenska företag nu måste satsa ännu
              mer för att konkurrera på världsmarknaden den är tuff och därmed
              se till att vårt välstånd inte bara behålls utan även förbättras
              i framtiden. Det är viktigt eftersom vi är så beroende av vår
              export.
            </seg>
            <seg xml:id="i-e743486fb02ff7e2-0">
              Den här utredningen från förra veckan pekar också på att vi har
              många möjligheter att förbättra exporten, inte minst inom tjänstesektorn
              där vi också har gjort detta. Potentiella affärsmöjligheter är
              mycket stora där. Affärsmöjligheterna är också mycket stora på
              många andra områden, exempelvis miljöteknik.
            </seg>
            <seg xml:id="i-4991bb835b7e9bef-0">
              Att ha en i grunden bra företagspolitik, fru talman, är basen
              för en bra export, och det har regeringen verkligen visat. Den
              senaste budgeten ger en förbättring för företagen med 16 miljarder.
              Det handlar bland annat om lägre företagsskatt, lägre arbetsgivaravgifter,
              förbättring av 3:12-reglerna med mera. Det är viktigt att ha en
              bra företagspolitik så att företagen kan exportera mer, och det
              har vi. Utan en bra företagspolitik är det svårt att öka exporten
              markant.
            </seg>
            <seg xml:id="i-eb472a266bd78695-0">
              Regeringen satsar också mycket stort på forskning och utveckling,
              vilket är väldigt viktigt. Det är en ökning på 15 miljarder under
              de närmaste fyra åren. Det leder säkerligen till nya produkter
              som företagen kan exportera när de samarbetar med universitets-
              och högskolevärlden.
            </seg>
            <seg xml:id="i-a207c4b81ab1a1ba-0">
              Fru talman! I dag blåser det tyvärr motvind när det gäller frihandel
              i världen. Det finns en risk att vi får en president i USA som
              är emot frihandel. Vissa länder i Europa arbetar emot frihandel
              för att skydda sin egen industri som i vissa fall inte klarar
              konkurrensen. Doharundans kollaps är allvarlig, inte minst för
              länder under utveckling.
            </seg>
            <seg xml:id="i-656e189168b83d15-0">
              Vår regering arbetar aktivt i EU och övriga världen för ökad
              frihandel. Vår utmärkta handelsminister har gått i spetsen för
              ökad frihandel och arbetar med sina medarbetare för att ytterligare
              förbättra detta. Handelsministern har exempelvis agerat starkt
              i EU och även rest till Moskva för att försöka mildra de höga
              exporttullar på trävirke som Ryssland vill införa från den 1 januari.
              Ryssland har redan höjt exporttullen i ett första steg.
            </seg>
            <seg xml:id="i-12a0deea286fa62d-0">
              Handelsministerns policydokument för ökad handel, som tidigare
              presenterats, är ett utmärkt dokument som bådar gott för framtiden.
              Det ger möjlighet att öka företagens export.
            </seg>
            <seg xml:id="i-0887338a355c421b-0">
              Även om vi nu är på väg in i en lågkonjunktur som kan bli besvärlig
              på grund av finanskrisen är jag övertygad om att vi på många produktområden
              kan öka våra marknadsandelar, främst genom export från medelstora
              och mindre företag om vi satsar vidare. Det finns en mängd områden
              i världen där de här företagen inte är etablerade. Det är inte
              så konstigt att segla på de här länderna. Det har jag gjort många
              gånger under mitt aktiva liv i näringslivet.
            </seg>
          </u>
          <note xml:id="i-1ee33f649a22cffc-0">
            Anf. 390 GUNNAR ANDRÉN (fp) replik:
          </note>
          <u who="staffan_anger_92af81" prev="cont" xml:id="i-7400912392d7bee4-0">
            <seg xml:id="i-277b2c286cd0105b-0">
              Fru talman! Det är tråkigt att ingen från oppositionen är kvar
              här i kammaren, men jag har lång erfarenhet av att vara i opposition,
              så jag får väl fungera på det sättet också.
            </seg>
            <seg xml:id="i-99afe9554b308549-0">
              Jag har inte kunnat ta del av den här utredningen, men jag skulle
              vilja fråga Staffan Anger, som har erfarenhet inte minst från
              storindustrin, hur vi ska få mindre företag att exportera mer.
              Jag tror att det är en av nyckelfrågorna att vi får bättre exportmöjligheter
              för de lite mindre företagen, oavsett vilken regering vi har.
            </seg>
            <seg xml:id="i-49ef48eecc83ff67-0">
              Jag var för något år sedan på Björcks Rör i Hallstavik. Det är
              inget stort företag. Man har elva anställda. Det företaget hade
              50 procent av sin omsättning i Finland. Det är oerhört väsentligt
              att man söker sig utanför det lilla Sverige som bara har nio miljoner
              invånare när EU har 450 miljoner.
            </seg>
            <seg xml:id="i-3bcdd995a51f318c-0">
              Vad kan vi göra mer för dessa småföretags exportmöjligheter?
            </seg>
          </u>
          <note type="speaker" xml:id="i-f9a7d6339b094ff1-0">
            Anf. 391 STAFFAN ANGER (m) replik:
          </note>
          <u who="staffan_anger_92af81" xml:id="i-52c664ad2f3e1c6d-1" next="cont">
            <seg xml:id="i-6037df1d80f0792d-0">
              Fru talman! Tack, Gunnar Andrén, för den frågan. Det är naturligtvis
              helt avgörande om vi ska klara exportökningarna. De stora industriföretagen
              Ericsson och ABB har sina organisationer, och de klarar detta.
              Men småföretagen har inte detta. Nu har vi infört rådgivande verksamhet
              när det gäller Almi. Exportrådgivare finns utplacerade, och de
              ger exportråd gratis. Det är väldigt viktigt.
            </seg>
            <seg xml:id="i-e6b80e81ae4eb124-0">
              Vi måste också utveckla Exportrådsorganisationen. Vi satsar nu
              70 miljoner i Shanghai, och vi ska försöka att få in så många
              småföretag som möjligt där. Björks är ett bra exempel på stor
              export i ett litet företag.
            </seg>
            <seg xml:id="i-b9e93a1a83d0a63d-0">
              Vi har startat Exportrådskontor i Malaysia och Singapore. För
              ett år sedan startade vi ett i Dubai, vilket också var mycket
              lyckosamt. Det kommer nu även i Egypten och Chile. Den här rådgivningen
              ska vara gratis i första steget, och sedan får man betala.
            </seg>
          </u>
          <note xml:id="i-7263f8a285bda41a-0">
            Anf. 392 GUNNAR ANDRÉN (fp) replik:
          </note>
          <u who="staffan_anger_92af81" prev="cont" xml:id="i-7400912392d7bee4-1">
            <seg xml:id="i-66b0f09458f33e40-0">
              Fru talman! Jag tror också att en del av de problem som vi nu
              upplever, och som är ostridiga när det gäller konjunkturnedgången,
              måste lösas genom att vi satsar på export i den bemärkelsen att
              vi också ökar förädlingsgraden av våra råvaror. Det är ett måste.
            </seg>
            <seg xml:id="i-8560eb656afeba05-0">
              Utan att ha läst den där undersökningen skulle jag gärna vilja
              veta om Staffan Anger har några bra förslag på vad man skulle
              kunna göra för att nå inte minst den stora tyska marknaden. Det
              är en marknad med stor köpkraft.
            </seg>
            <seg xml:id="i-395b6cf7b064b998-0">
              Allra sist vill jag gärna instämma i att det är ett bekymmer
              med de ryska tullarna som uppgår till 50 euro per ton från den
              1 januari 2009. Det är ett sätt att exportera arbetslöshet till
              Sverige, och det tycker jag att vi ska sätta oss upp emot så mycket
              vi någonsin kan.
            </seg>
          </u>
          <note type="speaker" xml:id="i-939a55ad2124af69-0">
            Anf. 393 STAFFAN ANGER (m) replik:
          </note>
          <u who="staffan_anger_92af81" xml:id="i-2509142c2d5866e5-0">
            <seg xml:id="i-77de56647fc5dcfa-0">
              Fru talman! Tack för den frågan! Vi kan inte exportera standardprodukter.
              Vi måste ha ett högt värde i produkterna, och det ökar hela tiden.
              Under min tid som företagsledare såg vi till att vi gjorde systemförsäljning
              på de här standardprodukterna så att de gick in i ett större system.
              Systemförsäljning är ett viktigt ord, likaväl som tjänsteföretagsförsäljning.
              Med vår kunskap, våra duktiga ingenjörer och med jättesatsningen
              på 15 miljarder till forskning och utveckling de närmaste fyra
              åren, vilket är mer än de tidigare fyra åren, kan vi klara detta.
            </seg>
            <seg xml:id="i-9a1c0955f9aa5d13-0">
              Tyskland är ett ånglok. De har många medelstora företag som är
              duktiga på export. Vi har en bra organisation i Tyskland för Exportrådet.
              Det är ungefär samma kultur där. Genom att man koncentrerar sig
              på added value och systemleveranser till tyskarna kan man mycket
              väl öka marknadsandelarna.
            </seg>
          </u>
          <note type="speaker" xml:id="i-71cfbde5c3afa28e-0">
            Anf. 394 GÖRAN MONTAN (m):
          </note>
          <u who="goran_montan_bf9e28" xml:id="i-1044d5a962b05eff-0">
            <seg xml:id="i-3723505aacd9c09f-0">
              Fru talman! Det är trevligt att få runda av den här dagen av
              den allmänpolitiska debatten även om publiken har svikit något.
            </seg>
            <seg xml:id="i-709a7b78b52d1e18-0">
              Fru talman! Jag hade egentligen planerat att mitt inlägg i dag
              skulle handla om demokrati och korruptionsbekämpning i Afrika,
              men den senaste tidens finansoro har fått mig att ändra fokus.
            </seg>
            <seg xml:id="i-871e561cfd6e4cc8-0">
              Island befinner sig just nu i den värsta ekonomiska kris som
              en västerländsk demokrati någonsin har råkat ut för. Alla banker
              i Island har tagits över och administreras nu av staten. Detta
              åtagande är av en storlek som vi i Sverige har svårt att ta till
              oss. Sedan de tre stora bankerna privatiserades 19982003 har de
              vuxit så att deras sammanlagda tillgångar i mitten av 2008 uppgick
              till ett värde som översteg den isländska bruttonationalprodukten
              med åttatio gånger. De hade helt enkelt blivit för stora för staten
              att rädda.
            </seg>
            <seg xml:id="i-0bcca4a2629a9746-0">
              Orsakerna till den finansiella härdsmälta som Island genomlider
              har diskuterats livligt den senaste tiden, och jag tänker inte
              fördjupa mig i den utan bara konstatera att Island och aggressiva
              finanshajar inte är helt utan skuld.
            </seg>
            <seg xml:id="i-43da8720cfe6508e-0">
              Men problemet är nu att ett helt lands existens och självständighet
              har satts i fara. I detta prekära läge tvingas Island vända sig
              till Ryssland och förhandla om ett lån på 4 miljarder euro, en
              summa som motsvarar ungefär Sveriges försvarsbudget.
            </seg>
            <seg xml:id="i-3aeb2ce4c88626a1-0">
              En liten historielektion kan möjligtvis vara på sin plats här.
              Det var faktiskt en svensk, Gardar Svararsson, som först anlände
              och seglade runt Island. Men sedan är Islands historia intimt
              förknippad med Norge och Danmark, och landet är, som alla vet,
              en självklar del av det nordiska samarbetet. Island betraktas
              allmänt som världens äldsta ännu aktiva demokrati.
            </seg>
            <seg xml:id="i-fe6c84dbdc7a986c-0">
              När moderlandet Danmark ockuperades av Nazityskland under andra
              världskriget ockuperade Storbritannien i sin tur Island. Den 17
              juni 1944 utropade sig Island som självständig republik och blev
              efter fredsslutet medlem i Nato. USA etablerade en stor och strategiskt
              mycket viktig militärbas på ön, som övergavs så sent som för bara
              två år sedan. Island har ingen egen försvarsmakt.
            </seg>
            <seg xml:id="i-c56ef73deb512852-0">
              Det är med tanke på de historiska banden och Islands strategiska
              läge minst sagt märkligt för att inte säga upprörande att detta
              lilla land mitt i Atlanten inte får det stöd som det behöver för
              att klara upp en hotande finansiell kris av de länder som har
              utnyttjat det under så lång tid. De skandinaviska länderna har
              förvisso erbjudit hjälp, men inte i den grad att det har kunnat
              avhjälpa krisen. Storbritannien har hittills bara ställt enorma
              och ohemula krav, och USA, som ändå har huvudansvaret för den
              globala ekonomiska krisen, har över huvud taget inte hört av sig.
            </seg>
            <seg xml:id="i-1883885ae889217e-0">
              Här träder i stället Ryssland och Putin in i bilden. Det är viktigt
              att fundera över det land som nu vill komma in och hjälpa Island.
              Rysslands utveckling i antidemokratisk riktning under de senaste
              decennierna är mycket beklaglig och inte så lite oroande. Det
              känns inte bra att som nordisk granne och vän i detta läge då
              låta den isländska demokratin hamna i en situation där det enda
              alternativet är att göra sig beroende av ryska pengar, pengar
              som med största säkerhet lånas ut till ett högt pris.
            </seg>
            <seg xml:id="i-3dfaa35b6acb475d-0">
              Man behöver nämligen inte vara konspiratoriskt lagd för att misstänka
              att de ryska motiven för att komma Island till hjälp kanske inte
              är helt oskyldiga. Intressen i det isländska strategiska läget,
              intressen av naturresurser i Arktis samt en möjlighet att expandera
              sin så kallade intressesfär snarare än 300 000 lättade islänningar
              är förmodligen vad de ryska makthavarna hoppas att få i utbyte
              för sitt miljardlån.
            </seg>
            <seg xml:id="i-2af7349816795f25-0">
              Vad skulle ett ekonomiskt beroende av Ryssland innebära för Islands
              självständighet? Med tanke på hur Putinryssland reagerade på demokratiseringen
              i Ukraina, hur Putinryssland reagerade på Georgiens närmande till
              Europa och Nato samt den maktdemonstration som Putin med anhang
              var villig att genomföra när Estlands demokratiskt valda regering
              flyttade ett sovjetiskt krigsmonument är det inte så svårt att
              föreställa sig hur samma land skulle reagera om Island enligt
              ryskt synsätt väljer fel väg. Att Ryssland i ett sådant läge skulle
              utnyttja det lilla Islands beroendeställning för att exempelvis
              förhindra ett närmande till EU eller ett återförande av Natotrupper
              till öriket är inte bara möjligt utan faktiskt troligt.
            </seg>
            <seg xml:id="i-234b381733b1b1d6-0">
              Jag har ett personligt engagemang i Island, och jag har också
              många vänner som har uttryckt sin oro, inte bara över de ekonomiska
              följderna utan även över Islands framtid som nation. Att låta
              ryska pengar hjälpa Island ur krisen vore, om man ska vara lite
              fyndig, en riktig björntjänst. Sverige och resten av EU borde
              därför verka för att ge Island ett annat alternativ än det ryska,
              ett alternativ som leder bort från den ryska demokratiska vintern
              och in i den europeiska värmen.
            </seg>
          </u>
          <note type="speaker" xml:id="i-c49a81b68ec124fe-0">
            Anf. 395 FINN BENGTSSON (m) replik:
          </note>
          <u xml:id="i-9fa68b436aaae644-35" who="unknown">
            <seg xml:id="i-384afbdfa3103774-0">
              Fru talman! Jag blev hemskt glad över att höra att Göran Montan
              hade bytt fokus, även om det var två intressanta inlägg som här
              annonserades, inte minst det sista, som vi själva har upplevt,
              bland annat kvällens tålmodiga talman och jag, som var med en
              delegation för att studera forskningen, sedan länge planerad,
              på Island. Jag var där faktiskt bland annat i helgen och fick
              uppleva lite grann av stämningen på plats. Jag upplevde att det
              helt klart fanns en oro hos gemene man på gatan och även tjänstemän
              på Alltinget, som vi besökte, av den karaktär som Göran Montan
              här beskriver.
            </seg>
            <seg xml:id="i-12addba6ad2ef105-0">
              Den som är satt i skuld är icke fri har sagts av en tidigare
              statsminister, och det är ju väldigt allvarligt när det handlar
              om en finansiell kris som faktiskt, som Göran Montan säger, övergår
              till en potentiell säkerhetspolitisk kris. Min fråga till dig,
              Göran Montan, gäller att du nämnde lite olika lösningsförslag
              här. Tror du att det främst är de nordiska strukturerna som ska
              hjälpa till eller de europeiska? Är det Nato vi bör påverka och
              i så fall hur? Eller är det möjligtvis Islands intresse för ett
              medlemskap i EU som kan vara i fokus för diskussionen?
            </seg>
          </u>
          <note type="speaker" xml:id="i-c5fb126201a525a7-0">
            Anf. 396 GÖRAN MONTAN (m) replik:
          </note>
          <u who="goran_montan_bf9e28" xml:id="i-1044d5a962b05eff-1">
            <seg xml:id="i-f68f4c35ca2f1708-0">
              Fru talman! Jag tror att det är en kombination av dessa saker.
              Självklart är det så att de swaps , alltså de möjligheter som
              de nordiska länderna nu har satt i gång och stödköpen av den isländska
              kronan har hjälpt i ett initialt skede. Men för att råda bot på
              detta gäller det naturligtvis att sätta ihop ett stödpaket. De
              nordiska länderna inom EU och även Norge utanför, kanske tillsammans
              med USA, skulle med lätthet kunna sätta ihop ett sådant paket.
            </seg>
            <seg xml:id="i-bedaf9b2018ec312-0">
              Island har egentligen inte haft särskilt många lån. Tre gånger
              har man lånat av IMF, och de lånen har man betalat tillbaka. Problemet
              var här att man inte hade byggt upp en tillräckligt stor valutareserv
              så att man kunde försvara kronan.
            </seg>
            <seg xml:id="i-e65bdfdf22cf3319-0">
              Men Island har mycket kapital. Förutom att man har billig och
              miljövänlig energi, fisk och andra tillgångar har man en ung och
              välutbildad befolkning som är beredd att arbeta hårt.
            </seg>
          </u>
          <note type="speaker" xml:id="i-7c745e864857a333-0">
            Anf. 397 FINN BENGTSSON (m) replik:
          </note>
          <u xml:id="i-9fa68b436aaae644-36" who="unknown">
            <seg xml:id="i-4c2ff165bd9948af-0">
              Fru talman! Tack för svaret! Jag tycker att det är mycket klarsynt
              av Göran Montan att lyfta fram den här mycket dagsaktuella frågan.
              Om jag har förstått det rätt är det just i dag som en isländsk
              delegation har förhandlat med Ryssland kring vilket utfall det
              nu månde bliva.
            </seg>
            <seg xml:id="i-2f867784f008ac36-0">
              Som Göran Montan nämnde är det finansiella behovet i storleksordningen
              motsvarande hela Sveriges försvarsbudget, och det är alltså en
              enorm investering som krävs. Att på något sätt arbeta på alla
              de arenor som nämndes tror jag därför är väldigt viktigt.
            </seg>
            <seg xml:id="i-f1fa66009d71e51d-0">
              Jag tycker också att det kan förtjäna att läggas till att i den
              här debatten har bland annat Wilhelm Agrell, vår kände freds-
              och konfliktforskare, yttrat att han också ser med oro på att
              man erbjuder ekonomisk hjälp där motprestationer som kanske är
              av säkerhetspolitiskt allvarlig karaktär inte kan vara långt borta.
              Jag hoppas därför att den signal som skickas genom Göran Montans
              klarsynta inlägg här på något sätt leder till att främst de nordiska
              länderna, även med stöd av EU, försöker påverka Nato och att man
              tillsammans hittar en lösning.
            </seg>
          </u>
          <note type="speaker" xml:id="i-baee1b0792ba5afb-0">
            Anf. 398 GÖRAN MONTAN (m) replik:
          </note>
          <u who="goran_montan_bf9e28" xml:id="i-70391d2d323ea92f-0" next="cont">
            <seg xml:id="i-152642bc981569fd-0">
              Fru talman! Jag vill tacka Finn Bengtsson för frågan. Det allvarliga
              i den här situationen och det som gör mig orolig är att vi under
              de senaste åren, faktiskt sammanfallande med att USA tog bort
              sina trupper från Island, har märkt en ökad aktivitet från Rysslands
              sida. Enligt mina källor kan man numera sätta klockan efter de
              ryska spaningsplanens överflygningar i luftrummet nära Island.
              Natoländerna turas numera om jag tror att det just nu är Tjeckien
              som har uppgiften att gå upp och synliggöra närvaro i luftrummet.
              Ryska oljetankrar som går förbi Island har haft ubåtar liggande
              under skrovet.
            </seg>
            <seg xml:id="i-0e53b81b1569ca8e-0">
              Det här är inte tomt prat. Det kanske inte råder kallt krig i
              dag, men det finns oroande tecken som vi faktiskt bör ta på allvar.
            </seg>
          </u>
          <note xml:id="i-273a2f056bf35a1b-0">
            Anf. 399 GUNNAR ANDRÉN (fp) replik:
          </note>
          <u who="goran_montan_bf9e28" prev="cont" xml:id="i-9777c60af713452c-0">
            <seg xml:id="i-7eff892ae4271eb4-0">
              Fru talman! Även jag tycker att Island, som ingår i den nordiska
              gemenskapen, är värt att komma upp i en sådan här debatt.
            </seg>
            <seg xml:id="i-daf6d6e5e554831c-0">
              Jag ville skifta fokus till de ekonomiska problemen. Då måste
              man ändå konstatera att på Island, liksom fallet var i Norge och
              på Grönland, har det funnits ekonomiska särintressen som har gjort
              att man inte har kunnat anta den för hela befolkningen rimligaste
              lösningen, nämligen att närma sig Europeiska unionen på ett vettigt
              sätt.
            </seg>
            <seg xml:id="i-a8f4b7a5ebd1d7f5-0">
              Jag skulle vilja fråga Göran Montan, som nyligen varit på Island,
              om inte Island för att kunna få den ekonomiska stabilitet som
              är nödvändig måste ansluta sig till de ekonomiska kriterier som
              vägleder EU och nu på bankområdet hela den västliga gemenskapen.
            </seg>
          </u>
          <note type="speaker" xml:id="i-aa23e4d5e65907ef-0">
            Anf. 400 GÖRAN MONTAN (m) replik:
          </note>
          <u who="goran_montan_bf9e28" xml:id="i-70391d2d323ea92f-1" next="cont">
            <seg xml:id="i-41b09e61663f3199-0">
              Fru talman! Jag skulle vilja säga att jag inte bara varit på
              Island nyligen. Sedan 20 år besöker jag Island regelbundet. Jag
              har ett litet hus där och föder upp islandshästar, mina döttrar
              har gått på universitet på Island och så vidare. Jag har alltså
              ett mycket intimt förhållande till landet.
            </seg>
            <seg xml:id="i-d33cce2c9ff0f476-0">
              Beträffande frågan är det naturligtvis så att Island förbinder
              sig, och de har redan klart uttalat att de kommer att följa alla
              de finansiella regler som ställs upp av EU och av den finansiella
              världen över huvud taget. Problemet med EU-anslutningen ligger
              snarare i det särintresse som Island fortfarande har i fisket.
              Det är där skon klämmer, och det är en stor svårighet. Den frågan
              måste lösas.
            </seg>
          </u>
          <note xml:id="i-1951f6713b882a8e-0">
            Anf. 401 GUNNAR ANDRÉN (fp) replik:
          </note>
          <u who="goran_montan_bf9e28" prev="cont" xml:id="i-9777c60af713452c-1">
            <seg xml:id="i-0c8a2f6497a132f9-0">
              Fru talman! Det var just fisket jag syftade på när jag talade
              om det stora särintresse som präglat hela politiken.
            </seg>
            <seg xml:id="i-7076c8dd1cac91cd-0">
              Låt mig ta upp en detalj som inträffat under de senaste dagarna,
              nämligen den våldsamma koncentrationen inom pressen på Island.
              Där har Morgunblaðið och Fréttablaðið tvingats gå samman och man
              har lagt ned Morgunblaðiðs gratistidning 24 timmar, som den heter
              i svensk översättning. Också det är en effekt av den finansiella
              krisen, som vi ännu inte skådat i Sverige. På Island ser vi dock
              tydligt att man kan upphöra med konkurrensen på den annars hårt
              konkurrensutsatta marknaden för dagstidningar. Att detta inte
              kommit till Sverige får vi vara lyckliga över, men det är en allvarlig
              följd av det som hänt på Island.
            </seg>
          </u>
          <note type="speaker" xml:id="i-2555478e2c7cd2f9-0">
            Anf. 402 GÖRAN MONTAN (m) replik:
          </note>
          <u who="goran_montan_bf9e28" xml:id="i-70391d2d323ea92f-2" next="cont">
            <seg xml:id="i-6be555b086ce13bb-0">
              Fru talman! Det är en intressant fråga som Gunnar Andrén tar
              upp. Svaret finns i två storheter. För det första är landet väldigt
              litet. Marknaden är extremt liten. En dagstidning skriven på isländska
              är lite svårexporterad, om jag uttrycker mig så.
            </seg>
            <seg xml:id="i-db1ec2ce1dd735e2-0">
              Det som är alarmerande, för det andra, är att Fréttablaðið och
              Morgunblaðið gått ihop trots att de har olika politiska baser.
              Den enda tidning som egentligen finns kvar, fritt utanför, är
              tabloiden DV. Minskad konkurrens på detta område leder gärna till
              minskad debatt. Island har redan problem med att det är ett så
              litet land. Alla känner alla, och alla är de facto släkt med alla.
              Risken för vänskapskorruption är därför uppenbar.
            </seg>
          </u>
          <note xml:id="i-378aa0305a61cac2-0">
            4 § Bordläggning och beslut om motionsrätt
          </note>
          <note xml:id="i-38426e9e6d8931ee-0">
            Anmäldes och bordlades
          </note>
          <note xml:id="i-54121c703cfafb00-0">
            Kammaren biföll talmannens förslag att motioner fick väckas på
            denna skrivelse.
          </note>
          <note xml:id="i-0520a45274b8c47d-0">
            5 § Anmälan om interpellationer
          </note>
          <note xml:id="i-42afa7dd95690c2c-0">
            Anmäldes att följande interpellationer framställts
          </note>
          <note xml:id="i-75b52c22e365c095-0">
            den 15 oktober
          </note>
          <note xml:id="i-6641696dd8815cab-0">
            Siv Holma
          </note>
          <note xml:id="i-0e0047b1b6f3ae4a-0">
            Lena Olsson
          </note>
          <note xml:id="i-8e6e38b65fc9b068-0">
            Interpellationerna redovisas i bilaga som fogats till riksdagens
            snabbprotokoll tisdagen den 21 oktober.
          </note>
          <note xml:id="i-92b5b9aa724d4b8a-0">
            6 § Anmälan om frågor för skriftliga svar
          </note>
          <note xml:id="i-e35ce862d427c741-0">
            Anmäldes att följande frågor för skriftliga svar framställts
          </note>
          <note xml:id="i-75b52c22e365c095-1">
            den 15 oktober
          </note>
          <u who="goran_montan_bf9e28" prev="cont" xml:id="i-9777c60af713452c-2">
            <seg xml:id="i-9781ee51302ce7bb-0">
              Luciano Astudillo
            </seg>
            <seg xml:id="i-9781ee51302ce7bb-1">
              Luciano Astudillo
            </seg>
            <seg xml:id="i-9781ee51302ce7bb-2">
              Luciano Astudillo
            </seg>
            <seg xml:id="i-9781ee51302ce7bb-3">
              Luciano Astudillo
            </seg>
            <seg xml:id="i-9781ee51302ce7bb-4">
              Luciano Astudillo
            </seg>
          </u>
          <note xml:id="i-38ea6e3ba567db7a-0">
            Claes-Göran Brandin
          </note>
          <note xml:id="i-65b896f64a384dc1-0">
            Lennart Axelsson
          </note>
          <note xml:id="i-6d48414ab0d2e165-0">
            Hans Linde
          </note>
          <note xml:id="i-b1381df6d0c9fcc4-0">
            Anne Ludvigsson
          </note>
          <note xml:id="i-5f1c1da0749f47f8-0">
            Thomas Bodström
          </note>
          <note xml:id="i-5f1c1da0749f47f8-1">
            Thomas Bodström
          </note>
          <note xml:id="i-89d471c610a99400-0">
            Lars Tysklind
          </note>
          <note xml:id="i-ae6093b553619d18-0">
            Frågorna redovisas i bilaga som fogats till riksdagens snabbprotokoll
            tisdagen den 21 oktober.
          </note>
          <note xml:id="i-76cf2a426797d925-0">
            7 § Anmälan om skriftliga svar på frågor
          </note>
          <note xml:id="i-40fe0d6204e8a0ca-0">
            Anmäldes att skriftliga svar på följande frågor inkommit
          </note>
          <note xml:id="i-75b52c22e365c095-2">
            den 15 oktober
          </note>
          <note xml:id="i-b033fca1e68370d5-0">
            av Fredrik Lundh
          </note>
          <note xml:id="i-6d48414ab0d2e165-1">
            Hans Linde
          </note>
          <note xml:id="i-6d48414ab0d2e165-2">
            Hans Linde
          </note>
          <note xml:id="i-0a1a676d01099863-0">
            Ameer Sachet
          </note>
          <note xml:id="i-5526757ca7267146-0">
            LiseLotte Olsson
          </note>
          <note xml:id="i-65b896f64a384dc1-1">
            Lennart Axelsson
          </note>
          <note xml:id="i-4da25cdd5a34fde0-0">
            Tina Acketoft
          </note>
          <note xml:id="i-4802991db08762e5-0">
            Désirée Liljevall
          </note>
          <note xml:id="i-8ef01c2ec7ea8a03-0">
            Maria Lundqvist-Brömster
          </note>
          <note xml:id="i-0a1a676d01099863-1">
            Ameer Sachet
          </note>
          <note xml:id="i-b5d3b977e5e69fba-0">
            Fredrik Lundh
          </note>
          <note xml:id="i-0a1ca3948d267f11-0">
            Eva Olofsson
          </note>
          <note xml:id="i-0a1a676d01099863-2">
            Ameer Sachet
          </note>
          <note xml:id="i-0a1a676d01099863-3">
            Ameer Sachet
          </note>
          <note xml:id="i-0a1a676d01099863-4">
            Ameer Sachet
          </note>
          <note xml:id="i-e169a5eb480f7956-0">
            Svaren redovisas i bilaga som fogats till riksdagens snabbprotokoll
            tisdagen den 21 oktober.
          </note>
          <note xml:id="i-67693db680d2e502-0">
            8 § Kammaren åtskildes kl. 21.03.
          </note>
          <note xml:id="i-c058c11803cad49d-0">
            Förhandlingarna leddes
          </note>
          <note xml:id="i-a87569bcbbd780e7-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
