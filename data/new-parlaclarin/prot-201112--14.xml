<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--14</head>
          <docDate when="2011-10-11">2011-10-11</docDate>
        </div>
      </front>
      <body>
        <div>
          <note xml:id="i-dfca9ecd73030426-0">
            ﻿
          </note>
          <note xml:id="i-f381b19b331aaebb-0">
            Riksdagens protokoll
          </note>
          <note xml:id="i-abe9a89a84155c6d-0">
            2011/12:14
          </note>
          <note xml:id="i-69a49454ccfca885-0" type="date">
            Tisdagen den 11 oktober
          </note>
          <note xml:id="i-e5ee25c792ebe5cf-0">
            Kl. 13:00 - 14:52
          </note>
          <note xml:id="i-ae05d6e1f686a17e-0">
            1 § Ledigheter
          </note>
          <note xml:id="i-bcc8136c6e293de0-0">
            Förste vice talmannen meddelade att Anders Flanking (C) ansökt
            om ledighet under tiden den 12 oktober 201118 september 2012.
          </note>
          <note xml:id="i-a9bd46d030c74050-0">
            Kammaren biföll denna ansökan.
          </note>
          <note xml:id="i-43ee01e167cb8ee3-0">
            Förste vice talmannen anmälde att Rickard Nordin (C) skulle tjänstgöra
            som ersättare för Anders Flanking.
          </note>
          <note xml:id="i-69d763b5ad492b05-0">
            Förste vice talmannen meddelade att Hillevi Larsson (S) ansökt
            om ledighet under tiden den 1 november31 december.
          </note>
          <note xml:id="i-a9bd46d030c74050-1">
            Kammaren biföll denna ansökan.
          </note>
          <note xml:id="i-f1ca6ee1be08f5f8-0">
            Förste vice talmannen anmälde att Rose-Marie Carlsson (S) skulle
            tjänstgöra som ersättare för Hillevi Larsson.
          </note>
          <note xml:id="i-19fb873930930cab-0">
            2 § Avsägelse
          </note>
          <note xml:id="i-a3ed78c78507da08-0">
            Förste vice talmannen meddelade att Anders Flanking (C) avsagt
            sig uppdraget som ledamot i riksbanksfullmäktige.
          </note>
          <note xml:id="i-d04f0865b61a0717-0">
            Kammaren biföll denna avsägelse.
          </note>
          <note xml:id="i-ce2914a0be1ebe4c-0">
            3 § Anmälan om kompletteringsval till civilutskottet
          </note>
          <note xml:id="i-52342078dbb6b99f-0">
            Förste vice talmannen meddelade att Socialdemokraternas riksdagsgrupp
            anmält Rose-Marie Carlsson som suppleant i civilutskottet under
            Hillevi Larssons ledighet.
          </note>
          <note xml:id="i-91fc76737cc3d36e-0">
            Förste vice talmannen förklarade vald under tiden den 1 november31
            december till
          </note>
          <note xml:id="i-e759213c1f36ea7e-0">
            suppleant i civilutskottet
          </note>
          <note xml:id="i-07a2a1dc1735052e-0">
            4 § Meddelande om val
          </note>
          <note xml:id="i-350dfdd673929917-0">
            Förste vice talmannen meddelade att val till Nordiska rådets
            svenska delegation skulle äga rum onsdagen den 12 oktober.
          </note>
          <note xml:id="i-92d75d0c1065faac-0">
            5 § Anmälan om inkomna uppteckningar från EU-nämndssammanträde
          </note>
          <note xml:id="i-e6bd054cd733de20-0">
            Förste vice talmannen anmälde att uppteckningar från EU-nämndens
            sammanträde fredagen den 23 september inkommit.
          </note>
          <note xml:id="i-08cf7aa382c92498-0">
            6 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-cf201dccca2d2802-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-79175a1064e6de2a-0">
            KOM(2011)379
          </note>
          <note xml:id="i-4d64832fe2d9be8a-0">
            KOM(2011)380
          </note>
          <note xml:id="i-19e4aadf9d4efa5e-0">
            7 § Hänvisning av ärenden till utskott
          </note>
          <note xml:id="i-405fc8d698f42bfe-0">
            Föredrogs och hänvisades
          </note>
          <note xml:id="i-31964f76309394b9-0">
            8 § Anmälan och hänvisning av motioner till utskott
          </note>
          <note xml:id="i-c3f349e6771caf00-0">
            Anmäldes
          </note>
          <note xml:id="i-8491e9dbf8094b8e-0">
            Kammaren biföll talmannens förslag att motionerna omedelbart
            skulle hänvisas till utskott enligt motionsförteckningens förslag.
          </note>
          <note xml:id="i-0b66d64360b29fdb-0">
            9 § Förnyad bordläggning
          </note>
          <note xml:id="i-0359e01952e25c0a-0">
            Föredrogs och bordlades åter
          </note>
          <note xml:id="i-cced8812ea34bc00-0">
            10 § Svar på interpellation 2011/12:14 om handel med Indien
          </note>
          <note type="speaker" xml:id="i-b55c10efe2e11cd8-0">
            Anf. 1 Statsrådet EWA BJÖRLING (M):
          </note>
          <u who="unknown" xml:id="i-19c78b880d6af17c-0">
            <seg xml:id="i-6e2dcb862e19f6fb-0">
              Fru talman! Ibrahim Baylan har frågat mig vilka insatser jag
              gör i dag för att främja handel och utbyte mellan Sverige och
              Indien samt vilka ytterligare åtgärder jag avser att vidta för
              att öka Sveriges handel med Indien.
            </seg>
            <seg xml:id="i-0acd773463832457-0">
              Låt mig börja med att säga att jag håller med Ibrahim Baylan
              om att potentialen för att öka handeln mellan Sverige och Indien
              är mycket stor. Jag är därför glad över möjligheten att få redogöra
              för en del av alla de insatser som görs och planeras för att understödja
              ett större utbyte.
            </seg>
            <seg xml:id="i-c41158cad20508de-0">
              Indien fortsätter att stärka sin ställning som politisk och ekonomisk
              stormakt i Asien, och genom en god ekonomisk tillväxt och en målmedveten
              strategi för utveckling vill Indien utöka det politiska och ekonomiska
              samarbetet med omvärlden ytterligare.
            </seg>
            <seg xml:id="i-d491bb2a26ba4af7-0">
              Kontakterna mellan Sverige och Indien har också vuxit och breddats
              de senaste åren inte minst på politisk nivå, inom näringslivet
              och inom utbildningsområdet. Indien var under första halvåret
              2011 vår sjuttonde viktigaste varuexportmarknad, och exporten
              ökade med 28 procent jämfört med första halvåret 2010.
            </seg>
            <seg xml:id="i-6783614383a60f3c-0">
              Ambassaden i New Delhi, våra handelskammare, Exportrådet med
              sina tre kontor och 20 rådgivare och konsulter på plats i Indien
              samt en rad andra aktörer arbetar dagligen med att underlätta
              för dem som vill samarbeta med eller etablera sig i Indien.
            </seg>
            <seg xml:id="i-cd5c2d0b9ce20be1-0">
              Färre handelshinder mellan Indien och EU är avgörande om vi vill
              stärka utbytet mellan våra länder ytterligare. För bara några
              veckor sedan vid EU:s handelsministermöte i Bryssel diskuterade
              vi förutsättningarna för att i närtid slutföra de pågående förhandlingarna
              om ett frihandelsavtal mellan EU och Indien. Ett sådant avtal
              skulle innebära stora möjligheter att ta vårt samarbete till en
              ny nivå, och regeringen är och kommer att fortsätta vara pådrivande
              för ett brett och ambitiöst avtal.
            </seg>
            <seg xml:id="i-6bebd6b975bc275a-0">
              I december 2010 utsåg regeringen en särskild samordnare med ansvar
              för att utveckla samarbeten inom energi- och miljöteknik med Indien
              som ett av tre fokusländer. I september 2011 presenterades regeringens
              nya strategi för utveckling och export av svensk miljöteknik,
              något som i hög grad berör Indien. Regeringen avser även att långsiktigt
              stärka miljöfunktionen vid ambassaden i New Delhi.
            </seg>
            <seg xml:id="i-e8a1c4c96b7af033-0">
              Tillsammans med Socialdemokraterna kom regeringen i augusti överens
              om utökade resurser till riktade exportfrämjande åtgärder. Satsningen
              inriktas på ökad handel med viktiga tillväxtländer, däribland
              Indien.
            </seg>
            <seg xml:id="i-34bc492fb6934940-0">
              Under 2011 har regeringen utöver detta avsatt 800 000 kronor
              för främjandeaktiviteter arrangerade av ambassaden i New Delhi.
              Höjdpunkten är en årlig främjandevecka till Alfred Nobels minne
              med fokus på innovation och kreativitet.
            </seg>
            <seg xml:id="i-5d1b80749d596eb7-0">
              Det sextonde blandkommissionsmötet mellan Sverige och Indien
              planeras äga rum nästa år. Detta blir en viktig möjlighet att
              gå igenom hinder och möjligheter i våra handelsrelationer, diskutera
              våra bredare kommersiella relationer samt planera för nya initiativ.
            </seg>
            <seg xml:id="i-45314b924419ab09-0">
              Avslutningsvis vill jag även nämna Invest Swedens arbete för
              att öka de indiska investeringarna i Sverige, något som också
              är viktigt för att stärka banden mellan våra två länder.
            </seg>
          </u>
          <note type="speaker" xml:id="i-a2d1401cb96a37f9-0">
            Anf. 2 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-a59a2211c931dd8e-0">
            <seg xml:id="i-6b914e74b2a47ada-0">
              Fru talman! Tack, handelsministern, för svaret.
            </seg>
            <seg xml:id="i-962b8f8cc6bf2f9b-0">
              Indien är en jätte i uppvaknande. Vi har under de senaste 20
              åren sett en ekonomisk tillväxt som ligger på mellan 6 och 10
              procent, visserligen från väldigt låg nivå, men ändå. Över finanskriser,
              högkonjunkturer och lågkonjunkturer har man haft en uthållig och
              långsiktig tillväxt. Det är en gigant som håller på att vakna
              upp igen, och det är en gigant med stora utmaningar. Det är stora
              utmaningar eftersom den höga tillväxten tär på landets resurser.
              Det sätter fingret på de stora bristerna när det gäller energiförsörjning
              och de stora miljöproblem som uppstår. Det handlar om infrastruktur
              och inte minst om de sociala utmaningar som finns i ett land med
              enorma skillnader. Medelklassen ökar visserligen, och närmar sig
              250 miljoner människor, det vill säga ungefär lika många som hela
              Europas medelklass. Samtidigt är det 450 miljoner människor som
              lever på 2 dollar eller mindre per dag.
            </seg>
            <seg xml:id="i-44c2c90cdc2585a6-0">
              Det finns stora möjligheter i utbyte, handel, frihandel och i
              handel för Sverige. Indien är där Kina var för 1015 år sedan.
              Här finns det stora möjligheter för ett exporttillvänt och handelsinriktat
              land som Sverige. Här finns det stora möjligheter för tillväxt,
              arbete och utbyte i Indien och för Sverige. Det är viktigt att
              vi tar chansen.
            </seg>
            <seg xml:id="i-c0ad332f2ca25783-0">
              Anledningen till att jag valde att väcka den här interpellationen
              är att jag inte tycker att vi har haft så mycket fokus på detta.
              De senaste 1520 åren har vi medialt, politiskt och handelsmässigt
              haft stort fokus på Kina. Det är väl rätt; det är ju en annan
              stormakt som har vaknat och kräver allt större utrymme. Men jag
              tror att det är dags att vi börjar fokusera på Indien. Indien
              är på många sätt lättare än Kina för svenskar att närma sig. Det
              är ett land som är en demokrati visserligen med en massa utmaningar,
              som många andra demokratier, men ändå en demokrati. Det är ett
              land där engelska till stor del används som arbetsspråk. Det underlättar
              givetvis lingvistiskt för oss att ha kontakter och en dialog.
            </seg>
            <seg xml:id="i-0c0522142daa1f7c-0">
              Jag har ordentligt läst igenom handelsministerns svar. Jag tycker
              att det är bra att ett antal saker genomförs, men jag tycker inte
              att det är särskilt mycket. Om man jämför med många insatser som
              Sveriges riksdag och Sveriges regering har tagit beslut om när
              det gäller näringsliv och politik är det på en helt annan nivå
              än de insatser som vi gör riktade mot Indien.
            </seg>
            <seg xml:id="i-46bd812e440ea654-0">
              Jag skulle vilja höra om handelsministern och regeringen är beredda
              att ha större fokus inte bara i välvilliga ord, utan genom ordentliga
              insatser när det handlar om exportkrediter och medel för att marknadsföra
              Sverige. Det enda konkreta i svaret är 800 000 kronor för främjandeaktiviteter
              som arrangeras av ambassaden i New Delhi.
            </seg>
            <seg xml:id="i-02528d5c86bae9ca-0">
              Jag tycker att det är bra. Men det är klart att 800 000 riktat
              till ett gigantiskt land med 1,2 miljarder invånare lätt kan bli
              en droppe i havet.
            </seg>
            <seg xml:id="i-19e03761b3a58f40-0">
              Är handelsministern och regeringen beredda att vidta ytterligare
              åtgärder så att vi är med på banan när tåget nu börjar gå i Indien?
              I Indien går tåget till skillnad mot vad som är fallet i Sverige
              ibland. Nu går det ordentligt. Är regeringen beredd att vidta
              några ytterligare åtgärder?
            </seg>
          </u>
          <note type="speaker" xml:id="i-8bdba723ea817a08-0">
            Anf. 3 Statsrådet EWA BJÖRLING (M):
          </note>
          <u who="unknown" xml:id="i-19c78b880d6af17c-1">
            <seg xml:id="i-555a3a3659358a3c-0">
              Fru talman! Jag vill tacka Ibrahim Baylan för att han har ställt
              viktiga frågor och en viktig interpellation.
            </seg>
            <seg xml:id="i-53fdf836dea59bc8-0">
              Jag håller inte riktigt med om att Indien befinner sig där Kina
              befann sig för tio femton år sedan. Det finns en fundamental skillnad,
              och det är att Indien är en demokrati och Kina saknar demokrati.
              Kina är en diktatur och har fortfarande ett stort förtryck av
              människorna som lever där.
            </seg>
            <seg xml:id="i-d2fd691d7d5a8129-0">
              När vi ser hur stor denna demokrati är ser vi betydelsen av att
              Sverige verkligen arbetar med Indien, och vi har ett ökat fokus
              från regeringens sida. Jag hoppas att den svenska riksdagen också
              har ett ökat fokus på Indien, för det är viktigt med täta kontakter.
              Vi ser också hur de växer. Vi avsätter nu ytterligare resurser,
              och jag hoppas att jag inom kort kan meddela ytterligare positiva
              nyheter i denna riktning även om jag inte har möjlighet att göra
              det just här i dag.
            </seg>
            <seg xml:id="i-bde313ce41bba697-0">
              Vår utrikesminister åker i nästa vecka till Indien på besök.
              Vidare gör också statssekreterare Karin Johansson från Socialdepartementet
              ett besök där. Tidigare i år besökte försvarsministern Indien,
              och för ett år sedan var näringsministern i Indien. Själv har
              jag besökt Indien 2008 för bilaterala överläggningar och 2009
              när det gäller EU-ordförandeskapet och bilaterala samtal.
            </seg>
            <seg xml:id="i-a36c31187c877975-0">
              Allting handlar dock inte om besöksverksamhet. Det är också viktigt
              att vi ser till att det blir enkelt för svenska företag att handla
              med Indien och att exportera till Indien och likaså för indiska
              företag att göra detsamma med Sverige. Därför jobbar ambassaden,
              Exportrådet och handelskammaren löpande med specifikt stöd och
              hjälp till svenska företag som befinner sig i Indien eller vill
              etablera sig i Indien.
            </seg>
            <seg xml:id="i-3a21627734afd376-0">
              Genom Finansdepartementet jobbar regeringen för att förbättra
              och förenkla förutsättningarna för svenska företag att verka i
              Indien bland annat genom att vi nu förhandlar om ett moderniserat
              avtal för undvikande av dubbelbeskattning och anståndsförfaranden
              för skatteinbetalningar. Det är en prioriterad fråga som vi naturligtvis
              ser även i andra länder.
            </seg>
            <seg xml:id="i-de6d6adac456b4a4-0">
              Jag vill förtydliga att vi i den överenskommelse som vi har tillsammans
              med Socialdemokraterna också har valt att peka ut just BRIC-länderna,
              alltså Brasilien, Ryssland, Indien och Kina, som prioriterade
              områden tillsammans med Irak. Jag ser också att detta är en stor
              potential. Ska vi lyckas uppfylla det mål som jag har satt upp
              om att fördubbla exporten fram till 2015, under fem års tid med
              början i januari 2010, då måste vi se nya marknader, och då måste
              vi också ta chansen i Indien på ett helt annat sätt än vad vi
              har gjort hittills.
            </seg>
            <seg xml:id="i-3ec1deba313444b9-0">
              Om vi tittar lite grann på exportsiffror ser vi att exporten
              2010 var ungefär 13 miljarder, eller 1,2 procent av svensk export.
              Motsvarande siffror för importen är 5,6 miljarder eller 0,52 procent.
              Det skulle vi kunna öka mycket mer.
            </seg>
            <seg xml:id="i-50cd8d97c323abc5-0">
              Men det handlar naturligtvis om att vi behöver bredda våra exportsektorer
              och se andra typer av företag än de som traditionellt är våra
              exportföretag. Jag tänker på it, telekom, infrastruktur, miljöteknik
              och mycket teknologi över huvud taget, maskiner och verkstadsutrustning.
            </seg>
            <seg xml:id="i-1c64ac8187c96998-0">
              Vi måste också se andra områden. Där ser jag hälsovård som ett
              tydligt sådant.
            </seg>
            <seg xml:id="i-65b71b79c5a61fc4-0">
              Jag får fortsätta i nästa inlägg.
            </seg>
          </u>
          <note type="speaker" xml:id="i-bc3c58d3fb025a94-0">
            Anf. 4 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-a59a2211c931dd8e-1">
            <seg xml:id="i-e7b583640952c136-0">
              Fru talman! Låt mig börja med att säga till handelsministern
              att jag inte har väckt denna interpellation för någon partipolitisk
              träta. Vi behöver därför inte låtsas missförstå varandra. Det
              är självklart en enorm skillnad mellan Kina och Indien när det
              handlar om demokrati och olika demokratiska institutioner, till
              exempel en fri press, demokratiska val med mera. Det är jag väl
              medveten om.
            </seg>
            <seg xml:id="i-dedb35569bd654a1-0">
              När jag talar om att Indien är där Kina var för 15 år sedan handlar
              det naturligtvis om den ekonomiska tillväxten och den dynamik
              som börjar vakna också i den indiska ekonomin. Jag var noga med
              att påpeka att det är en fördel för oss att detta är en stor demokrati.
              Det är något lättare, det måste vi ändå erkänna, för samvetet
              att bedriva handel och i detta fall ett främjande av handel med
              ett land som är en demokrati med alla de utmaningar som ändå finns
              där.
            </seg>
            <seg xml:id="i-86e7a029c9cc721f-0">
              Med detta sagt tycker jag att många av de åtgärder som handelsministern
              räknar upp är bra, inte minst den överenskommelse som vi har gjort
              om att ytterligare främja exporten. Det är klart att det har varit
              nödvändigt efter att regeringen efter maktskiftet 2006 började
              med att dra ned i fråga om exportfrämjande åtgärder. Det är bra
              att vi nu kan vara överens om att detta ska öka.
            </seg>
            <seg xml:id="i-84f1372b77a581e9-0">
              Jag tycker också att det är rätt och riktigt att vi fokuserar
              mer på inte minst BRIC-länderna, men framför allt kanske på den
              indiska kontinenten. Om vi tittar på våra traditionella handelspartner
              och våra största exportländer ute i Europa och inte minst USA
              är det lite som talar för att det kommer att ske någon stor utväxling
              i form av ekonomisk tillväxt under de närmaste fem eller kanske
              till och med tio åren om det går riktigt illa. Då finns det stora
              möjligheter inte bara att kompensera utan också fokusera våra
              resurser, vår energi och vår tid på att bygga en stabil och ordentlig
              position i en framväxande ekonomi som den indiska. Det är mot
              denna bakgrund som jag lyfter fram denna interpellation. Det handlar
              inte om partipolitisk träta utan snarare om att nu ta chansen
              när detta tåg börjar gå och det blir allt starkare och att vi
              sitter med där som en partner och att vi blir en naturlig intressent.
            </seg>
            <seg xml:id="i-b97df2b5633b0411-0">
              Jag har själv nyligen besökt Indien, och jag har sett det otroligt
              goda arbete som vår ambassad, både vår ambassadör Lars-Olof Lindgren
              och hans medarbetare, gör där. Men det är klart att de har begränsade
              resurser, och det är ett gigantiskt land. Men jag märkte då, och
              jag märker också här i Sverige, att det finns ett enormt intresse
              för Sverige från Indiens sida.
            </seg>
            <seg xml:id="i-63a8440cec621eeb-0">
              Det är mot denna bakgrund som jag tycker att vi bör ta chansen
              och att regeringen nu också omdirigerar eller omfokuserar mer
              av sin energi och sina resurser just på att främja handel och
              export därför att det ger jobb och tillväxt i Sverige, och jag
              tror att det också gör det indiska samhället bättre socialt, ekonomiskt
              och miljömässigt. Det är en winwin-situation som vi har här om
              vi hoppar på detta tåg i tid. Allt fler länder inser naturligtvis
              detta. Jag tror att det är bra om Sverige kan gå i bräschen.
            </seg>
          </u>
          <note type="speaker" xml:id="i-48a0178a71c9f4a1-0">
            Anf. 5 Statsrådet EWA BJÖRLING (M):
          </note>
          <u who="unknown" xml:id="i-19c78b880d6af17c-2">
            <seg xml:id="i-b81011cd11b63f2e-0">
              Fru talman! Jag fortsätter från mitt förra inlägg och berättar
              vidare om andra områden. Jag var inne på att vi behöver bredda
              våra exportsektorer. Där handlar det inte bara om verkstadsvaror,
              maskiner och teknologi, utan vi ser också exempelvis svensk hälsovård,
              sjukvård och life science där vi kan göra mycket. Vår folkhälsominister
              Maria Larsson har tidigare varit i Indien på besök. Man följer
              upp det nu då statssekreterare Karin Johansson åker dit igen med
              en hälsodelegation.
            </seg>
            <seg xml:id="i-d81ef08db6b97879-0">
              Jag ska också berätta att när jag senast var i Indien och tittade
              på indiska sjukhus slogs jag av hur långt man har kommit i teknologin.
              Man har i många fall mer avancerad utrustning än vad vi har här
              i Sverige på flera av våra sjukhus. Det handlar mer om att sälja
              hela det svenska konceptet om hur vi tänker från början till slut
              och hur vi bygger miljövänliga sjukhus, hur vi har svensk organisation
              i sjukvård kombinerad med mycket empati och fortfarande till ett
              rimligt pris. Det är där som vi har våra konkurrensfördelar. Det
              är också någonting som Indien är mycket intresserat av. I dag
              har de fattiga i Indien fortfarande mycket svårt att få vård,
              medan de rika kan få en mycket avancerad vård. Men däremellan
              är det ett oerhört stort glapp och någonting som man också börjar
              uppmärksamma från den indiska regeringen. Jag tycker att det är
              glädjande att det går framåt och att man lyssnar och tittar på
              andra länder vad man kan ta till sig och lära sig vidare.
            </seg>
            <seg xml:id="i-3ed609e3a5b3ace6-0">
              Vi har också ett mycket bra samarbete när det handlar om innovationer.
              Sverige är fortfarande relativt okänt i Indien, men det är intressant
              att man just när det handlar om innovationer, eftersom Sverige
              är det mest innovativa landet i hela EU, vänder sig till oss för
              att man vill samarbeta inom detta område, vilket är både glädjande
              och nödvändigt för oss.
            </seg>
            <seg xml:id="i-c898f38060fa21e9-0">
              Vi behöver också ha mer arbetskraftsinvandring inom området som
              handlar just om högt kvalificerade ingenjörer. Där finns en stor
              potential även för Sverige, när det gäller att få hit fler kompetenta
              ingenjörer, något som vi i dag lider brist på.
            </seg>
            <seg xml:id="i-5a54dd13fc8d2704-0">
              Det finns alltså många fördelar med att samarbeta med en stor
              demokrati som Indien. Det är verkligen en winwin-situation.
            </seg>
            <seg xml:id="i-fb8b8fa9b5feedbc-0">
              Vad Indien efterfrågar från oss handlar väldigt mycket om utvecklingen
              av miljöteknik och energisamarbete. Där ser Indien hur vi i Sverige
              har kunnat ha en ökande ekonomisk tillväxt samtidigt som vi under
              en lång tid har minskat våra koldioxidutsläpp. Sedan många år
              tillbaka har vi kunnat visa detta och gör det fortfarande.
            </seg>
            <seg xml:id="i-774f3b569099959b-0">
              Naturligtvis är även det intressant för Indien. Ju fler som får
              det bättre och ju fler som får möjlighet att leva på mer än 2
              dollar per dag, desto mer kommer att krävas när det gäller teknik.
              Det handlar då om att köra bil, om att transportera sig med bussar
              och tåg och om en helt annan utveckling av samhället. Det är viktigt
              att detta sker på ett så miljövänligt sätt som möjligt när denna
              utveckling väl kommer. Även där kan man lära.
            </seg>
            <seg xml:id="i-f9112e124196bb44-0">
              Det gäller också att låta bli att falla i flera av de fallgropar
              som man i Kina fallit i. På ett ställe använder man grön teknik,
              medan man i nästa stad fortfarande har kolkraftverk.
            </seg>
          </u>
          <note type="speaker" xml:id="i-7f69f2e3fc3a77a0-0">
            Anf. 6 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-a59a2211c931dd8e-2">
            <seg xml:id="i-f4a1c4261d05cb09-0">
              Fru talman! Jag avslutar både med att tacka för interpellationsdebatten
              och med en uppmaning till regeringen. Nu när vi befinner oss i
              ett annat läge än till exempel gentemot Kina skulle jag vilja
              uppmana regeringen att samla ihop folk från näringslivet, utbildningssektorn
              och adekvata myndigheter för att se om vi kanske kan komma fram
              med en strategi för hur Sverige trots vår litenhet precis som
              handelsministern uttrycker sig kan bli en av Indiens viktigaste
              partner.
            </seg>
            <seg xml:id="i-81fec31520789625-0">
              Det finns stora möjligheter till jobb, tillväxt och utveckling
              i Sverige. Samtidigt kan vi vara med och bidra till att det indiska
              samhället blir ett bättre samhälle. Men med hela den utveckling
              som vi nu talar om följer självfallet också enorma utmaningar
              i form av miljöförstöring och energibrist. Det är en sak att försörja
              ett land som har 9 miljoner invånare dessutom har vi ett antal
              älvar som förser oss med hälften av energin. En annan sak är tänk
              er det 1,2 miljarder invånare på en hel kontinent. Då inser man
              vilka enorma utmaningar som finns.
            </seg>
            <seg xml:id="i-0badba4c5ca7cabd-0">
              I dessa utmaningar finns det också stora möjligheter. Ta nu ett
              initiativ, handelsministern, och samla ihop folk från näringslivet,
              utbildningssektorn och adekvata myndigheter och se till att vi
              sitter i första vagnen när detta tåg går! Vi och, tror jag, det
              indiska samhället skulle ha all glädje av det.
            </seg>
          </u>
          <note type="speaker" xml:id="i-540388a70036fa12-0">
            Anf. 7 Statsrådet EWA BJÖRLING (M):
          </note>
          <u who="unknown" xml:id="i-19c78b880d6af17c-3">
            <seg xml:id="i-aba50c51cf289223-0">
              Fru talman! Jag vill i min tur rikta ett tack till Ibrahim Baylan.
            </seg>
            <seg xml:id="i-c3e809e90268cf7a-0">
              Regeringen har valt några länder för vilka vi har riktiga strategier
              för att kunna samordna oss, precis som Ibrahim Baylan talar om,
              när det gäller näringslivet, utbildningsområdet, miljöområdet
              och, inte minst, innovationer. Det gäller då Brasilien, Kina och
              Indien. Själv är jag samordnare för Brasilien.
            </seg>
            <seg xml:id="i-c3df38c9c54b9622-0">
              När det gäller Indien har vi årliga, regelbundet återkommande,
              möten blandkommissionsmöten. Där tar vi mer upp sådant här och
              tar ett helhetsgrepp om hela situationen avseende Indien.
            </seg>
            <seg xml:id="i-4107e5cce2519fff-0">
              Inom mitt ansvarsområde handlar det naturligtvis först och främst
              om att främja Sverige och svenska företag det gäller då gentemot
              hela världen, inte minst Indien och om att se till att vi från
              EU:s sida försöker driva på ett frihandelsavtal med Indien.
            </seg>
            <seg xml:id="i-58962492af3c4953-0">
              Hittills har det väldigt mycket gått i rätt riktning. Förhandlingarna
              går framåt. Vi hade uppe detta senast när vi för en kort tid sedan
              i Bryssel möttes i Foreign Affairs Council. Kommissionen har där
              mandat att fortsätta förhandlingen på det inslagna spåret.
            </seg>
            <seg xml:id="i-181a630f0df56023-0">
              Om vi får ett frihandelsavtal som är inkluderande inom alla områden
              skulle det självklart enormt mycket ytterligare underlätta när
              det gäller kontakterna mellan Sverige och Indien samt handeln
              mellan Sverige och Indien.
            </seg>
          </u>
          <note xml:id="i-6ed03ca625708039-0">
            Överläggningen var härmed avslutad.
          </note>
          <note xml:id="i-0a0484395a2b0a1a-0">
            11 § Svar på interpellation 2011/12:12 om bostadssituationen
            i Borlänge
          </note>
          <note type="speaker" xml:id="i-3d34e67e139ab292-0">
            Anf. 8 Statsrådet STEFAN ATTEFALL (KD):
          </note>
          <u who="unknown" xml:id="i-19c78b880d6af17c-4">
            <seg xml:id="i-88c1094a8a95db6c-0">
              Fru talman! Peter Hultqvist har frågat mig vilka åtgärder jag
              avser att vidta för att stimulera byggande av bostäder i expansiva
              orter utanför storstadsregionerna.
            </seg>
            <seg xml:id="i-5e440e56a498089b-0">
              Jag vill börja med att framhålla att bostadsbyggande på expansiva
              orter är av stor vikt för att upprätthålla, eller återupprätta,
              balansen mellan bostadsmarknaden och arbetsmarknaden. En situation
              med bostadsbrist kan innebära att tillväxten på en ort hämmas.
              Bakgrunden är att vi i Sverige under nära 20 års tid, relativt
              sett, byggt betydligt mindre än vad våra nordiska grannländer
              gjort.
            </seg>
            <seg xml:id="i-7c911bc9cd89c571-0">
              Vi har kunnat notera ett ökat bostadsbyggande sedan finanskrisens
              slut. Enligt Boverkets indikatorer har denna utveckling även kunnat
              skönjas utanför storstadsregionerna. Boverkets prognos från juni
              2011 tyder på att 31 000 bostäder kommer att påbörjas i år. Även
              om prognosen skulle visa sig något optimistisk mot bakgrund av
              den tillkomna osäkra situationen i omvärlden är detta ett positivt
              tecken på utvecklingen för bostadsbyggandet.
            </seg>
            <seg xml:id="i-e37db7e6641d2e29-0">
              En av mina absolut viktigaste uppgifter är att skapa långsiktiga
              spelregler för byggandet och minskat regelkrångel. Jag håller
              med Peter Hultqvist om att kostnaderna för nybyggnation av bostäder
              många gånger är höga. Att försöka komma åt och att pressa byggkostnaderna
              är en komplicerad uppgift, som dock är viktig mot bakgrund av
              att bostadsbyggandet bör öka i landet som helhet. För att stimulera
              bostadsbyggandet måste också takten i planläggandet öka. Kommunerna
              har här ett stort ansvar.
            </seg>
            <seg xml:id="i-5582bb728e4139bc-0">
              Regeringen har vidtagit ett antal åtgärder på området. En ny,
              enklare plan- och bygglag har tagits fram. Den nya lagen bedöms
              påverka byggandet positivt bland annat på grund av enklare och
              tydligare krav på detaljplanehandlingar och en förenklad detaljplaneprocess.
              Den nya lagen torde således kunna leda till lägre byggkostnader
              samtidigt som investeringar i byggprojekt blir mer intressanta.
            </seg>
            <seg xml:id="i-76026bb23fb1f88e-0">
              Sedan den 1 januari 2011 tillämpas också nya regler för de kommunala
              bostadsföretagen och hyressättningen. Regeringen bedömer att de
              nya reglerna kommer att stimulera utbudet av hyresrätter på lång
              sikt. Hyresrätten är en viktig del av en fungerande bostadsmarknad,
              och regeringen kommer att överväga olika möjligheter att stärka
              hyresrättens ställning ännu mer.
            </seg>
            <seg xml:id="i-43a976c42f39e9eb-0">
              För att underlätta ny- och ombyggnad av bostäder på landsbygden
              har regeringen för avsikt att ge Statens bostadskreditnämnd i
              uppdrag att etablera en rådgivningsfunktion där enskilda och företag
              som avser att bygga bostäder kan få hjälp att skapa finansieringslösningar
              som bland annat kan inkludera flera parter. Regeringen avser även
              att vidga Statens bostadskreditnämnds möjligheter att med fullgoda
              säkerheter ställa ut garantier utöver marknadsvärdet på landsbygden.
              Vidare avsätts medel för att underlätta ett attraktivt boende
              på landsbygden genom bland annat informations- och kompetensinsatser
              om de nya strandskyddsreglerna och stöd till kommunerna för planering
              i strandnära lägen.
            </seg>
            <seg xml:id="i-a2cefaa79da3892b-0">
              Samtidigt behöver vi utnyttja befintligt bostadsbestånd effektivare.
              Regeringen har exempelvis i flera steg höjt den skattefria gränsen
              för uthyrning av del av privatbostad. Den föreslås nu uppgå till
              21 000 kronor per år, om riksdagen antar den budgetproposition
              som nu föreligger.
            </seg>
            <seg xml:id="i-c902f77a91f038e0-0">
              Men det här räcker inte. Mer behöver göras. Det handlar bland
              annat om att se över regelverket som rör plangenomförandet, markanvisningsprocessen
              och tekniska egenskapskravs konsekvenser för byggkostnader och
              byggande.
            </seg>
          </u>
          <note type="speaker" xml:id="i-c60ab3f3dbe6511c-0">
            Anf. 9 PETER HULTQVIST (S):
          </note>
          <u who="peter_hultqvist_bd16a0" xml:id="i-97211d1aca19e52b-0">
            <seg xml:id="i-170dade3757fc7e7-0">
              Fru talman! Jag har skrivit interpellationen utifrån den verklighet
              jag upplever i Borlänge och i Dalarna i övrigt.
            </seg>
            <seg xml:id="i-ab9cf7a8143c21e4-0">
              I Borlänge kommun som jag kommer från kan vi för de senaste fem
              åren se en kraftig befolkningsutveckling. Det handlar om ett plus
              på 2 300 invånare. Drygt 500 av dessa utgör ett positivt befolkningsnetto.
            </seg>
            <seg xml:id="i-bedadb9cd646eadb-0">
              Prognosen är att Borlänge fram till år 2020 växer från 49 250
              invånare till 52 200 invånare. Framför oss ser vi alltså en fortsatt
              expansion. En ökande andel äldre och en stor ung generation kommer
              att ställa krav på både nyproduktion och ombyggnad av bostäder.
            </seg>
            <seg xml:id="i-592b025d6b4f8f9b-0">
              Grunden för denna utveckling är en expansion inom näringslivet.
              Man är inne i en stark omvandlingsfas. Ikea investerar nu i ett
              nytt varuhus. Samtidigt blir Borlänges position som knutpunkt
              för kommunikationer allt starkare. Nytt resecenter, logistikpark,
              kombiterminal och nytt industriområde är några exempel.
            </seg>
            <seg xml:id="i-87c9005a1763732b-0">
              Det sägs ofta att det är kommunerna som måste ta ansvaret för
              nyproduktion av bostäder. Jag kan bara konstatera att vi alltså
              har en kommunal planering som är väldigt omfattande. 20 detaljplaner
              är färdiga och beslutade, omfattande 750 bostäder. Det handlar
              om 500 lägenheter i flerbostadshus och 250 lägenheter i grupphus
              och styckebyggda småhus. Man kommer dock inte riktigt i gång med
              nyproduktion, och frågan är vad detta beror på.
            </seg>
            <seg xml:id="i-4735ce2a4b0f4ebd-0">
              Vi har exempelvis i Tunabyggens kö det är det kommunala bostadsföretaget
              7 000 anmälda. Det reella behovet ligger kring 1 2001 300. Jag
              har egen erfarenhet av och en del funderingar kring detta. Jag
              har suttit i HSB Dalarnas styrelse sedan 1989. Jag har också varit
              ansvarig i en koncernbolagsstyrelse för vårt kommunala bostadsföretag
              under många år som kommunstyrelseordförande.
            </seg>
            <seg xml:id="i-fb8aad7b3c990a66-0">
              Det jag märkte är att man blir försiktig. Kostnaderna är höga.
              Man måste ha en förhandsteckning och känna en säkerhet i projektet
              innan man vågar starta. Det blir stora krav på säkerhet i dessa
              projekt, och ett oerhört högt kostnadstryck leder till höga insatser
              för bostadsrätter eller höga hyror för hyresrätter. Det är oftast
              inte tillgången på mark som har varit problemet, i alla fall inte
              där jag har befunnit mig, och inte heller bristen på kommunala
              planer. Det är i stället just kostnaderna det handlar om.
            </seg>
            <seg xml:id="i-7b93bc737bdf2ed2-0">
              Vad gör man då i detta läge? Jag tycker att vi som det ser ut
              i dag bara står och stampar. Vi har en nyproduktion på ungefär
              20 000 per år. Vi skulle behöva komma upp i 35 00040 000 lägenheter
              per år om det skulle vara bra. Vi ser också att den situation
              jag beskriver i Borlänge finns i andra, liknande städer. Borlänge
              är alltså inte unik som kommun, och det är därför jag vill ta
              upp det som ett exempel här i kammaren.
            </seg>
            <seg xml:id="i-88b631bc6aa6c831-0">
              Jag tror att ett sätt skulle vara att gå in med investeringsstimulanser
              för byggande av hyresrätter och studentbostäder. En sänkt byggmoms
              som kostar staten ca 1 miljard kan vara ett sätt. Detta system
              är prövat tidigare och har av Boverket bedömts som träffsäkert.
            </seg>
            <seg xml:id="i-178b1e4401d9f6af-0">
              Det är svårt att utforma denna typ av system. Det är inte enkelt.
              Men man måste på något vis nu försöka söka sig fram och se att
              det finns mer som måste göras än att gå via olika regelförändringar
              och administrativa system, vilket jag tycker att regeringen ägnar
              sig åt, och inse att det kanske behövs direkta stimulanser, typ
              sänkt byggmoms, för att nå resultat. Är man beredd att ta sådana
              initiativ?
            </seg>
          </u>
          <note type="speaker" xml:id="i-1605dfe2bbc4ee3e-0">
            Anf. 10 ANTI AVSAN (M):
          </note>
          <u who="anti_avsan_97eed2" xml:id="i-bd5f616d87cb5292-0">
            <seg xml:id="i-d456f4341ef670b4-0">
              Fru talman! Jag ska börja med att säga att jag naturligtvis inte
              känner till exakt hur det förhåller sig i Borlänge, men när det
              gäller problemen med bristande bostadsproduktion och över huvud
              taget att man kanske inte har en tillräckligt hög takt i samhällsplaneringen
              är detta något vi känner till också från andra delar av landet,
              inte minst från Helsingforssregionen.
            </seg>
            <seg xml:id="i-03d6fd80ef9b4238-0">
              Man kan väl inledningsvis också säga att det naturligtvis är
              attraktivt att bo där det finns arbetstillfällen och där man också
              kan se en framtida arbetsmarknad. Jag tycker nog att Peter Hultqvist
              beskriver situationen i Borlänge på det sättet.
            </seg>
            <seg xml:id="i-0c71e17657c91c56-0">
              När det gäller just kommunens möjligheter att satsa på samhällsutveckling
              och byggande av bostäder, antingen genom egna kommunala bostadsaktiebolag
              eller genom att man ser till att få fram planer så att andra kan
              bygga, bygger det ytterst på tron på den egna ortens, stadens
              eller regionens utvecklingspotential och framtida möjligheter.
              Det är alltså där man kan bedöma om det är en bra idé eller inte.
              I det här fallet tycker jag att det låter som det.
            </seg>
            <seg xml:id="i-617eb72b7eba25f7-0">
              Orsaken till att det har byggts så lite i Sverige har varit en
              långvarig oförmåga att lösa bostadsmarknadens problem. Om vi ser
              detta över tid skapade olika riktade subventioner under många
              års tid en påtaglig ryckighet i bostadsbyggandet. Man satt från
              byggföretagens sida och väntade på vilken finansiering som skulle
              vara den absolut lönsammaste med hänsyn till den bostadssubvention
              som för tillfället erbjöds.
            </seg>
            <seg xml:id="i-57c131798f89aad0-0">
              Detta ledde också till Europas högsta byggkostnader 55 procent
              över genomsnittet inom EU. Det är ganska mycket, tycker jag. Det
              beror just på många år med omfattande bostadssubventioner, många
              regleringar och en låg andel importerat byggmaterial enligt en
              rapport om europeiskt bostadsbyggande där man har jämfört varför
              det ser ut på olika sätt i olika länder.
            </seg>
            <seg xml:id="i-6fddb083e00c6c95-0">
              Sedan brukar man också lägga till bristande konkurrens. Jag kan
              nämna att jag träffade tyska bostadspolitiker här i riksdagen
              senast i går, och jag tror att förhållandena är ganska olika.
              Vi ligger inte så centralt i Europa, och just när det gäller konkurrensen
              finns en hel del ytterligare att göra.
            </seg>
            <seg xml:id="i-3c67b5802a0fb1dc-0">
              Jag vill återknyta till varför det ändå är kommunerna som måste
              ta ett stort ansvar nu när Alliansen faktiskt har sett till att
              förändra grundförutsättningarna så att vi ska kunna få en fungerande
              bostadsmarknad. Att bygga bostäder är ingenting som kan göras
              isolerat från annat samhällsbyggande. Det har vi sett många exempel
              på i olika sammanhang, och det har inte varit lyckligt för någon.
            </seg>
            <seg xml:id="i-60cf869911988fbe-0">
              Det handlar om att bygga och utveckla samhällen, och det måste
              kommunerna ha helhetsansvaret för just av det skälet att de har
              bostadsförsörjningsansvaret, planmonopolet och ansvaret för de
              kommunala välfärdsverksamheterna. I många fall har man byggt bostäder
              utan att bygga ut den kommunala servicen i samma takt. Det har
              flyttat in barnfamiljer som inte har kunnat sätta barnen i förskola,
              det har inte funnits skolor på nära håll och det har funnits andra
              brister i den kommunala servicen.
            </seg>
            <seg xml:id="i-d58b041de11aaf53-0">
              Därför är det så viktigt att kommunerna tar ansvaret och också
              bygger utifrån de förutsättningar som faktiskt finns och som successivt
              har införts sedan valet 2006.
            </seg>
          </u>
          <note type="speaker" xml:id="i-ef28f929d242c640-0">
            Anf. 11 Statsrådet STEFAN ATTEFALL (KD):
          </note>
          <u who="unknown" xml:id="i-19c78b880d6af17c-5">
            <seg xml:id="i-72224924cfd4332b-0">
              Fru talman! Jag tackar för värdefulla synpunkter i diskussionen.
            </seg>
            <seg xml:id="i-bd762af3c4aaba0b-0">
              Jag besökte faktiskt Borlänge och Falun i förra veckan och känner
              igen en hel del av den problemskrivning som Peter Hultqvist redovisade
              när det gäller läget där. Jag tror som sagt att det finns många
              kommuner med större tätorter som upplever ungefär samma situation
              där växande bostadsbrist, skakighet och frågan om det finns ekonomisk
              bärighet att bygga är osäkerheter som finns.
            </seg>
            <seg xml:id="i-7549a9bc1741a276-0">
              Jag tror att en del av problemet är att det har varit en hel
              del turbulens på byggsidan under lång tid. Det har skapat en osäkerhet
              hos många aktörer: Vågar vi investera? Det har också funnits ganska
              många ryckiga spelregler för bostadsbyggande. Det har skapat en
              osäkerhet. Ibland har man förbyggt sig på vissa platser i Sverige,
              vilket gör att man inte vågar ta investeringsbeslut på dessa orter
              under en lång tid framåt.
            </seg>
            <seg xml:id="i-935104d70c8e54af-0">
              Vi har haft en utveckling i nära 20 års tid där vi har byggt
              ungefär hälften av vad våra nordiska grannländer har gjort. Tittar
              vi på hur mycket vi investerar i bostadsbyggande i Sverige jämfört
              med andra OECD-länder ser vi att vi ligger under hälften.
            </seg>
            <seg xml:id="i-48917291f5a8d9e5-0">
              Vi har också testat den metod som Peter Hultqvist och Socialdemokraterna
              förordar, det vill säga investeringsbidrag och olika typer av
              subventioner. Trots detta har Sverige inte ens byggt i samma takt
              som norrmän, finnar och danskar. Alltså har detta inte varit en
              lösning. Socialdemokraterna brukar säga: Ja, men det gick uppåt
              en stund där runt 20062007, och sedan gick det nedåt när vi tog
              bort de subventioner som fanns. Problemet är att det gick nedåt
              samtidigt i Norge, Finland och Danmark. Det indikerar att svensk
              politik får återverkningar också i omvärlden eller också är det
              så att det inte följde just dessa saker.
            </seg>
            <seg xml:id="i-0371c289c905243f-0">
              Jag är skeptisk till investeringsbidrag just därför att det riskerar
              att dopa marknaden. Det gör att byggföretagen mer fokuserar på
              att anpassa sig efter bidragsregler i stället för att bygga långsiktigt
              och utveckla sitt företagande. Jag är också skeptisk av den anledningen
              att om vi skulle anta den motion som Socialdemokraterna har lagt
              fram och börja ansöka hos EU om att få införa ett sådant här regelverk
              vilket vi måste göra enligt de regelverk som finns så stannar
              byggandet av. Alla byggare som väntar sig en subvention skjuter
              ju på igångsättandet eftersom de väntar på dessa regler, och så
              kanske marknaden dör under åtta nio månader.
            </seg>
            <seg xml:id="i-c64312524bc6124b-0">
              Jag tror i stället på långsiktiga spelregler. Jag tror på att
              skapa bra förutsättningar för byggföretagen att utvecklas och
              att korta tidsprocesserna för planprocesserna. Tid är pengar i
              dessa sammanhang. Jag tror att vi måste få enklare regler. Jag
              ser otaliga exempel på hur de olika reglerna under 1900-talet
              och 2000-talet har fördyrat byggandet.
            </seg>
            <seg xml:id="i-cbde40a42f901a4f-0">
              Jag ska ta ett exempel. Jag var i Sävsjö i fredags och träffade
              byggare av småhus. De kunde visa på hur den vägg såg ut som de
              byggde, en standardvägg i ett svenskt hus. Så kom byggarna till
              en kommun som hade högre krav. De visade hur mycket tjockare väggen
              skulle behöva bli och vilka fördyrade kostnader det ger tillsammans
              med andra tio punkter som de var tvungna att ändra på i ett hus.
              Det ökade kostnaderna på en villa med ungefär 250 000 kronor.
            </seg>
            <seg xml:id="i-231a849747bddde0-0">
              Vi ställer upp på olika håll i Sverige, både nationellt och lokalt,
              en massa regler som gör att vi driver upp byggkostnader och motverkar
              näringslivets möjligheter att utveckla ett mer industriellt byggande
              och därmed förbilliga kostnaderna.
            </seg>
            <seg xml:id="i-0556289dc3959a81-0">
              Jag tror att vi måste jobba mer med korta planprocesser och enklare
              regler, få in fler aktörer på marknaden och se till att ha framme
              planlagd mark. Även om Borlänge kan vara ett positivt exempel
              finns det många kommuner som har mycket att göra på det området.
              Det finns många gånger goda förutsättningar att bygga om marken
              finns framme. Här har vi mer att göra både på nationell nivå och
              på kommunal nivå. Jag tror mer på den taktiken än att fortsätta
              att dopa byggmarknaden med subventioner.
            </seg>
          </u>
          <note type="speaker" xml:id="i-c2a801714dda0563-0">
            Anf. 12 PETER HULTQVIST (S):
          </note>
          <u who="peter_hultqvist_bd16a0" xml:id="i-97211d1aca19e52b-1">
            <seg xml:id="i-09739c05eafe3924-0">
              Fru talman! Jag tror att man måste vara rätt så flexibel och
              inte fastna i en helgjuten ståndpunkt om att det är det ena eller
              det andra det handlar om för att komma fram. Jag ska återkomma
              till det.
            </seg>
            <seg xml:id="i-414d26150e5bf3d0-0">
              Jag kan redovisa utvecklingen av bostadsbyggande i Borlänge,
              som kan vara ett exempel på en medelstor svensk kommun: 19611970
              5 300 färdigställda bostäder; 19711980 5 900; 19811990 1 900;
              19912000 1 300; 20012010 600. Det är totalt 15 000 som har färdigställts.
              Jag kan se att under de senare åren har det varit lite skralt.
              Eftersom jag har suttit mitt inne i många av avvägningarna själv
              vet jag att byggkostnaderna, när man väl bestämt sig för ett projekt,
              är viktigare än planförutsättningarna och reglerna, som nu diskuteras
              från ministerns sida. Det kan visst vara bra att försöka anstränga
              sig när det gäller regler och planer och alltihop, jag motsäger
              inte det. Men jag tror att man måste ta den andra biten också.
              Då säger jag inte att det finns en grej som löser allting omedelbart,
              men det kan vara en mix av regelförenklingar av olika slag från
              den kommunala sidan och att man från statsmaktens sida är beredd
              att ge vissa stimulanser för att få i gång ett bostadsbyggande.
            </seg>
            <seg xml:id="i-30d1c74d59aee58d-0">
              Jag kan konstatera att sedan man tog bort det här har det varit
              på en väldigt låg nivå. Jag tycker inte att man kan känna en total
              trovärdighet i att bara vi har långsiktiga spelregler, utan riktade
              stimulanser, får vi i gång byggandet. Jag tror inte att det är
              så. Jag tror att man måste spänna sig lite mer, gå lite djupare
              och kanske spela på båda planhalvorna om man ska komma fram.
            </seg>
            <seg xml:id="i-440028f1fe4faefb-0">
              Sedan är det diskussion om byggmaterial och bristande konkurrens.
              Den tror jag att jag har hört i 20 års tid. Jag har inte sett
              att man har lyckats hitta någon djupare lösning på det. Jag ser
              gärna att man skulle hitta djupare lösningar även på detta, men
              i avvaktan på det måste vi agera och försöka göra någonting och
              se verkligheten. Vi kan se att andelen unga som bodde i hyresrätt
              1999 var 40 procent. Det var nere vid 28 procent 2011. Andelen
              unga som bodde hos föräldrar var 1997 15 procent och är uppe i
              22 procent 2011.
            </seg>
            <seg xml:id="i-1107e4b65082d4c6-0">
              Det här är inte några positiva utvecklingstendenser. Jag ser
              att det förs in moment som att man får bättre statssubventioner
              om man hyr ut del av sin egen bostad. Jag tror inte att det är
              en typ av lösning som långsiktigt är acceptabel. Jag tror att
              unga inte vill vara inneboende; de vill ha en egen bostad. Jag
              har själv varit inneboende, och det var inte att föredra i något
              längre perspektiv i alla fall, kan jag säga. Jag tror inte att
              det är det bostadspolitiska lyftet, det som man bör föra fram
              som en offensiv grej.
            </seg>
            <seg xml:id="i-3b70fbd34fd5b22e-0">
              Däremot måste man hitta en blandning av realistiska förutsättningar
              och regelförenklingar där också kommunerna jobbar aktivt för att
              klara sin del. Det tror jag att de flesta ansvarsfulla kommuner
              faktiskt gör. Det ligger en inneboende kraft i kommunalpolitiken
              att man vill utveckla sin kommun och bland annat bygga bostäder.
              Jag tror inte att man behöver skriva kommunpolitikerna på näsan
              på den punkten. Men man måste ta till sig att det behövs stimulans
              på ett annat sätt för att komma någonvart. Verkligheten och de
              praktiska resultaten visar detta.
            </seg>
          </u>
          <note type="speaker" xml:id="i-b4d9a4d81371faed-0">
            Anf. 13 ANTI AVSAN (M):
          </note>
          <u who="anti_avsan_97eed2" xml:id="i-bd5f616d87cb5292-1">
            <seg xml:id="i-87ff29447d85bfda-0">
              Fru talman! I Socialdemokraternas budgetförslag finns det inte
              så där väldigt mycket på bostadsområdet, men man säger i alla
              fall att en fungerande bostadsmarknad måste kännetecknas av rörlighet,
              tillgänglighet och låga trösklar. Jag tror att vi kan vara överens
              om det. Frågan är vilka medel man ska använda för att nå sitt
              mål.
            </seg>
            <seg xml:id="i-992017c5196d57b6-0">
              Det man också säger från Socialdemokraternas sida nu är att det
              är centralt att det befintliga beståndet av bostäder utnyttjas
              så effektivt som möjligt och att andrahandsuthyrningar är en övergångslösning.
              Jag håller med om att målet naturligtvis är att människor ska
              kunna bo i egna bostäder, om de själva vill.
            </seg>
            <seg xml:id="i-66c8ea6679497ef1-0">
              Man nämner även flyttkedjor, vilket man tidigare ofta har angripit
              starkt. Det är väl bra att man inser vikten av det.
            </seg>
            <seg xml:id="i-c782d58f02812288-0">
              När det gäller bostadspolitiken som helhet kan jag erinra mig
              socialdemokrater som tidigare sagt att man inte hittade en ny
              egen bostadspolitik efter 90-talskrisen. Uppenbarligen har man
              inte gjort det än, i vart fall inte när det gäller verksamma åtgärder
              för att åstadkomma ett ökat byggande, utan man är tillbaka i subventionstanken.
              Man är ganska ensam där. Vi har sett väldigt många centrala aktörer
              på bygg- och bostadsmarknaden som har tagit avstånd från den typen
              av lösningar just därför att de motverkar långsiktig hållbarhet
              och stabilitet på bostadsmarknaden. Man får inte det byggande
              man tror, och man har till och med påpekat att det finns risk
              att man driver upp kostnaderna för hyresgästerna i slutändan.
              Det går att hantera frågor om höga byggkostnader också på det
              lokala planet. Jag är ordförande i ett kommunalt bostadsaktiebolag
              sedan ganska lång tid tillbaka. Där satte vi vid ett tillfälle
              tak för högsta hyra per kvadratmeter och lyckades ändå få in alla
              önskvärda kvaliteter i projektet.
            </seg>
          </u>
          <note type="speaker" xml:id="i-e976ffeb5898e7fa-0">
            Anf. 14 Statsrådet STEFAN ATTEFALL (KD):
          </note>
          <u who="unknown" xml:id="i-19c78b880d6af17c-6">
            <seg xml:id="i-939fcb205cb1040a-0">
              Fru talman! Det har under de gångna åren vidtagits ganska många
              åtgärder för att få en väl fungerande bostadsmarknad. Vi har en
              ny plan- och bygglagstiftning som innebär tydligare och enklare
              regler i många stycken för kommunerna, tydligare regler för den
              enskilde som behöver bygglov och en bättre ordning för överprövningar
              och överklaganden.
            </seg>
            <seg xml:id="i-0f7df634fd35d6bb-0">
              Vi har en ny lag om de kommunala bostadsbolagen och ett nytt
              hyressättningssystem som innebär att parterna nu har ett ansvar
              att förhandla fram hyror som innebär att man verkligen värderar
              bruksvärdet i varje enskild lägenhet.
            </seg>
            <seg xml:id="i-576ba5585f12630e-0">
              Vi har höjt gränsen för uthyrning av del av privatbostad skattefritt
              och infört möjligheten att bygga ägarlägenheter. Vi har gjort
              ett antal förenklingar på flera områden, och vi har reformerat
              fastighetsskatten ordentligt och i samband med det sänkt skatten
              på boendet i både villor och flerfamiljshus.
            </seg>
            <seg xml:id="i-dce9971606d5235e-0">
              Det är alltså en rad olika åtgärder som självklart måste få verka
              för att de ska få full effekt.
            </seg>
            <seg xml:id="i-9618e4dad0ce141c-0">
              Men vi har många jobbiga frågor kvar. En sak som vi inte ska
              glömma bort i diskussionen är att en förutsättning för att kunna
              bygga under rimliga ekonomiska villkor är att vi har låga räntor.
              Och låga räntor får vi genom ordning och reda i den offentliga
              ekonomin. Utan det kan vi glömma alla diskussioner när det gäller
              att bygga bostäder. Här ligger Sverige bättre till än många andra
              länder, men också vi skakas en del av den oro som finns i omvärlden
              och som gör att en del funderar på: Ska vi våga dra i gång våra
              byggprojekt, eller ska vi skjuta fram dem något?
            </seg>
            <seg xml:id="i-611a5dc8e754d298-0">
              Jag tror att vi måste jobba vidare med planprocesserna, för tid
              är pengar. Om jag äger mark och ska bygga bostad på den marken,
              kostar det pengar varje dag innan jag från idén har fått spaden
              i jorden och byggt huset klart. Vi måste se till att processerna
              blir så korta som möjligt men med fortsatt rättssäkerhet.
            </seg>
            <seg xml:id="i-33eb51507131ae8c-0">
              Sedan måste vi göra något åt regelverket. Det är inte bara något
              allmänt trevligt, utan det är grundläggande för att få en effektivare
              bostads- och byggmarknad. Det handlar helt enkelt om att minska
              sådana saker som krånglar till och fördyrar byggandet.
            </seg>
            <seg xml:id="i-8c62efc4eed53b41-0">
              Jag nämnde trähusfabrikanten från Sävsjö som ett exempel på hur
              man med lokala energikrav tvingas bygga hus till betydligt högre
              kostnader kostnader som den som köper huset inte får tillbaka
              under sin livstid. Dessutom är det en stor energiåtgång att bygga
              på det här sättet och att transportera huset som gör att allting
              blir dyrare.
            </seg>
            <seg xml:id="i-622db7d3c22b3733-0">
              Vi måste alltså vända på alla de här frågeställningarna för att
              få en effektiv byggprocess. Har man lärt sig att bygga ett hus
              billigt och bra i kommun A ska man kunna bygga på liknande sätt
              i kommun B. Det går i dag inte i många stycken därför att vi har
              många olika särkrav beroende på ibland politiska ambitioner, ibland
              bara lokala traditioner, till och med på tjänstemannanivå.
            </seg>
            <seg xml:id="i-3b1bd4a5fbd6965b-0">
              Socialdemokraterna säger i sin motion att de ska vända på alla
              stenar. Det enda de har upptäckt är just subventioner. Subventionen
              har den nackdelen att företagen blir mindre intresserade av att
              utveckla sitt eget byggande och mer intresserade av att anpassa
              sitt byggande till de regler och subventioner som för närvarande
              finns. Vi har haft olika typer av sådana subventioner, och ändå
              är den beskrivning som Peter Hultqvist själv gjorde att det byggdes
              för lite. Varför hjälpte inte de subventionerna under 1990-talet
              och 2000-talet? Det måste ni förklara.
            </seg>
            <seg xml:id="i-309e0cff56527499-0">
              Tvärtom tror jag att subventioner är en del av problemet. De
              har bidragit till ryckighet och långsiktigt dåliga förutsättningar
              för byggandet. Låt oss inte dopa byggmarknaden. Låt oss i stället
              se till att den får tydliga krav på sig och får utveckla sina
              möjligheter att bygga allt effektivare.
            </seg>
            <seg xml:id="i-5745b9a3af3684ca-0">
              När jag pratar med näringslivet är det ingen som ropar efter
              subventioner. Men det är tydligt att det är någon som gör det
              i Borlänge i alla fall.
            </seg>
          </u>
          <note type="speaker" xml:id="i-f8b05ff83275ece7-0">
            Anf. 15 PETER HULTQVIST (S):
          </note>
          <u who="peter_hultqvist_bd16a0" xml:id="i-97211d1aca19e52b-2">
            <seg xml:id="i-19981c39ff627a74-0">
              Fru talman! Bostadsbyggandets nivå i dag är låg. Den har sjunkit
              successivt. Om man jämför med tio år tillbaka i tiden ligger vi
              på det kanske sämsta värdet under alla dessa år.
            </seg>
            <seg xml:id="i-8452f161582b569d-0">
              Det finns ingen anledning att slå sig för bröstet för att den
              politik man för nu på något vis skulle vara effektiv för att få
              fram nya bostäder. Jag ska inte försvara alla inslag i subventionerna,
              men jag kan konstatera att mycket av det som vi byggde av bostadsrätter,
              hyresrätter och villor med god kvalitet, bra ytor och bra standard
              kom fram under den perioden. Det hände väldigt mycket, så man
              ska inte bara måla upp en negativ bild.
            </seg>
            <seg xml:id="i-d9cc8ad87cbc44cb-0">
              Det som ni kanske skulle ta till er, nu när ni säger att ni är
              prövande och värderande när det gäller vad era partier ska fundera
              på inför framtiden, är att ni inte ska låsa er istadigt vid bara
              en viss typ av tänkande. Jag har inte avvisat att man kan göra
              en hel del i kommunerna. Jag har inte avvisat att man kan jobba
              aktivt med regelverk och sådana saker. Men ni avvisar kategoriskt
              att det går att spela på bägge planhalvorna.
            </seg>
            <seg xml:id="i-f797f2023acd0337-0">
              Det som jag föreslår är att man prövar sig fram med 1 miljard
              när det gäller att sänka byggmomsen. Vi skriver så här: Vi föreslår
              att en investeringsstimulans till byggande av studentbostäder
              och hyreslägenheter införs redan 2012 enligt i princip den modell
              som fanns tidigare för byggande av mindre hyresrätter och studentbostäder
              i tillväxtområden, med den skillnaden att investeringsstimulansen
              för hyresrätter nu inte ska begränsas till att gälla endast mindre
              lägenheter. Investeringsstimulansen utgick med ett belopp motsvarande
              skillnaden mellan den moms som fastighetsägaren betalade för projektet
              och den moms som han skulle ha betalat om momsen hade varit 6
              procent. Boverket har i sin analys 2005 bedömt stödet som träffsäkert
              och effektivt.
            </seg>
            <seg xml:id="i-e6982652816da51a-0">
              Där har du en idé att ta till dig, att jobba vidare med och öppet
              pröva, om du vågar.
            </seg>
          </u>
          <note type="speaker" xml:id="i-872b82b53ad8acea-0">
            Anf. 16 Statsrådet STEFAN ATTEFALL (KD):
          </note>
          <u who="unknown" xml:id="i-19c78b880d6af17c-7">
            <seg xml:id="i-668f1fefb663cba6-0">
              Fru talman! Jag vill bara upplysa Peter Hultqvist om att bostadsbyggandet
              efter finanskrisen nu faktiskt ökar kraftigt. Men vi ser nu också
              en oro för hur utvecklingstakten kommer att se ut framöver utifrån
              den oro som finns i omvärlden på det ekonomiska området.
            </seg>
            <seg xml:id="i-563a27a31317f878-0">
              Vi är nu uppe i närmare 30 000 lägenheter. Det gäller att få
              den här takten att fortsätta långsiktigt. Det kommer att svänga
              lite grann upp och ned beroende på omständigheter som inte vi
              i Sverige rår över, men det gäller att få den här utvecklingen
              att fortsätta uppåt under en lång följd av år.
            </seg>
            <seg xml:id="i-9a2a9b1d2499333c-0">
              Som sagt: Subventioner har prövats och har inte fungerat. Om
              man går tillbaka till miljonprogramstiden kan man säga att subventioner
              fungerade, men då hade vi snarare ett nästan planekonomiskt system.
              Är det detta system som vi ska tillbaka till? Jag är tveksam.
            </seg>
            <seg xml:id="i-cdd98d90e8257147-0">
              Varför jag inte tror på subventioner är att erfarenheterna är
              att de inte har löst problemen tidigare. De riskerar att bara
              åka rakt ned i byggherrarnas fickor. Socialdemokraterna har en
              rädsla för att offentliga medel ska åka in i vårdbolags och friskolors
              ägares fickor. Risken är högst uppenbar i det här fallet att det
              är byggherrarna som drar hem pengarna, för man bygger det som
              man ändå skulle ha byggt och tar sedan hem en subvention av skattebetalarna.
            </seg>
            <seg xml:id="i-aa46b760817d0a86-0">
              Jag är skeptisk, för att uttrycka mig diplomatiskt, till den
              metoden. Jag lyssnar gärna på goda idéer, men då får Socialdemokraterna
              först bevisa att det här är en effektiv väg att ge sig in på.
              Ingenting tyder på det hittills.
            </seg>
            <seg xml:id="i-c2847e79043a21e0-0">
              Jag tror som sagt på att jobba med de regelverk, de planprocesser
              och de förutsättningar som finns för att få en effektivare byggbransch
              och ett effektivare byggande. Sedan tror jag också att de kommunala
              bostadsbolagen, kommunerna och alla andra aktörer har en viktig
              roll för att sätta press på dem som bygger. Det visar också exempel
              som vi har runt om i landet. Sätter man tydligare press på byggaktörerna
              och har tydligare idéer om vad man vill åstadkomma kan man åstadkomma
              en hel del. Det finns mycket att göra på den kommunala sidan hos
              kommunala bostadsbolag men självklart också hos många privata
              beställare av byggen. Det är också en väg att pröva i framtiden.
            </seg>
          </u>
          <note xml:id="i-6ed03ca625708039-1">
            Överläggningen var härmed avslutad.
          </note>
          <note xml:id="i-a36215c967098be7-0">
            12 § Svar på interpellation 2011/12:15 om åtgärder med anledning
            av ny socialbidragsstatistik
          </note>
          <note type="speaker" xml:id="i-cd9c7734d6e64903-0">
            Anf. 17 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-8">
            <seg xml:id="i-c714c81b49647f75-0">
              Fru talman! Teres Lindberg har frågat mig om jag avser att vidta
              några åtgärder med anledning av den nyligen presenterade statistiken
              från Socialstyrelsen och i så fall vilka.
            </seg>
            <seg xml:id="i-aa69df6b140bdc30-0">
              Sjukpenningförsäkring är en försäkring för inkomstbortfall på
              grund av sjukdom, och så har det alltid varit. För att en person
              ska kunna få sjukpenning krävs således att personen har en sjukpenninggrundande
              inkomst. För detta krävs i sin tur en viss arbetslivsanknytning.
              Sjukförsäkringsreformen har inte inneburit någon ändring i denna
              grundprincip. För de personer som saknar sjukpenninggrundande
              inkomst vid insjuknande utgör försörjningsstödet det yttersta
              skyddsnätet. Så har det också alltid varit.
            </seg>
            <seg xml:id="i-10a869f837ea179c-0">
              Den statistik som hänvisas till i interpellationen undersöker
              inte de bakomliggande orsakerna till att personer inte har sjukpenning
              utan uppbär försörjningsstöd i stället. En sådan undersökning
              har däremot gjorts av Sveriges Kommuner och Landsting, SKL. Resultaten
              av den undersökningen tyder på att endast en liten grupp personer
              har sökt försörjningsstöd på grund av den bortre tidsgränsen i
              sjukförsäkringen, knappt 1 procent av de totala kostnaderna för
              försörjningsstöd. SKL:s undersökning visar att ingen eller mycket
              svag arbetsmarknadsanknytning är den huvudsakliga förklaringen
              till att personer med arbetsoförmåga på grund av sjukdom uppbär
              försörjningsstöd i stället för sjukpenning. Andra undersökningar
              som Försäkringskassan har gjort om de olika fasta tidsgränserna
              i sjukförsäkringen visar liknande resultat.
            </seg>
            <seg xml:id="i-1051bda89fac3c41-0">
              Sjukförsäkringsreformen har i huvudsak fungerat bra. Många sjukskrivna
              möter nu mer aktivitet, tidigare insatser och tydligare spelregler
              på vägen tillbaka till arbetsförmåga. Detta har lett till färre
              sjukskrivna och kortare sjukskrivningsperioder. Jag vill dock
              inte alls neka till att det även har funnits problem med de nya
              sjukförsäkringsreglerna. Trots reformens ambition att ge stöd
              på vägen tillbaka har en del drabbats av orimliga konsekvenser.
              Regeringen har också identifierat ett antal sådana situationer.
              För att åtgärda dessa har ett antal förslag till förbättringar
              nyligen lämnats till riksdagen i höstens budgetproposition.
            </seg>
          </u>
          <note type="speaker" xml:id="i-899cddbeb7671027-0">
            Anf. 18 TERES LINDBERG (S):
          </note>
          <u who="teres_lindberg_2e9d4f" xml:id="i-04cd2c9782ec34fc-0">
            <seg xml:id="i-350abacb19481dc1-0">
              Fru talman! Först ber jag att få tacka ministern för svaret.
            </seg>
            <seg xml:id="i-b73ae60d238822ab-0">
              Jag har med anledning av Socialstyrelsens statistik i augusti
              skrivit en interpellation och ställt frågan om ministern avser
              att vidta några åtgärder med anledning av densamma. Statistiken
              visar bland annat att äldre med ohälsa drabbas hårt. För min del
              tycker jag att statistiken är direkt skrämmande.
            </seg>
            <seg xml:id="i-f4d59656f0599b82-0">
              Var fjärde socialbidragstagare i åldersgruppen 5064 år tvingas
              att söka hjälp från socialen på grund av ett sjukförsäkringsrelaterat
              försörjningshinder. 25 procent av de äldre bidragstagarna tvingas
              alltså att knacka på socialkontorets dörr därför att de drabbats
              av ohälsa och inte får någon eller otillräcklig ersättning från
              sjukförsäkringen. Och en hel del av dem är sjukskrivna med läkarintyg.
            </seg>
            <seg xml:id="i-5feccbd762eac78f-0">
              Ser vi enbart till gruppen 6064 år, alltså de som snart ska gå
              i ålderspension, är siffrorna ännu mer förskräckande. Där handlar
              det om att nästan var tredje tvingas till socialbidrag på grund
              av att sjukförsäkringen brister.
            </seg>
            <seg xml:id="i-395be4750cb6c1a5-0">
              Statistiken visar att vi, på grund av brister i sjukförsäkringen,
              håller på att producera en växande grupp fattigpensionärer.
            </seg>
            <seg xml:id="i-df69b36fd68fb656-0">
              Har man dessutom i åtanke det stora mörkertal som inte syns i
              Socialstyrelsens statistik blir man mörkrädd.
            </seg>
            <seg xml:id="i-1c1ca3ab92f8e7ae-0">
              Ofta har den som slitit ut sig efter ett långt förvärvsliv en
              make eller maka som har en inkomst eller besparing som gör att
              hushållet inte är berättigat till socialbidrag. Dessa finns inte
              med; de är bara fattiga.
            </seg>
            <seg xml:id="i-bb177cbc715974c3-0">
              Vi vet att det i mer än en tredjedel av de större företagen finns
              före detta långtidssjuka som jobbar deltid av hälsoskäl. Många
              av dem får ingen ersättning alls från Försäkringskassan. Det handlar,
              av allt att döma, ofta om äldre som blivit utförsäkrade, gjort
              slut på sina deltidssjukpenningdagar, blivit av med sin sjukersättning
              eller tidigare varit förtidspensionerade men ändå valt att jobba
              kvar i stället för att söka andra jobb.
            </seg>
            <seg xml:id="i-7a5f020e594cdf46-0">
              En del av deras arbetskamrater har kanske valt att inte ens söka
              stöd via Försäkringskassan på grund av att de misstänker att dagens
              regelverk är så snävt att de ändå inte får något stöd.
            </seg>
            <seg xml:id="i-86bfa3bd2fc6e061-0">
              Denna verklighet är viktig att ha i åtanke när regeringen slår
              sig för bröstet och hävdar att fler till följd av de skärpta sjukreglerna
              har kommit närmare arbetsmarknaden. I regeringens och Försäkringskassans
              utvärderingar sorteras exempelvis de som mist sin halv- eller
              deltidsersättning från sjukförsäkringen under rubriken i arbete
              trots att det enda som har hänt är att de fattiggjorts på grund
              av sin förlorade ersättning från sjukförsäkringen.
            </seg>
            <seg xml:id="i-2a1fd048baef9df3-0">
              Den verklighet som skymtar i dessa nya bidragssiffror och i övrig
              befintlig statistik borde åtminstone stämma socialförsäkringsministern
              till en stunds självkritisk eftertanke. Att så många människor
              som slitit och betalt skatt under ett långt förvärvsliv tvingas
              uppsöka socialkontoret eller blir beroende av allmosor från andra
              när de drabbas av ohälsa signalerar att det finns allvarliga brister
              i dagens sjukförsäkring.
            </seg>
            <seg xml:id="i-03432177dd840a74-0">
              Betänker man dessutom att åtstramningarna i sjukförsäkringen
              de senaste åren genererat ett stort överskott som finansierat
              den borgerliga regeringens skattesänkningar blir bilden ännu mer
              problematisk åtminstone för mig.
            </seg>
            <seg xml:id="i-ed0f2a2e2c3e745f-0">
              Har Sverige inte längre råd med ett anständigt allmänt försäkringsskydd
              när vi blir sjuka och vår arbetsförmåga sviktar? Är det viktigare
              att medelsvensson, så länge han är ung och frisk, ska ha råd att
              köpa en extra platt-tv?
            </seg>
            <seg xml:id="i-71a91aef8813a2cf-0">
              Man måste ställa sig frågan om det är rimligt att de senaste
              årens skattesänkningar tvingar människor som under ett helt arbetsliv
              varit med och bidragit med sina skattebetalningar att stå med
              mössan i hand och be om en nådegåva från kommunen, från en anhörig
              eller från kyrkans välgörenhetsverksamhet.
            </seg>
          </u>
          <note type="speaker" xml:id="i-d2fa9aa196f0be09-0">
            Anf. 19 FINN BENGTSSON (M):
          </note>
          <u who="finn_bengtsson_813f74" xml:id="i-40c58160d6e50e6d-0">
            <seg xml:id="i-08857560208ef77a-0">
              Fru talman! Jag tackar interpellanten för en interpellation i
              ett viktigt ämnesområde och för att vi för säkerhets skull fick
              höra hela interpellationen läsas upp en gång till. Jag tackar
              också statsrådet för svaret som förtydligar en del av de felaktigheter
              som beskrivs i interpellationen och som jag tänkte att vi kunde
              diskutera en stund.
            </seg>
            <seg xml:id="i-6ab223bfbf90822c-0">
              Precis som statsrådet säger har den typ av statistik från Socialstyrelsen
              som hänvisas till inte möjlighet att ta sjukskrivningarnas orsaker
              till grund för att tolka det i förhållande till försörjningsstödet.
              Det har däremot Sveriges Kommuner och landstings, SKL:s, rapport
              som just har gjorts för att titta på om det är en katastrofal
              situation eller ej.
            </seg>
            <seg xml:id="i-f04f10bfa6368cc1-0">
              Uppgifterna i SKL:s studie om ekonomiskt bistånd visar inte alls
              på denna ökning. För de tre studerade kommunerna ligger det i
              genomsnitt under 1 procent. För Borlänge är det 0,9 procents,
              för Halmstad 0,8 procents och för Hässleholm 0,02 promilles ökning
              av den totala utgiften för försörjningsstöd som kan knytas till
              sjukförsäkringsreformen.
            </seg>
            <seg xml:id="i-0458894909ae680b-0">
              Det är också viktigt att notera att statsrådet tillsammans med
              Alliansens ledamöter i socialförsäkringsutskottet gått ut på DN
              Debatt och förklarat effekten av att man har gjort en förbättring
              av sjukförsäkringsreformen.
            </seg>
            <seg xml:id="i-ed18cbba2c273b7f-0">
              Jag uppskattar att vi har ett politiskt samtalsklimat kring en
              sådan här svår och viktig fråga som har blivit bättre, och jag
              hoppas att debatten kan fortsätta i denna anda.
            </seg>
            <seg xml:id="i-53d321e6f75179a3-0">
              Vi bör vara överens om att utgångspunkten för själva sjukförsäkringsreformen
              går tillbaka till den tidigare socialdemokratiske statsministern
              Göran Persson, som i budgetpropositionen 2002/03 såg att vi inte
              hade råd att ruinera landet med en icke fungerande sjukförsäkring.
              Han gav i uppdrag till Anna Hedborg, socialdemokrat, före detta
              socialförsäkringsminister och senare generaldirektör på Försäkringskassan,
              att utreda hur ett förslag skulle kunna se ut.
            </seg>
            <seg xml:id="i-dfaa46e9eed69581-0">
              Förslaget hamnade på regeringens bord våren 2006. Hösten 2006
              förlorade Socialdemokraterna valet, varefter alliansregeringen
              i stort sett har genomfört de huvudintentioner för hur man skulle
              förbättra sjukförsäkringssystemet som Göran Persson lät Anna Hedborg
              så elegant klä i ord.
            </seg>
            <seg xml:id="i-f0da610d302d6c4f-0">
              Interpellanten raljerar över att åtstramningarna i försäkringen,
              som var nödvändiga för att rädda den till dem som verkligen behöver
              den, skulle ha tillkommit för att finansiera skattesänkningar.
              Ja, så kan man beskriva det, men man kan också beskriva det som
              att skattesänkningar till dem med lägst löner ger totalt fler
              som arbetar och betalar skatt. Det ger också fler människor med
              lägre inkomster mer pengar över i plånboken, vilket stimulerar
              ekonomin. Det är inte minst viktigt i det finansiella läge vi
              har.
            </seg>
            <seg xml:id="i-21c17d1973b84f3a-0">
              Det som vi inte har i onödigt ohälsotalsutdebiterande för att
              sjukförsäkringen fungerar bättre ger också möjlighet för regeringen
              att satsa 1 miljard kronor på sjukvården i form av kömiljarden.
              Det investeras 1 miljard extra i rehabilitering med en rehabiliteringsgaranti
              och en rehabiliteringsmiljard.
            </seg>
            <seg xml:id="i-7ae7aa040f936dde-0">
              I årets budget noterar jag att alliansregeringen sätter av ytterligare
              500 miljoner kronor till rehabilitering medan Socialdemokraterna
              i all sin påstådda välvilja vad gäller rehabilitering inte förmår
              mer än mindre än hälften, nämligen 200 miljoner kronor.
            </seg>
            <seg xml:id="i-60a9136c6dad49c2-0">
              Det är viktigt att debatten sköts på ett anständigt sätt och
              att man håller sig till de siffror som är riktiga. Ur Socialstyrelsens
              statistik går det inte att utläsa att förhållandet skulle vara
              så illa som beskrivs av interpellanten.
            </seg>
          </u>
          <note type="speaker" xml:id="i-a1a51053adf40ef7-0">
            Anf. 20 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-9">
            <seg xml:id="i-6e3dd28a968dea0b-0">
              Fru talman! Låt mig först säga, utan en sekunds ironi, att jag
              vet från vår gemensamma tid i Helsingforss stadshus att både interpellanten
              och jag är engagerade i frågan om socialbidrag och negativa konsekvenser
              av långvarigt socialbidragsberoende. Jag vet att vi båda är fyllda
              av ambitionen att det så långt det över huvud taget är möjligt
              ska undvikas. Jag säger det först för att inte förringa frågeställningen,
              för det menar jag verkligen.
            </seg>
            <seg xml:id="i-2d0f5135ee38aed1-0">
              Interpellanten är ute efter att kritisera sjukförsäkringsreformen
              men ifrågasätter i praktiken grundläggande drag i den svenska
              välfärdsmodellen. Från 1955 och framåt har vi en grundläggande
              arbetsfördelning som säger att man har en sjukpenninggrundande
              inkomst, en försäkrad inkomst till grund för sjukpenning. Det
              gäller de allra flesta människor. Det är en otroligt god anledning
              i Sverige att inte bara ha ett jobb utan också vara skattebetalare.
              Det bygger på arbetslinjen och har uppmuntrat arbete. Det är en
              hörnsten i den svenska välfärdsmodellen.
            </seg>
            <seg xml:id="i-a9dfb5fb6ecdfa5b-0">
              Vi kommer dock alltid ha människor som av olika skäl aldrig har
              arbetat. För dem är den andra pelaren lika viktig, att vi har
              ett välfärdssystem som också skyddar dem som inte har någon försäkrad
              inkomst att falla tillbaka på. Det är försörjningsstödet med sina
              nödvändiga nackdelar.
            </seg>
            <seg xml:id="i-1dc2c801f2e4aa9b-0">
              Vi ska göra allt vi kan för att människor ska ha en egen inkomst
              eget arbete, egen försörjning och därmed försäkrad inkomst. Men
              för de som inte kan ha det ska vi inte backa från behovet av försörjningsstöd.
              Detta är de principiella sakerna.
            </seg>
            <seg xml:id="i-f2c175aca6ae84de-0">
              Om man blandar äpplen och päron och tar med de människor som
              i dag har försörjningsstöd för att de aldrig har varit inne på
              arbetsmarknaden och råkar vara sjuka kritiserar man helt fel sak.
            </seg>
            <seg xml:id="i-e0b73c942488bc04-0">
              Jag är helt öppen för en principiell diskussion om vi har rätt
              arbetsfördelning i svensk välfärdspolitik. Ska vi ha inkomstförsäkringar
              och yttersta skyddsnät eller ska vi ha medborgarlön till alla
              människor som bottenplatta? Det kan man mycket väl diskutera.
              Det är dock inte det som jag uppfattar att vi just nu diskuterar.
            </seg>
            <seg xml:id="i-7fe3595baf2e8e17-0">
              Ska man vara noggrann med siffrorna och ta Socialstyrelsens siffror
              på allvar även om de som jag sade i min inledning inte förklarar
              orsaken till varför människor behöver ha försörjningsstöd är det
              5 procent av allt försörjningsstöd som utgår för att en person
              saknar sjukpenning.
            </seg>
            <seg xml:id="i-6ac1bd887f0ba3a7-0">
              Det betyder att dessa människor saknar sjukpenning för att de
              aldrig har arbetat. Det betyder inte att de på grund av vare sig
              nuvarande eller någon tidigare sjukförsäkring har missgynnats
              av sjukförsäkringssystemet. Det är därför SKL:s siffror blir viktiga.
              Endast 1 procent av de samlade utbetalningarna i deras undersökning
              emanerar från det faktum att någon har lämnat sjukförsäkringen.
              99 procent av allt försörjningsstöd utbetalas av helt andra skäl.
              Jag delar uppfattningen att det är en viktig sak att observera
              att många människor i Sverige i dag har försörjningsstöd på grund
              av arbetslöshet eller sjukdom, människor som av olika skäl aldrig
              har kommit in i försäkringssystemen. Ju fler människor som snabbt
              kommer tillbaka in i försäkringen och arbetslivet, desto färre
              kommer att ens riskera att behöva försörjningsstöd i nästa skede.
            </seg>
            <seg xml:id="i-8c3440a1b3e0754d-0">
              När jag sagt allt detta vill jag säga en sak till. Det är framför
              allt de långvariga försörjningsstöden som vi har skäl att bekymra
              oss över. Därför finns det allvarliga skäl att fundera på vad
              som händer i familjer där båda är i behov av försörjningsstöd,
              har barn hemma och de aldrig får se sina föräldrar gå till jobbet
              och komma hem med egen inkomst. Det är en viktig fråga. Det har
              ingenting med den riktiga sjukförsäkringsreformen att göra.
            </seg>
          </u>
          <note type="speaker" xml:id="i-661ae4e716e5d100-0">
            Anf. 21 TERES LINDBERG (S):
          </note>
          <u who="teres_lindberg_2e9d4f" xml:id="i-04cd2c9782ec34fc-1">
            <seg xml:id="i-829626ce298b89bb-0">
              Fru talman! Herr minister! Jag har hört ministerns svar på min
              interpellation, och jag är tveksam till om ministern verkligen
              förstått frågeställningen i den. Jag talar inte om totalen över
              huvud taget. Jag talar om den grupp som uppbär försörjningsstöd
              och är över 50 år, särskilt de mellan 60 och 64 år. Det handlar
              alltså om de sista 15 åren i arbetslivet, eller den tid man hade
              kunnat vara i arbetslivet.
            </seg>
            <seg xml:id="i-88349587ec7dc122-0">
              Ministern säger att Socialstyrelsens statistik inte tar upp anledningen
              till sjukskrivningarna. Det är precis det den gör! Den bryter
              dessutom ned statistiken på ålder. Det jag tar upp är den oroande
              utvecklingen i att vi just nu i Sverige håller på att producera
              en växande grupp fattigpensionärer. Det är nämligen det som de
              kommer att bli. När de lämnar försörjningsstödet får de en pension
              som de inte kommer att kunna leva på.
            </seg>
            <seg xml:id="i-45f4198bd92330d5-0">
              Långt mer än hälften av de över 50 år som har sjukrelaterade
              anledningar till försörjningsstöd har i själva verket rätt till
              sjukpenning eller ersättning. De har alltså arbetat, Ulf Kristersson.
              Problemet är att sjukpenningen inte räcker för att försörja sig.
              Det går att läsa såväl i Socialstyrelsens statistik som i SKL:s
              undersökningar. Tittar vi bara på gruppen 6064 år med rätt till
              sjukpenning är den tre gånger så stor som resten. Den stora majoriteten
              av gruppen, de som har sjukrelaterade anledningar till att de
              uppbär försörjningsstöd, har alltså rätt till sjukpenning.
            </seg>
            <seg xml:id="i-f416651ed5f973dd-0">
              Sedan kan vi utifrån det underlaget bara gissa hur många av 50-plussarna
              som uppbär försörjningsstöd utan att ha sjukpenning och som dessutom
              är utförsäkrade från sjukförsäkringen. Troligtvis är det så, det
              vet jag inte här och nu, men många av dem har tidigare uppburit
              sjukpenning och haft rätt till sjukförsäkring för att de faktiskt
              har arbetat.
            </seg>
            <seg xml:id="i-0039c0071056bfee-0">
              Oavsett vilken statistik man läser ser man tydliga indikationer
              på utvecklingen för äldre, en grupp som vi borde visa betydligt
              mer respekt i stället för att tvinga dem till socialbidrag, det
              yttersta skyddsnätet. Jag håller med ministern om att försörjningsstödet
              ska vara just det yttersta skyddsnätet. Det är förvisso bra att
              ministern kommit till insikt om att sjukförsäkringsreformen inneburit
              problem. Jag är dock inte beredd att instämma i att den i huvudsak
              fungerat bra. Först nu ser vi de verkliga effekterna av reformen,
              och det bådar inte gott.
            </seg>
            <seg xml:id="i-ce76036489af202b-0">
              I sitt interpellationssvar hänvisar ministern till ett antal
              förslag till förbättringar i höstbudgetpropositionen. Det var
              riksdagen som i våras tvingade regeringen till det. Det var inte
              riktigt ett initiativ från regeringen, men vi är så klart glada
              för att de finns med. Det hade sett riktigt illa ut om satsningarna
              inte hade funnits med. Men mig veterligen handlar dessa insatser
              inte på något sätt om gruppen äldre, de som riskerar att bli fattigpensionärer,
              så svaret på min interpellation är uppenbarligen nej. Ministern
              och regeringen avser inte att vidta några åtgärder med anledning
              av de signaler vi kan se. Det hade varit mer uppriktigt att också
              säga det.
            </seg>
          </u>
          <note type="speaker" xml:id="i-697f75cd335a7b85-0">
            Anf. 22 FINN BENGTSSON (M):
          </note>
          <u who="finn_bengtsson_813f74" xml:id="i-40c58160d6e50e6d-1">
            <seg xml:id="i-7f3c7d7859753682-0">
              Fru talman! För att man ska förstå den här debatten måste man
              kanske ha läst den rapport som Socialstyrelsen gett ut. För enkelhets
              skull finns det en tabell på s. 14 som mycket tydligt klargör
              vilka siffror det handlar om.
            </seg>
            <seg xml:id="i-201f026648155465-0">
              Om vi tittar på de fem huvudanledningar i den åldersgrupp som
              nu utpekas, 50-plussarna som jag själv tillhör även om jag inte
              riktigt känner mig som pensionär än så länge, kan man säga att
              en av de fem huvudanledningarna till att man uppbär försörjningsstöd
              är att man först och främst är arbetslös utan att ha rätt till
              arbetslöshetsersättning. Det är den absolut vanligaste orsaken.
            </seg>
            <seg xml:id="i-111e9e1c7a1517f6-0">
              Näst vanligast är att man har arbetshinder av sociala skäl, och
              sedan kommer arbetslöshet med otillräcklig ersättning. Dessutom
              finns där mycket riktigt två anledningar relaterade till sjuk-
              och aktivitetsersättning, alltså den tidigare förtidspensionen,
              där man har en otillräcklig ersättning men också sjukskrivning,
              precis som ministern nämnde, utan att ha rätt till sjukpenning.
            </seg>
            <seg xml:id="i-c645acfcba803736-0">
              Det är i det sammanhanget SKL:s mycket tydliga studie om eventuell
              koppling till sjukförsäkringsreformen blir intressant. I den studien
              framgår nämligen att nästan 20 procent av de totala kostnaderna
              för ekonomiskt bistånd som går till personer som är sjuka med
              läkarintyg utgörs av gruppen så kallade nollklassade, de som alltså
              inte har rätt till någon sjukpenninggrundande inkomst. Det är
              just den gruppen som man från regeringens sida åtgärdar i höstens
              budgetproposition, en grupp som inte heller tidigare, under socialdemokratin,
              hade rätt till någon sjukpenninggrundande inkomst och som rimligen
              krävde ett ekonomiskt bistånd.
            </seg>
            <seg xml:id="i-c3d3d620587e8bd0-0">
              Det förefaller lite konstigt att interpellanten nämner att det
              behövs självrannsakan från ministerns sida beträffande det man
              kallar blivande fattigpensionärer, som jag inte tror kommer att
              vara konsekvensen, när lite självrannsakan kanske också behövs
              med tanke på att Socialdemokraterna inte löste problemet under
              sin regeringstid.
            </seg>
          </u>
          <note type="speaker" xml:id="i-dbad0d1a299ec8cc-0">
            Anf. 23 Statsrådet ULF KRISTERSSON (M):
          </note>
          <u who="unknown" next="cont" xml:id="i-5aa186dd192b59a4-0">
            <seg xml:id="i-c0a10e1d84d84eb9-0">
              Fru talman! Med all respekt för problemets art vill jag säga
              att socialdemokratin har haft ett femtiotal år på sig att lösa
              den principiella frågan om man vill inkludera människor med alltför
              låg sjukpenninggrundande inkomst i sjukförsäkringen på ett sätt
              som Teres Lindberg nu antyder. Jag kan förstå den intellektuella
              orsaken till ett sådant resonemang och överge den svenska välfärdsmodellen,
              såsom vi känner den, för det är vad Teres Lindberg i praktiken
              är ute efter.
            </seg>
          </u>
          <note xml:id="i-d48f32bda68e67d2-0">
            Låt oss kolla siffrorna i detalj. År 2010 hade riket 10 847 personer
            i åldersgruppen 6064 år med försörjningsstöd, enligt Socialstyrelsen.
            Av dessa hade 155 individer otillräcklig sjukpenning, alltså sjukpenning
            på en mycket låg nivå så att de begärde och fick försörjningsstöd
            som komplement. 787 personer saknade helt sjukpenning, precis
            den grupp som vi tidigare talade om. 1 994 personer hade en otillräcklig
            sjukersättningsnivå, sannolikt sjukersättning på deltid och oförmåga
            att arbeta i övrigt.
          </note>
          <u who="unknown" prev="cont" xml:id="i-d36dba6e4586092d-0">
            <seg xml:id="i-eb67531d0c47a9ee-0">
              Man behöver inte på minsta sätt negligera bekymret av ekonomiskt
              slag för den gruppen, men det är precis det som försörjningsstödssystemet
              också är till för att korrigera, alltså när människor inte får
              de pengar som de absolut behöver. Sedan har vi, givet detta, alla
              goda skäl i världen att inkludera fler människor i arbetskraften,
              inkludera fler människor som verkligen har en egen inkomst, människor
              som blir försäkrade så att de slipper gå till socialtjänsten och
              begära försörjningsstöd.
            </seg>
          </u>
          <note type="speaker" xml:id="i-1524ce184d71c7bc-0">
            Anf. 24 TERES LINDBERG (S):
          </note>
          <u who="teres_lindberg_2e9d4f" xml:id="i-04cd2c9782ec34fc-2">
            <seg xml:id="i-94bc05c9e0916097-0">
              Fru talman! När argumenten tryter återkommer man ständigt till
              att socialdemokratin haft de senaste 50 åren på sig. Men nu är
              det du, Ulf Kristersson, som är minister, och det är du som är
              ansvarig. Signalerna är tydliga även om du blundar för dem. Det
              är därför jag står här och försöker påpeka problemen utifrån de
              signaler vi ser och vad de faktiskt kommer att innebära.
            </seg>
            <seg xml:id="i-095ef53f0222fc3d-0">
              Det finns flera undersökningar på det här området. Till exempel
              har TCO mycket tydligt visat sambandet mellan utförsäkringar och
              försörjningsstöd. Det finns ett mycket tydligt samband här. De
              sjuka som är äldre, som har ett långt arbetsliv bakom sig och
              kanske till och med är så pass gamla att de inte klarar att skola
              om sig och ta ett annat arbete, de får inte i ditt Sverige ett
              värdigt avslut på sitt arbetsliv. Det är det som den här frågan
              handlar om, ingenting annat. Sedan kan vi stå här och tjafsa om
              siffror och säga att det är socialdemokratin som skulle ha löst
              detta för 50 år sedan. Men sådan är inte verkligheten. Det handlar
              om ett värdigt avslut på arbetslivet, vilket jag tycker att alla
              borde ha rätt till.
            </seg>
          </u>
          <note type="speaker" xml:id="i-8d95e6cf3dfab4b0-0">
            Anf. 25 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-10">
            <seg xml:id="i-1ef58189de11cf19-0">
              Fru talman! Det finns en undersökning som kartlägger kopplingen
              mellan människor som har lämnat försäkringen och försörjningsstöd.
              Den gjordes av SKL och kan säkert kompletteras av fler. Det finns
              också en liten undersökning gjord av kassan. Den antydde att 1
              procent av de samlade kostnaderna för försörjningsstöd kommer
              av det faktum att människor efter två och ett halvt år har lämnat
              sjukförsäkringen. Det ska inte på något sätt förringas. Det är
              1 procent. 99 procent har andra orsaker.
            </seg>
            <seg xml:id="i-07f7a1b01e648890-0">
              Det andra jag vill säga är att vi har identifierat ett problem,
              och där tror jag att ni delar vår syn. Det gäller en grupp människor
              som kallas nollklassade för att de har haft en tidsbegränsad sjukersättning
              och därför har haft en garantinivå som försvann när den tidsbegränsade
              sjukersättningen försvann. Denna ganska lilla men utsatta grupp
              människor försöker vi nu hjälpa till mer permanent försörjning
              genom ett speciellt försäkringsskydd i den proposition som vi
              just lagt fram.
            </seg>
            <seg xml:id="i-799c281949154362-0">
              Det tredje jag vill säga är att inte heller ni i er budgetmotion
              lägger fram några principiella förslag som ändrar på den svenska
              konstruktionen med inkomstförsäkring och yttersta skydd som skulle
              lösa de problem som du säger att du har identifierat. Antingen
              får man säga att detta är en konsekvens av en modell som vi båda
              står bakom eller så får ni göra er omaket att föreslå skarpa förslag
              som förändrar saken.
            </seg>
          </u>
          <note xml:id="i-6ed03ca625708039-2">
            Överläggningen var härmed avslutad.
          </note>
          <note xml:id="i-be756f54db644116-0">
            13 § Svar på interpellation 2011/12:19 om fortsatta utförsäkringar
          </note>
          <note type="speaker" xml:id="i-7f899278f0529a15-0">
            Anf. 26 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-11">
            <seg xml:id="i-6fb567455ffe6361-0">
              Fru talman! Tomas Eneroth har frågat mig om jag anser att det
              är ett problem att tiotusentals människor blir utförsäkrade och
              om jag avser att vidta några åtgärder.
            </seg>
            <seg xml:id="i-19a261a76239e809-0">
              En av de viktigaste frågorna för regeringen när den tillträdde
              i oktober 2006 var att minska det omfattande utanförskapet från
              arbetsmarknaden som till stor del bestod av sjukfrånvaro. Regeringen
              har under föregående mandatperiod genomfört en rad åtgärder som
              syftar till återgång i arbete. Åtgärderna har stor bredd och omfattar
              såväl ändringar som rör regelverket för sjukskrivningsprocessen,
              exempelvis tidsgränser för bedömning av arbetsförmåga, som nya
              samverkans- och stödåtgärder för att underlätta för sjukskrivna
              att komma tillbaka i arbete.
            </seg>
            <seg xml:id="i-19b988ec0f85acc9-0">
              Sjukförsäkringsreformen har gett resultat. Sjukskrivningsprocessen
              har blivit mer aktiv. Färre individer blir sjukskrivna och sjukperioderna
              har blivit kortare. Regeringen anser att begränsningen av hur
              länge en sjukskrivning ska kunna pågå är en viktig del av denna
              reform. Före reformen var det inte ovanligt med sjukskrivningar
              som pågick fem till tio år och även betydligt längre än så. Det
              har visat sig vara i det närmaste omöjligt att komma tillbaka
              till arbetslivet efter långa, passiva sjukskrivningar. Därför
              är det viktigt att se till att arbetslivsinriktad rehabilitering
              så tidigt som möjligt sätts in där det behövs. Undantag från tidsgränserna
              finns vid allvarliga sjukdomar, arbetsskada och ytterligare ett
              antal situationer.
            </seg>
            <seg xml:id="i-4a4a081e9ae5d9cc-0">
              I budgetpropositionen föreslår regeringen att Försäkringskassan
              ska efter en individuell bedömning kunna betala ut sjukpenning
              utöver två och ett halvt års tid i sjukskrivning i fler situationer
              än med dagens regler. Vidare införs en sjukpenning i särskilda
              fall och ett boendetillägg för de personer som har haft tidsbegränsad
              sjukersättning och är för sjuka för arbete eller arbetslivsinriktad
              rehabilitering. Dessa nya förmåner har betydelse för dem som saknar
              sjukpenninggrundande inkomst, det vill säga nollklassade, och
              för dem som har en låg sjukpenninggrundande inkomst. Genom de
              nya förmånerna kommer dessa personer att kunna få en ersättning
              motsvarande vad de hade tidigare.
            </seg>
            <seg xml:id="i-ba8ab9c95c69713c-0">
              I budgetpropositionen finns också förslag om en omfattande satsning
              på arbetslivsinriktad rehabilitering.
            </seg>
            <seg xml:id="i-b886f4c050398f1e-0">
              De förändringar som regeringen har föreslagit syftar till att
              säkerställa att den som är svårt sjuk och inte kan arbeta ska
              kunna få ersättning samtidigt som sjukförsäkringen ska ge drivkrafter
              och stöd för återgång i arbete.
            </seg>
            <seg xml:id="i-81cd23a446cf93ef-0">
              En väl fungerande sjukförsäkring bygger på en balans mellan drivkrafter
              och stöd för individen. Den sjukförsäkring som vi hade på slutet
              av 1990-talet visar vad som händer när denna balans inte finns.
            </seg>
          </u>
          <note type="speaker" xml:id="i-78c03c113c0cb42f-0">
            Anf. 27 TOMAS ENEROTH (S):
          </note>
          <u who="tomas_eneroth_940a2f" xml:id="i-7c00ec94b2179fa7-0">
            <seg xml:id="i-8e7c844ce796b287-0">
              Fru talman! Jag tackar statsrådet för svaret. Jag noterar dock
              att jag inte får svar på frågorna i min interpellation. Det är
              lite sorgligt. Jag frågade om regeringen tycker att det är ett
              problem att över 50 000 hittills har utförsäkrats från sjukförsäkringen
              och att tiotusentals kommer att bli utförsäkrade under de kommande
              åren. I stället får jag en allmän reflektion över sjukförsäkringen.
              Det är i och för sig intressant, men relativt tomt på innehåll.
            </seg>
            <seg xml:id="i-5e2091593b7f0107-0">
              Det sägs att man genomförde reformeringen för att minska utanförskapet.
              Nu är det bara så att det där utanförskapet, som var så populärt
              att diskutera och debattera för moderata statsråd 2006 och 2007,
              talar man tyst om nu, eftersom utanförskapet är lika stort nu
              som då. Trots gigantiska skattesänkningar och omfattande nedmonteringar
              av trygghetssystem är utanförskapet lika stort eller kanske just
              därför. Den som trott att ensidigt sänkta skatter och försämrade
              trygghetssystem skulle leda till att fler kom i arbete har alltså
              uppenbarligen haft fel.
            </seg>
            <seg xml:id="i-6240196fd2e06b54-0">
              Däremot har statens kostnader minskat; det är ingen tvekan om
              det. Statens kostnader för sjukförsäkring har minskat högst väsentligt.
              Det gör att sjukförsäkringen nu går med stora överskott. Men i
              stället för att satsas på rehabilitering eller sjukpenning har
              de resurserna gått någon annanstans. Det är kommuner som fått
              stå för en stor del av notan genom ökade försörjningsstödskostnader.
              Men det är också individer som har hamnat i kläm, genom att de
              fått sänkt levnadsstandard, tvingats låna av vänner och kamrater
              eller blivit beroende av en karl som kan försörja dem.
            </seg>
            <seg xml:id="i-45c32cebf68a5c88-0">
              Det som inte heller uppmärksammas av de här effekterna är att
              när man sänkte taken för 1,7 miljoner löntagare innebar det att
              en mycket stor del såg sig tvingade att betala egna kompletterande
              försäkringar. Just nu växer den privata försäkringsmarknaden väldigt
              kraftigt, för det är den enda möjligheten om man vill få ett rimligt
              skydd vid sjukdom. Men vi vet hur det är med privata försäkringar:
              Det är bara den som har råd och som är försäkringsbar som kan
              ta dem. Just nu har vi en utveckling där väldigt många människor
              blir eller riskerar att bli oförsäkrade för att de inte accepteras;
              tidigare utslitningsskador, ärftliga sjukdomar eller andra hälsoproblem
              gör att de inte är lönsamma på en privat försäkringsmarknad. Den
              privatisering som just nu sker på försäkringsområdet kommer att
              leda till ökade klyftor, till allt fler oförsäkrade och till en
              samhällsekonomiskt väsentligt dyrare och ineffektivare försäkringsmodell.
              Priset för detta systemskifte kommer att vara väldigt högt för
              Sverige långsiktigt.
            </seg>
            <seg xml:id="i-cb5829610cdd845a-0">
              Det interpellationssvaret ger är egentligen en lista på hur regeringen
              nu tvingas ändra i sin sjukförsäkringsreform och reparera en del
              av alla de fel som finns i den. Här nämndes nollklassade. Skälet
              till att regeringen nu tvingas justera ersättningen till nollklassade
              är att vi i riksdagen har tvingat regeringen till detta. Vi stod
              här och debatterade mitt i sommaren, den 1 juli. Vi voterade och
              vann mot de borgerliga partierna. Regeringen var nu tvingad att
              återkomma med förslag om att förbättra stödet för de nollklassade.
              Samma sak gällde förslag om förändrad prövning vid 180 dagar.
            </seg>
            <seg xml:id="i-06244591a6cb4d93-0">
              Man ser också i interpellationssvaret att regeringen föreslår
              ännu en oskälighetsregel. Allvarligt talat: Även om det låter
              behjärtansvärt att man i prövningen vid stupstocken ska ha en
              oskälighetsregel ska vi komma ihåg att den modellen har prövats
              tidigare. När man prövade den vid 180 dagar tror jag att den tillämpades
              vid ett enda tillfälle. Även i budgetpropositionen säger regeringen
              att det kommer att vara en mycket liten omfattning. Medialt är
              det genialt att försöka skjuta undan det och säga att man löser
              problemen, men i verkligheten kommer utförsäkringarna att upphöra.
            </seg>
            <seg xml:id="i-1802caff1bd3d05f-0">
              Det leder till att jag tvingas upprepa frågorna från min interpellation.
              Är det så att regeringen egentligen inte tycker att utförsäkringarna
              är ett problem? Redan före reformeringen av sjukförsäkringen visste
              ni om det. Det visar interna pm från Regeringskansliet. Grundfrågan
              är: Tycker regeringen att det är ett problem att 50 000 hittills
              har utförsäkrats och att tiotusentals ytterligare kommer att bli
              utförsäkrade framöver?
            </seg>
          </u>
          <note type="speaker" xml:id="i-353261876719cbb6-0">
            Anf. 28 FINN BENGTSSON (M):
          </note>
          <u who="finn_bengtsson_813f74" xml:id="i-40c58160d6e50e6d-2">
            <seg xml:id="i-b08b835cf74184d8-0">
              Fru talman! Vi får tacka Tomas Eneroth för en interpellation
              som är viktig att debattera och diskutera samt tacka statsrådet
              för ett utförligt svar på det som jag tycker är huvudpoängen i
              interpellationen.
            </seg>
            <seg xml:id="i-5639d9a5f61101e7-0">
              Frågan som Tomas Eneroth reser om dem som har lämnat sjukförsäkringen
              för att i stället prova arbetslivsintroduktion när de uppnått
              den maximala tiden för sjukskrivning är väldigt intressant att
              reflektera över, men inte bara på ett sätt, som Tomas Eneroth
              gör det är synd om alla dessa människor, menar han.
            </seg>
            <seg xml:id="i-ea2267f2af11826a-0">
              Redan med befintligt regelverk är det en fjärdedel som på grund
              av undantagen finns kvar i sjukförsäkringen. Här talar vi om många
              tiotusentals. I den senaste statistiken från Försäkringskassan
              och Arbetsförmedlingen som publicerades den 3 augusti i år är
              det 12 907 personer som fram till sista kvartalet 2010 är fortsatt
              kvar i sjukförsäkringen utöver den bortre tidsgränsen tack vare
              de undantag som finns. Nu blir det med det förslag som regeringen
              har lagt fram ytterligare möjligheter att göra en individualiserad
              bedömning. Jag tror att vi kommer att hamna rätt.
            </seg>
            <seg xml:id="i-aaf92b05caccb9a7-0">
              Det är också intressant att se vad som händer med dem som går
              över från sjukförsäkringen till arbetslivsintroduktionen. Enligt
              den statistik som Försäkringskassan och Arbetsförmedlingen själva
              redovisar är det 4 694, närmare 13 procent, som har arbete och
              10 procent som är arbetssökande. Det finns 8 719, 24 procent,
              som deltar i program hos Arbetsförmedlingen.
            </seg>
            <seg xml:id="i-1f551dd4d42bf380-0">
              Om inte denna reform hade genomförts, vilka alternativ hade dessa
              människor haft att fortsätta i en passiv sjukskrivning som varade
              så länge som nämns i ministerns svar? Det handlar inte om de som
              var sjukskrivna i två och ett halvt år, utan här handlar det om
              fem eller tio år. När jag besöker arbetsförmedlingarna berättar
              de att när den första stormen hade lagt sig och det fanns möjlighet
              att utvärdera arbetskapacitet med arbetslivsinriktad rehabilitering
              och andra åtgärder handlade det om sådana som hade varit borta
              från arbetsmarknaden i ett decennium, inlåsta i ett passivt sjukskrivningssystem
              som aldrig var avsett för den typen av härbärgering. Det gav inte
              dessa individer möjlighet till rehabilitering eller att komma
              tillbaka till arbetslivet. Detta var ett cyniskt sätt att så småningom
              se dem glida över i förtidspension genom att det inte fanns en
              bortre tidsgräns.
            </seg>
            <seg xml:id="i-9a65e59f610aa16e-0">
              Precis som ministern poängterar är den bortre tidsgränsen viktig,
              fru talman. Den bygger på den slutsats som Anna Hedborg drog i
              den utredning som Göran Persson gav henne i uppdrag att göra,
              nämligen att det behövs en bortre tidsgräns, precis som alla andra
              i världen som värnar ett trygghetssystem har ett sjukförsäkringssystem.
            </seg>
            <seg xml:id="i-45d52ace7c877ee6-0">
              När förslaget presenterades kommenterade LO det med att säga
              att 15 månader vore en lämplig bortre parentes. Nu finns det ett
              regelverk som ger två och ett halvt år, vilket är betydligt längre
              tid och en mer anpassad bortre gräns. Om den gränsen tas bort
              kommer vi att återgå till det gamla sjukförsäkringssystemet som
              inte fungerade. Det leder till att folk inte ses, inte tas om
              hand, inte ges möjligheter att testa sin eventuella arbetsförmåga
              hos den myndighet som är bäst på detta, nämligen Arbetsförmedlingen.
            </seg>
            <seg xml:id="i-31ac24a50fb3c0c1-0">
              Därför är det kontraproduktivt, fru talman, att gå tillbaka till
              en ordning utan en bortre tidsgräns precis som LO sade och Anna
              Hedborg föreslog. Det är viktigt att inse att reformen behöver
              vårdas och värnas. Det är det som kommer fram i den förbättring
              som har gjorts i budgetpropositionen. Jag vill betona att förslaget
              lades fram i en departementsskrivelse från regeringen innan riksdagen
              började debattera frågan. Det stämmer inte helt, Tomas Eneroth,
              att nollklassade skulle vara ett påhitt från riksdagen som regeringen
              inte har uppfattat. Det är regeringens ursprungsförslag att ge
              nollklassade sjukpenninggrundande inkomst.
            </seg>
          </u>
          <note type="speaker" xml:id="i-8acc9bfbbb2b39ab-0">
            Anf. 29 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-12">
            <seg xml:id="i-e525d8a4dc53ef16-0">
              Fru talman! Jag är naturligtvis glad att riksdagen instämmer
              i våra kloka förslag från såväl vårens som höstens budgetproposition.
            </seg>
            <seg xml:id="i-937f22669cbf8cdb-0">
              Det är å ena sidan genuint bra att vi då och då har en välfärdspolitisk
              diskussion som handlar om principer och vad som är rätt och fel.
              Är vi på väg åt rätt håll i Sverige eller har vi allvarliga problem
              med de grundläggande konstruktionerna av vår välfärdspolitik?
              Å andra sidan är jag förvånad över att jag så ofta hör bredsidor
              riktade mot den samlade svenska välfärdsmodellen från socialdemokrater.
              De ifrågasätter hela grundidén bakom huvudbenen i välfärdspolitiken,
              nämligen den försäkrade inkomsten som bygger på arbete. Det är
              sjukpenninggrundande inkomst å ena sidan, som inkluderas i kollektiva
              försäkringar som ger starka skäl att arbeta och betala skatt.
              Samtidigt har vi å andra sidan internationellt sett ett omfattande
              skydd för de människor som inte kan arbeta eller inte har hunnit
              arbeta av olika skäl.
            </seg>
            <seg xml:id="i-f7e66eb667fd9439-0">
              Om allt detta kan man diskutera, men jag tycker att det är anmärkningsvärt
              att vi allt oftare tvingas försvara den svenska välfärdsmodellen
              mot socialdemokrater som förefaller ifrågasätta den.
            </seg>
            <seg xml:id="i-7d592a3288a1a915-0">
              Till detta kommer att vi har avtalade försäkringsskydd för en
              stor del av de arbetande svenskarna. 90 procent har avtalsförsäkringar
              där parter har gått hand i hand, ibland före det offentliga, ibland
              efter det offentliga, i specialsydda, skräddarsydda, lösningar
              för dem själva. De tar också hänsyn till hur mycket löneutrymme
              man är beredd att avsätta för att förbättra sitt försäkringsskydd.
              Allt detta kan också diskuteras. Det är värdefullt att vi har
              en blandning av ett offentligt garanterat lagstadgat skyddsnät
              och stor frihet för arbetsmarknadens parter att lösa frågorna
              själva.
            </seg>
            <seg xml:id="i-06f87e13aeb76c46-0">
              Till detta vill jag säga att vi internationellt sett har en ambitiös
              välfärdspolitik. Internationellt sett har vi ambitioner som går
              långt utöver de allra flesta i att garantera människors inkomst
              när de av olika skäl inte kan arbeta och försörja sig själva.
              Hela den andemeningen bygger på att vi har fler människor än i
              många länder som arbetar och har egna individuella inkomster,
              män och kvinnor, unga och gamla. De sakerna går hand i hand och
              är otroligt viktiga att värna. Inget välfärdssystem kommer att
              överleva om inte de allra flesta människor som kan arbeta och
              försörja sig själva också verkligen gör det.
            </seg>
            <seg xml:id="i-356cbb9d5e6af576-0">
              Så till de människor som lämnar sjukförsäkringen. Ungefär 50
              000 personer lämnade sjukförsäkringen 2010. Av dem var det ungefär
              20 procent som i praktiken inte lämnade sjukförsäkringen utan
              stannade kvar därför att de fick antingen fortsatt sjukpenning
              eller sjuk- och aktivitetsersättning. De fick till slut antagligen
              precis den permanenta stödform som många av dem ganska länge hade
              begärt.
            </seg>
            <seg xml:id="i-d5a3645e91494fc0-0">
              Av de kvarvarande 40 000 personerna som lämnade sjukförsäkringen
              efter maxtiden två och ett halvt år kom ungefär hälften så småningom
              tillbaka till sjukförsäkringen, därför att de var precis som reglerna
              förutspår, fortsatt sjuka, det vill säga de kunde inte komma närmare
              arbetsmarknaden med Arbetsförmedlingens insatser, och de hade
              rätt att komma tillbaka in i sjukpenningen. Det är helt riktigt.
              Detta är i grund och botten ett fungerande system, med den viktiga
              skillnaden att vi definierade risken för oro vid byte av huvudman,
              ersättning och ekonomisk nivå som problematisk. Därför tidigarelägger
              vi de insatserna, så att man snabbare kan bli överens om den långsiktiga
              färdvägen.
            </seg>
            <seg xml:id="i-04362424292d4ab6-0">
              Den andra halvan som kommer närmare arbetsmarknaden, de omkring
              4 500 personer som fick ett arbete, de omkring 8 500 personer
              som befinner sig i arbetsmarknadspolitiska insatser, skulle med
              ert system varit kvar i sjukpenningen för evigt. Hade det verkligen
              varit bättre?
            </seg>
          </u>
          <note type="speaker" xml:id="i-68e8895111d1fc82-0">
            Anf. 30 TOMAS ENEROTH (S):
          </note>
          <u who="tomas_eneroth_940a2f" xml:id="i-7c00ec94b2179fa7-1">
            <seg xml:id="i-2e247cf646afe316-0">
              Fru talman! Tack, statsrådet, för svaret!
            </seg>
            <seg xml:id="i-b5e156262b89e738-0">
              Det är uppenbart att vi har olika verklighetsbilder av hur sjukförsäkringen
              fungerar och vad sociala försäkringar är. Jag noterar att statsrådet
              Ulf Kristersson allt oftare talar socialpolitik och försörjningsstöd.
              Han har inte riktigt förstått skillnaden mellan sociala försäkringar,
              ersättningar och det bidragssystem som allt fler blir hänvisade
              till när standardförsäkringar inte längre fungerar. Det är effekten
              av systemskiftet.
            </seg>
            <seg xml:id="i-37d2ff4f72c1e67c-0">
              Från ersättningssystem där man avstår en del av sitt löneutrymme
              för att kunna få 80 procent ersättning när man blir sjuk, en betald
              försäkringspremie, är det nu allt fler som inte längre blir berättigade
              till försäkringspremien. De är utsorterade och tvingas ta privata
              kompletterande försäkringar. De stängs av och utförsäkras. Det
              är grunden för interpellationen.
            </seg>
            <seg xml:id="i-c0d312dc3e9700f3-0">
              Många reagerar på detta och tycker att det är fruktansvärt. Jag
              har här med mig en namninsamling som har gjorts i huvudsak i Kalmar
              län. Bara i lilla goa Kalmar län, en viktig del av Småland, har
              tusentals människor skrivit under. Det finns också ett litet usb-minne.
              Jag tänkte överlämna namninsamlingen till statsrådet. Det är den
              protest som dessa människor vill framföra. De vill visa att det
              är oacceptabelt att personer som genomgår cellgiftsbehandling
              tvingas säga upp sig under pågående rehabilitering för att de
              ska prövas mot en fiktiv arbetsmarknad efter 180 dagar. Det är
              orimligt att personer som genomgår rehabilitering tvingas avbryta
              den därför att de råkar ut för en bortre administrativ tidsgräns.
              Här finns personer som trots otaliga läkarutlåtanden ändå inte
              har fått rätt ersättning eftersom ärendet prövas i flera instanser.
              När de till slut får rätt ersättning efter att ha skuldsatt sig,
              lånat av släktingar och vänner, får de knappast en ursäkt, inte
              ens ränta på pengarna. I stället blir de skyllda för att vara
              bidragstagare. Trots att de har betalat skatt, ersättningar och
              sociala avgifter hela livet gäller inte den försäkring de har
              gjort sig förtjänta av.
            </seg>
            <seg xml:id="i-178eb2136a6f7f51-0">
              Här finns också personer som har skrivit under som varje kväll
              ser sina livskamrater gråta sig till sömns därför att de blir
              så illa behandlade och hanterade i sjukförsäkringen. Här finns
              anhöriga till dem som har dragit sig tillbaka och tystnat och
              som inte längre vågar stå för sin rätt därför att de har blivit
              illa bemötta och illa hanterade i sjukförsäkringen.
            </seg>
            <seg xml:id="i-e63c182d1788d7b5-0">
              Den vrede, ilska, vanmakt och frustration som tusentals människor
              känner över det som har skett med sjukförsäkringen kan inte bara
              nonchaleras med att säga att detta är en bidragslinje eller en
              arbetslinje eller att detta är personer som inte hör hemma i sjukförsäkringen
              och därmed inte ska ha rätt till några insatser.
            </seg>
            <seg xml:id="i-44531889a3282850-0">
              Notera att vi 2003 fortfarande hade ett socialdemokratiskt regeringsinnehav.
              Då minskade vi sjukskrivningstalen 20032006 lika mycket som ni
              har lyckats pressa ned dem. Vi gjorde det utan att utförsäkra
              och utan att sänka ersättningar men genom en tydlig satsning på
              rehabilitering och en tydlig satsning på omställning. Gudarna
              ska veta att det skulle behövas väldigt mycket mer inte minst
              en modell för att inbegripa parterna i breda omställningsavtal.
            </seg>
            <seg xml:id="i-821612beed6c664d-0">
              I stället kom ett systemskifte som har lett till att 50 000 är
              utförsäkrade. Tiotusentals fler kommer att utförsäkras. Om man
              inte gör någonting har vi en växande grupp med försäkringslösa.
              Samtidigt känner sig allt fler, även i normala inkomstlägen, nödsakade
              att ta avtalsförsäkringar eller privata försäkringar för att få
              ett rimligt försäkringsskydd.
            </seg>
            <seg xml:id="i-38d946ac08211a43-0">
              För att återgå till Ulf Kristerssons interpellationssvar: I grunden
              måste vi komma ihåg att det är däri systemskiftet ligger; det
              blir en socialpolitisk grundskyddsmodell à la Medeleuropa i stället
              för den skandinaviska sociala försäkringsmodell vi har varit vana
              vid där man har standardförsäkringar. Det bidrar till omställning
              på arbetsmarknaden. Det bidrar till tillväxten. Det är bra för
              Sverige att ha sociala försäkringar. Men i stället blir det allt
              färre som omfattas av detta med den antiarbetslinje som just nu
              bedrivs.
            </seg>
            <seg xml:id="i-de15581b4075fcc1-0">
              Varsågod här kommer namnlistorna, Ulf!
            </seg>
          </u>
          <note type="speaker" xml:id="i-3f4b9d85b1951591-0">
            Anf. 31 FINN BENGTSSON (M):
          </note>
          <u who="finn_bengtsson_813f74" xml:id="i-40c58160d6e50e6d-3">
            <seg xml:id="i-628af912e781307f-0">
              Fru talman! Det är knappast den grupp som Ulf Kristersson och
              jag värnar om och som har fått en möjlighet att komma i kontakt
              med arbetsmarknaden som skriver några protestbrev till regeringen.
              Men det är klart att också vi kan skaffa en namninsamling bland
              dem som upplever att reformen i sina väsentliga drag har fungerat
              för deras del. Det är precis samma sak som många av de remissinstanser
              uttrycker när de nu kommer tillbaka och kommenterar den förbättring
              som ligger i årets budgetmotion.
            </seg>
            <seg xml:id="i-83e7960cb24edd6e-0">
              Jag har alltid upplevt Tomas Eneroth som en trevlig person att
              debattera med och även som en hederlig person. Men jag måste komma
              in och titta lite grann på den historik som just beskrevs där
              han sade att sjuktalen minskade från 2003 till 2006. Tomas Eneroth
              påstår att detta hade lika stor omfattning som regeringens fortsatta
              sänkningar. Det stämmer delvis, men där finns en skillnad: Samtidigt
              har alliansregeringen sänkt antalet förtidspensionärer och fått
              in även dem på banan. Det som hände från 2003 till 2006 var i
              princip att man gick över från långtidssjukskrivning till förtidspension.
              Det är knappast någon hjälp. Det var detta som var grunden till
              det reformförslag som Anna Hedborg lade fram.
            </seg>
            <seg xml:id="i-4a12b19d548de991-0">
              Jag tycker därför att det är intressant att reflektera över en
              fråga till Tomas Eneroth: När bytte Socialdemokraterna egentligen
              fot? När bytte man fot efter den utredning som Göran Persson betrodde
              Anna Hedborg med och som hon levererade till hans regering våren
              2006 och som jag förmodar att Göran Persson inte var annat än
              positiv inställd till precis som LO var vid den tidpunkten? När
              bytte Socialdemokraterna fot och i så fall varför?
            </seg>
            <seg xml:id="i-68ca08791956d226-0">
              Kan det ha varit så att Socialdemokraterna förlorade valet och
              plötsligt ställde ut löften som är mycket mer känslomässiga än
              förankrade i att man verkligen värnar ett välfärdssystem och ett
              trygghetssystem som vi alla är beroende av? Vi är beroende av
              att det inte överkonsumeras och användas felaktigt. Det är detta
              som var de gamla Socialdemokraternas inställning, och det är också
              Nya moderaternas och Alliansens inställning. När ändrade Socialdemokraterna
              inställning?
            </seg>
          </u>
          <note type="speaker" xml:id="i-b4e3252be3b616d5-0">
            Anf. 32 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-13">
            <seg xml:id="i-8259ad8626adec81-0">
              Fru talman! Jag är inte en sämre politisk slagskämpe än att jag
              gillar rejäl oenighet. Jag vill inte alls förminska våra dramatiska
              åsiktsskillnader. Det vore mig främmande. Jag tycker att det är
              kul när man tycker olika. Jag tycker också att det är kul när
              man kan göra åsiktsskillnaderna rejält tydliga.
            </seg>
            <seg xml:id="i-7c820d2e9e297c4c-0">
              Men jag tycker inte att vi rimligen kan överdriva de saker vi
              nu pratar om här. Om man tar Tomas Eneroths ord på bokstavligt
              allvar och om man läser er budgetmotion ser man att ni invänder
              på två områden. Ni tycker att vi ska ha ett annat arbetsmarknadsbegrepp
              vid den tidsgräns ni numera själva också tydligt erkänner, det
              vill säga 180-dagarsgränsen. Ni vill ha ett något annorlunda arbetsmarknadsbegrepp
              än det vi vill ha och som vi vill utreda för att se om det rätt
              beskriver arbetsförmågan. Det är det ena.
            </seg>
            <seg xml:id="i-b6786636e8c2ce61-0">
              Det andra är att ni erkänner tidsgränserna utom den bortre tidsgränsen
              på två och ett halvt år. Ni menar att vi kan ta bort den sista
              tidsgränsen, efter två och ett halvt års sjukskrivning, utan att
              det får någon konsekvens för de andra tidsgränserna. Ni menar
              att det är ett rimligt pris att betala att de 14 000 personer
              som 2010 kom i arbete eller väsentligt närmare arbetsmarknaden
              efter att ha lämnat sjukförsäkringen i stället är kvar i sjukförsäkringen.
              Man kan tycka olika om detta. I stället väljer ni att prioritera
              en höjning från sju och ett halvt till åtta prisbasbelopp i taket
              i sjukpenningen.
            </seg>
            <seg xml:id="i-5fd72530dc735d97-0">
              Jag ironiserar inte, men det är där våra åsiktsskillnader står.
              Det är inga små saker; det är väsentliga saker. Men beskriv det
              med en rimlig pretention på principavvikelser!
            </seg>
            <seg xml:id="i-cfd839bdc118dc6c-0">
              Lite allvarligare tycker jag att det är när Tomas Eneroth beskriver
              att människor med cancer och andra allvarliga sjukdomar slängs
              ut ur sjukförsäkringen. Det är mycket tydligt vad som gäller.
              Människor med allvarlig sjukdom, till exempel cancer, människor
              på sjukhus och numera, efter våra förändringsförslag, människor
              för vilka det efter individuell prövning inte kan anses skäligt
              att de ska behöva lämna sjukförsäkringen kan vara kvar längre
              än två och ett halvt år i sjukförsäkringen. Det betyder inte att
              vi vill att många människor ska vara sjukskrivna längre än två
              och ett halvt år. Men vi utesluter inte att det finns människor
              som måste vara kvar längre och som skulle kunna fara illa av att
              tvingas prövas mot arbetsmarknaden. Vi har medgivit detta tydligt
              och tidigt. Vi rättar till det. Det är ett sätt att försöka förena
              tydliga tidsgränser och rimliga spelregler för alla människor
              med rimlig hänsyn till att alla människor inte passar in i lagens
              av nödvändighet ganska fyrkantiga regelverk.
            </seg>
            <seg xml:id="i-42838b71ae1af170-0">
              Till sist: Jag vet inte varför Tomas Eneroth ibland verkar ogilla
              en diskussion om att socialförsäkringar är en fundamental del
              av svensk socialpolitik. För mig handlar detta visserligen om
              pengar. Det ska inte underskattas. Detta är pengar som är viktiga
              för den enskilde och pengar som är viktiga för hela samhället.
              Men det här är en fundamental del av svensk välfärdspolitik, och
              har så varit sedan mycket lång tid tillbaka. Det är inte någon
              apart del av välfärdspolitiken. Det är en helt central del. För
              de flesta människor som är sjuka normalt ofta även allvarligt
              sjuka normalt ofta och som drabbas av sådant som livet med större
              eller mindre sannolikhet drabbar oss alla med är socialförsäkringar
              en helt fundamental del av den svenska välfärdspolitiken. Väsentligt
              fler människor upplever den svenska välfärdsmodellen som fungerande
              därför att de använder socialförsäkringarna än därför att de tvingas
              gå till socialtjänsten för missbrukarvård, försörjningsstöd eller
              andra viktiga saker där borta.
            </seg>
            <seg xml:id="i-e249b75dc3e7f810-0">
              För mig är detta två saker som hänger ihop. De bygger på samma
              grundideal. De är formade i ungefär samma tid tidigt 1900-tal
              och de lär oss fortfarande någonting om hur vi ska forma framtidens
              välfärdspolitik.
            </seg>
          </u>
          <note type="speaker" xml:id="i-2138326203134909-0">
            Anf. 33 TOMAS ENEROTH (S):
          </note>
          <u who="tomas_eneroth_940a2f" xml:id="i-7c00ec94b2179fa7-2">
            <seg xml:id="i-0612e91bbb567df9-0">
              Fru talman! Jag tackar statsrådet. Jag tror att han bortser från
              en ganska avgörande skillnad: Våra sociala försäkringar finansieras
              genom att vi avstår löneutrymme. Vi betalar sociala avgifter,
              låt vara att vi nu egentligen betalar för mycket eftersom sjukförsäkringen
              går ordentligt med vinst. Men nåväl de pengarna skulle väl kunna
              användas för rehabilitering, omställning eller andra insatser
              som man i dag inte får rätt till. Socialbidragen och försörjningsstöden
              är skattefinansierade. Där ligger den grundläggande skillnaden.
            </seg>
            <seg xml:id="i-940f10d58265704e-0">
              För mig är sociala försäkringar en viktig del av arbetsmarknadspolitiken
              och tillväxtpolitiken. Det är en väsentlig del för att se till
              att vi har en fungerande omställning på arbetsmarknaden så att
              man kan vara kvar där om man drabbas av ohälsa under en period
              och få rätten och stödet till omställningsinsatser. Det är också
              därför jag gillar och vill ha en utveckling där parterna i större
              utsträckning inbegrips genom omställningsavtal som inkluderar
              rehabilitering och kompetensutveckling.
            </seg>
            <seg xml:id="i-68ba6b030b35afcf-0">
              Jag har till och med föreslagit att man skulle kunna tänka sig
              att minska eller ta bort sjuklöneperioden för att på det sättet
              stimulera parterna till ett tidigt initiativ och ansvarstagande
              för den omställning som behövs på arbetsmarknaden.
            </seg>
            <seg xml:id="i-feb9de66dc447e52-0">
              Det hade varit en positiv utveckling i stället för en utveckling
              där man skjuter ifrån sig problemen på arbetsmarknaden och överlämnar
              dem till samhället och får en finansminister och en regering att
              ta fram regelverk och dra i handbromsen på ett sätt som gör att
              tusentals människor ställs utanför.
            </seg>
            <seg xml:id="i-3b18dba6e603d6bb-0">
              Jag vill upplysa om att vi inte lägger mindre pengar på rehabilitering
              i vår budgetmotion än regeringen, vilket Finn Bengtsson, och värsta
              fall också statsrådet, tycktes tro. Vi lägger 200 miljoner mer
              än regeringen på rehabilitering. Det är totalt sett 1,3 miljarder
              kronor vi lägger på höjda tak, förbättrade ersättningar, borttagande
              av stupstocken, en förändring av ersättningen till nollklassade
              och framför allt på en ändring av 180-dagarsprövningen. I dag
              stängs människor av efter 180 dagar under cellgiftsbehandling,
              när man är ms-sjuk och när man är neurologiskt sjuk. Det är en
              oacceptabel utveckling. Det är en antiarbetslinje vi inte kan
              ställa upp på. Korrigera detta, så kan vi prata sociala försäkringar
              långsiktigt sedan!
            </seg>
          </u>
          <note type="speaker" xml:id="i-81c0ecc091f5612b-0">
            Anf. 34 Statsrådet ULF KRISTERSSON (M):
          </note>
          <u who="unknown" xml:id="i-19c78b880d6af17c-14">
            <seg xml:id="i-d5f762dac8499c41-0">
              Fru talman! Det finns ett antal långa linjer som vi också har
              en arena för att diskutera i den parlamentariska Socialförsäkringsutredningen.
              Där ligger sådana frågor som: Hur långt ska vi sträcka oss in
              på arbetsmarknaden för att ta ansvar för socialförsäkringarna?
              Hur självständiga ska de vara? Hur mycket ska de tillåtas att
              påverka offentliga budgetar?
            </seg>
            <seg xml:id="i-229c7c386cfed2ee-0">
              Jag tycker att detta är intressanta diskussioner där jag tror
              att vi alla har goda skäl att föra långsiktiga samtal.
            </seg>
            <seg xml:id="i-fecc381ff99aa7aa-0">
              Men det är inte riktigt det som är den akuta frågan här och nu.
              Jag tycker att frågan kokar ned till den helt fundamentala kärnfrågan:
              Är det bättre att 14 000 personer stannar kvar och har sjukpenning
              hur länge som helst än att människor kommer tillbaka till arbete,
              till arbetsmarknadsprogram eller till och med till vanlig arbetslöshet
              med förmåga att ta ett arbete? Om man småler och säger att detta
              är sämre menar man att parkering av människor i de sociala skyddssystemen
              när de skulle kunna försörja sig själva är en bättre lösning.
              Det är det vi alltid har misstänkt er för. Vi tycker precis tvärtom.
            </seg>
          </u>
          <note xml:id="i-6ed03ca625708039-3">
            Överläggningen var härmed avslutad.
          </note>
          <note xml:id="i-664eb25470afef3d-0">
            14 § Bordläggning
          </note>
          <note xml:id="i-331498f45c2dae49-0">
            Anmäldes och bordlades
          </note>
          <note xml:id="i-7aaf8e66eed227d0-0">
            15 § Anmälan om interpellationer
          </note>
          <note xml:id="i-bd99afe8e92a497a-0">
            Anmäldes att följande interpellationer framställts
          </note>
          <note xml:id="i-eb9e4b1f1477c917-0">
            den 10 oktober
          </note>
          <note xml:id="i-6fa2969c70d4c9a7-0">
            Hans Linde
          </note>
          <note xml:id="i-b5fd132c3673405e-0">
            den 11 oktober
          </note>
          <note xml:id="i-f85ccf07a577f4c2-0">
            Sven-Erik Österberg
          </note>
          <note xml:id="i-a488d04c6c9eca0d-0">
            Interpellationerna redovisas i bilaga som fogats till riksdagens
            snabbprotokoll tisdagen den 18 oktober.
          </note>
          <note xml:id="i-bab00d004b9aa668-0">
            16 § Anmälan om frågor för skriftliga svar
          </note>
          <note xml:id="i-ff9b05f4d901dd3b-0">
            Anmäldes att följande frågor för skriftliga svar framställts
          </note>
          <note xml:id="i-b5fd132c3673405e-1">
            den 11 oktober
          </note>
          <note xml:id="i-38025b6c81d42e0a-0">
            Yilmaz Kerimo
          </note>
          <note xml:id="i-1b22e514de9c3499-0">
            Björn Söder
          </note>
          <note xml:id="i-7f92b5214d5bc5a0-0">
            Jonas Sjöstedt
          </note>
          <note xml:id="i-9d59e986b7da00f9-0">
            Christina Oskarsson
          </note>
          <note xml:id="i-9d59e986b7da00f9-1">
            Christina Oskarsson
          </note>
          <note xml:id="i-fffc8e578ffa4087-0">
            Frågorna redovisas i bilaga som fogats till riksdagens snabbprotokoll
            tisdagen den 18 oktober.
          </note>
          <note xml:id="i-7b0e069ca0a39f79-0">
            17 § Kammaren åtskildes kl. 14.52.
          </note>
          <note xml:id="i-4f8041eb36e84ee8-0">
            Förhandlingarna leddes av förste vice talmannen.
          </note>
          <note xml:id="i-9e5ef00f25fb408f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
