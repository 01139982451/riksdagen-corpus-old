<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--96</head>
          <docDate when="2011-04-13">2011-04-13</docDate>
        </div>
      </front>
      <body>
        <div>
          <note xml:id="i-22f60d09f681c8ef-0">
            ﻿
          </note>
          <note xml:id="i-1a7612a3f7ab18cd-0">
            Riksdagens protokoll
          </note>
          <note xml:id="i-b9594cb01d3b5aba-0">
            2011/12:96
          </note>
          <note xml:id="i-5d709c298da7d54b-0" type="date">
            Fredagen den 13 april
          </note>
          <note xml:id="i-2d674d7eff3604af-0">
            Kl. 09:00 - 09:24
          </note>
          <note xml:id="i-5638f4a5c0af2c3c-0">
            1 § Avsägelse
          </note>
          <note xml:id="i-a4fb8ef414f47219-0">
            Andre vice talmannen meddelade att Margareta Sandstedt (SD) avsagt
            sig uppdraget som suppleant i konstitutionsutskottet.
          </note>
          <note xml:id="i-8085defa99e8da02-0">
            Kammaren biföll denna avsägelse.
          </note>
          <note xml:id="i-c536fa1e76d5de9e-0">
            2 § Anmälan om kompletteringsval till konstitutionsutskottet
          </note>
          <note xml:id="i-2fa2917ad650dbe5-0">
            Andre vice talmannen meddelade att Sverigedemokraternas riksdagsgrupp
            på grund av uppkommen vakans anmält Johnny Skalin som suppleant
            i konstitutionsutskottet.
          </note>
          <note xml:id="i-ff173330a87275d2-0">
            Andre vice talmannen förklarade vald till
          </note>
          <note xml:id="i-1eaefcfb50790a44-0">
            suppleant i konstitutionsutskottet
          </note>
          <note xml:id="i-90be935147906229-0">
            3 § Meddelande om ändringar i kammarens sammanträdesplan
          </note>
          <note xml:id="i-412aac21b3a82629-0">
            Andre vice talmannen meddelade
          </note>
          <note xml:id="i-1cf0f54b1bf1d9f8-0">
            att votering skulle äga rum kl. 12.00 följande torsdagar: den
            19 och 26 april, den 3, 10, 24 och 31 maj samt den 7 och 14 juni
            ,
          </note>
          <note xml:id="i-649d0f81905898a4-0">
            att statsministerns frågestund skulle äga rum torsdagen den 24
            maj, inte torsdagen den 31 maj som tidigare aviserats,
          </note>
          <note xml:id="i-b481ce7ee30bcfe7-0">
            att frågestund skulle äga rum torsdagen den 31 maj, inte torsdagen
            den 24 maj som tidigare aviserats samt
          </note>
          <note xml:id="i-6ede48aa538bce2b-0">
            att interpellationssvar skulle lämnas onsdagen den 27 juni kl.
            9.00 och torsdagen den 28 juni kl. 12.00.
          </note>
          <note xml:id="i-a9363df701447c21-0">
            4 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-783ba998a2b073eb-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-1f8a7a658db16af6-0">
            KOM(2012)89
          </note>
          <note xml:id="i-e54da18a0f055228-0">
            KOM(2012)73
          </note>
          <note xml:id="i-a6fd5ce383f746d9-0">
            KOM(2011)569
          </note>
          <note xml:id="i-6c3227fabff049fe-0">
            KOM(2011)570
          </note>
          <note xml:id="i-0e6a74dcd39f6a24-0">
            KOM(2011)678
          </note>
          <note xml:id="i-0d909a36e6a6ffad-0">
            KOM(2011)679
          </note>
          <note xml:id="i-ddb4b039c1fa3062-0">
            5 § Hänvisning av ärenden till utskott
          </note>
          <note xml:id="i-dced3b8f640d9c38-0">
            Föredrogs och hänvisades
          </note>
          <note xml:id="i-eda4548281a48334-0">
            Proposition
          </note>
          <note xml:id="i-9f5ed69a245994f1-0">
            6 § Svar på interpellation 2011/12:303 om offentliggörande av
            PR-byråernas kunder
          </note>
          <note type="speaker" xml:id="i-765a78be220cf53a-0">
            Anf. 1 Justitieminister BEATRICE ASK (M):
          </note>
          <u who="unknown" xml:id="i-f2c00227d03af4a8-0">
            <seg xml:id="i-241004f091875f38-0">
              Herr talman! Hillevi Larsson har frågat statsrådet Birgitta Ohlsson
              vad hon tänker göra åt problemet att PR-byråer påverkar den offentliga
              debatten och politiken, medan deras uppdragsgivare förblir dolda
              utan offentlig insyn och möjlighet till granskning. Hillevi Larsson
              har vidare frågat om statsrådet kan tänka sig att kräva ett offentliggörande
              av PR-byråernas kunder, i linje med förslaget att offentliggöra
              partiernas bidragsgivare. Slutligen har Hillevi Larsson frågat
              om statsrådet kan tänka sig att verka för ett förbud mot astroturfing
              som PR-metod.
            </seg>
            <seg xml:id="i-0d084c2cf92f2716-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-e9feb032e5e3cb2f-0">
              Hillevi Larsson anser att det är viktigt att vi får veta vilka
              PR-byråernas uppdragsgivare är, eftersom byråerna enligt henne
              påverkar innehållet i medierna och även på andra sätt är en maktfaktor
              i samhällsdebatten.
            </seg>
            <seg xml:id="i-7cc15f31f51ec731-0">
              PR-byråer kan naturligtvis påverka den offentliga debatten, vilket
              delvis är deras syfte. Jag kan inte tänka mig att tvinga PR-byråernas
              kunder, till exempel privata företag eller föreningar, att offentliggöra
              sina affärsrelationer. Skulle kunden däremot vara en myndighet
              eller ett annat organ som omfattas av offentlighetsprincipen finns
              redan nu en omfattande rätt till insyn hos den kunden.
            </seg>
            <seg xml:id="i-ad2423c916dcf5ce-0">
              Vad gäller PR-byråerna kan jag bara konstatera att de är privata
              företag. Att införa en skyldighet för privata företag att offentliggöra
              sina kundregister är uteslutet.
            </seg>
            <seg xml:id="i-52494cf52b530989-0">
              Ett förbud mot astroturfing skulle kräva inskränkningar av yttrandefriheten
              på ett sätt som knappast vore godtagbart i ett demokratiskt samhälle.
              Möjligheten att fritt uttrycka åsikter är grundläggande i vårt
              demokratiska system, och jag kan heller inte se att ett generellt
              förbud mot astroturfing skulle lösa det problem som Hillevi Larsson
              beskriver. Däremot är det naturligtvis så att företrädare för
              PR-byråer inte får ägna sig åt något som är brottsligt, till exempel
              förtal, i sin verksamhet. Skulle sådana metoder förekomma ska
              de förstås beivras.
            </seg>
          </u>
          <note type="speaker" xml:id="i-f27cd3557dbb0695-0">
            Anf. 2 HILLEVI LARSSON (S):
          </note>
          <u who="hillevi_larsson_81d8b4" xml:id="i-af4be69f1a2331e7-0">
            <seg xml:id="i-79e95cae20d8dc66-0">
              Herr talman! Det finns ett ordspråk som säger att man ser grandet
              i sin broders öga men inte bjälken i sitt eget. Nu tror jag inte
              att det är så illa i denna fråga, utan jag tror tvärtom att det
              är mycket värre i USA än här i Sverige. Men vi ser samtidigt en
              utveckling i Sverige som faktiskt går åt det amerikanska hållet,
              och det är det som oroar mig.
            </seg>
            <seg xml:id="i-67bb5336fe53cf13-0">
              Vi har en växande PR-industri. Den växer så det knakar. Det är
              allt fler som sysselsätts där, och de tjänar alltmer pengar. Det
              är allt fler företag och organisationer men även offentliga institutioner
              som anlitar deras tjänster.
            </seg>
            <seg xml:id="i-8d28f1d1d80787f0-0">
              Samtidigt har vi krympande medieredaktioner på många håll. Det
              är här som jag ser en stor risk. I ett klimat där medierna hela
              tiden efterfrågar snabba nyheter, inte minst när de har webbtidningar
              och det hela tiden ska uppdateras och organisationen ska vara
              slimmad med få journalister som ska göra mycket jobb, finns det
              en risk att PR-byråernas material tas in oemotsagt i medierna.
            </seg>
            <seg xml:id="i-b3f8bea3d2587c66-0">
              Det var precis det som hände i USA, och detta fall är bakgrunden
              till min interpellation. Malmöfilmaren Fredrik Gertten gjorde
              en film om bananarbetare som blivit sterila på grund av fruktbolaget
              Doles kemikalier. Dole hade en kampanj där de jagade Fredrik Gertten
              och hans film Bananas med alla upptänkliga medel, och de lyckades
              få en inkörsport till medierna i USA. Medierna tog nästan helt
              okritiskt in Doles version av saken som innebar att uppgifterna
              om det som hänt bananarbetarna var falska.
            </seg>
            <seg xml:id="i-074a0a0b96bd96df-0">
              Trots att Fredrik Gertten har vunnit rättsprocessen mot Dole
              och fått 200 000 dollar i skadestånd köper amerikanska medier
              fortfarande till stor del Doles version av det hela. Många filmdistributörer
              vågar inte ta i filmen, bland annat för att en del av dem tror
              på dessa oriktiga uppgifter men framför allt för att de är rädda
              för stämningsprocesser från Dole.
            </seg>
            <seg xml:id="i-12d5de7e4f01882c-0">
              Jag tror inte att detta kommer att hända här inom överskådlig
              framtid. Men denna utveckling, där vi faktiskt går åt det amerikanska
              hållet med alltmer makt för PR-byråer och i grunden för deras
              kunder, tror jag att vi måste bekämpa.
            </seg>
            <seg xml:id="i-61eab12860132b97-0">
              Jag vill inte bekämpa lobbying som sådan. Det är en del av demokratin
              att man ska kunna påverka via lobbying och självklart kunna anlita
              PR-byråer. Men jag vill se en mycket större öppenhet i PR-byråerna
              när det gäller vilka kunder de har.
            </seg>
            <seg xml:id="i-e07b7af908e3e8fc-0">
              Jag vill jämföra denna fråga med frågan om partibidragen här
              i Sverige. Nu har vi äntligen fått en politisk majoritet för att
              de som ger bidrag till de politiska partierna ska redovisas. Det
              är viktigt för demokratin att vi kan ha insyn i vilka som egentligen
              ger bidrag till partierna. Det behöver inte nödvändigtvis betyda
              att partierna sedan gör som bidragsgivarna vill och följer deras
              agenda. Men det är intressant att ändå kunna se eventuella samband
              när det gäller var makten egentligen ligger.
            </seg>
            <seg xml:id="i-0117ae5e30df39eb-0">
              Med tanke på PR-byråernas växande makt och i grunden deras kunders
              växande makt, eftersom det är på deras uppdrag de arbetar, tycker
              jag att det är en viktig demokratisk fråga att kunna se detta.
              Detta är visserligen privata företag. Men det kan också vara privatpersoner
              eller privata företag som ger bidrag till partier som ändå blir
              offentliggjorda nu när vi ska offentliggöra de som ger bidrag
              till partierna. På det sättet tycker jag att det finns en likhet
              i dessa två frågor.
            </seg>
          </u>
          <note type="speaker" xml:id="i-47d83c34d025147f-0">
            Anf. 3 Justitieminister BEATRICE ASK (M):
          </note>
          <u who="unknown" xml:id="i-f2c00227d03af4a8-1">
            <seg xml:id="i-cf0ebd5f94550245-0">
              Herr talman! Jag tycker att Hillevi Larsson har en poäng i beskrivningen
              som tydliggör betydelsen av kritisk granskning av fakta och en
              transparens i debatten och naturligtvis också integritet hos beslutsfattare
              och andra. Jag tror att vi har en utveckling där det finns en
              risk att krympande medieredaktioner och många andra samhällsfenomen
              skapar utmaningar för denna transparens och öppenhet. Ytterst
              är det naturligtvis oerhört centralt med en stor integritet och
              en förmåga till kritisk granskning både hos allmänhet och hos
              politiker och andra beslutsfattare.
            </seg>
            <seg xml:id="i-c5ffa85abf72baf9-0">
              Jag tror också att vi har en utmaning i att utbilda unga människor
              i kritisk granskning och i att inse att ett påstående inte nödvändigtvis
              är sant därför att det är tryckt eller finns i en rapport i medier
              av något slag eller står på internet utan att det faktiskt kan
              vara helt felaktigt och att det finns många perspektiv på varje
              fråga.
            </seg>
            <seg xml:id="i-b7f724fc6c9e9d94-0">
              Det som jag har att svara på är de antydningar till åtgärder
              som Hillevi Larsson tar upp. Då blir det mer bekymmersamt. Jag
              kan inte se att det är rimligt att göra den jämförelse som görs
              mellan PR-byråer och politiska partier. Att offentliggöra partiernas
              bidragsgivare syftar, såvitt jag kan förstå, till att undanröja
              varje misstanke om att politiken ska vara beställd. Det handlar
              om att visa att den offentliga makten inte låter sig påverkas
              av ovidkommande ekonomiska intressen helt enkelt att den inte
              är korrumperad.
            </seg>
            <seg xml:id="i-3f49bb0b00f4cf95-0">
              PR-byråerna däremot har ingen rätt att vare sig stifta lagar
              eller fatta beslut som påverkar enskilda människors vardag. De
              finns där för att utföra uppdrag som uppdragsgivarna ger dem.
              De ska marknadsföra uppfattningar, produkter och mycket annat,
              även politiska budskap. Men det har ju ingenting med korruption
              att göra. Det är en typ av tjänst man får.
            </seg>
            <seg xml:id="i-5620f4ca1c5275fc-0">
              Det som blir väldigt besvärligt om man ska gå in och reglera
              detta är: Vad är en PR-byrå? Vad är opinionsbildning? Var går
              gränsen mellan att påverkas av en PR-byrå och att vara engagerad
              i en fråga när man skriver en insändare? När vi går in på den
              här typen av åtgärder hamnar vi ofelbart i det som tangerar våra
              grundläggande fri- och rättigheter, yttrandefriheten och tryckfriheten.
              Detta är rättigheter, menar jag, som vi inte kan börja peta i,
              för då undrar man bara vad nästa steg blir.
            </seg>
            <seg xml:id="i-5d710d3f083ec966-0">
              Dessa gränsdragningsproblem är av den arten, enligt min uppfattning,
              att det är uteslutet att på detta sätt begränsa eller förbjuda
              astroturfing eller den typen av metoder. Jag har ingen uppfattning
              om PR-byråernas metoder och inte heller någon ingående kunskap
              om dem. Jag tror snarare att det handlar om att säkerställa att
              offentliga myndigheter och andra, både när man använder sig av
              reklamfirmor och när man tar emot information, behåller vett och
              sans och använder sig av kritisk granskning och mer än en källa.
            </seg>
            <seg xml:id="i-5338c77131c21b9f-0">
              Det är skälet till att jag är helt avvisande till de förslag
              som Hillevi Larsson har lagt fram, utan att för den skull säga
              att man inte ska vara observant på medieutveckling och hur beslutsfattande
              sker.
            </seg>
          </u>
          <note type="speaker" xml:id="i-70ae78c86461fbc8-0">
            Anf. 4 HILLEVI LARSSON (S):
          </note>
          <u who="hillevi_larsson_81d8b4" xml:id="i-af4be69f1a2331e7-1">
            <seg xml:id="i-6526b9ecaa91c746-0">
              Herr talman! På ytan kan detta tyckas vara en fråga som är helt
              väsensskild från politiken. PR-byråerna påverkar som alla andra
              på sitt sätt. Men det går ändå i vartannat i en del fall, och
              jag vill ta ett konkret exempel. Jag kommer inte att nämna några
              namn; mitt syfte är inte att peka ut någon på ett negativt sätt,
              utan jag vill bara rent allmänt ha en större öppenhet.
            </seg>
            <seg xml:id="i-804911be6eafea6c-0">
              Det finns en PR-byrå i Sverige som har fått betalt för att riva
              upp stopplagen mot att bygga ny kärnkraft. De bedrev en treårig
              kampanj där de framför allt försökte påverka socialdemokrater
              och centerpartister att byta uppfattning när det gällde stopplagen.
              Bland annat bjöds internationella miljöexperter till Sverige för
              att träffa både lokala och nationella politiker, och dessa experter
              förespråkade då kärnkraft. Det var också tal om studieresor till
              ett ställe i Finland där ny kärnkraft byggdes.
            </seg>
            <seg xml:id="i-c35500bac90679be-0">
              Sedan svängde Centern, och sedan vet vi alla vad som hände. Jag
              vill inte säga att Centerns svängning berodde på den här treåriga
              kampanjen, men jag tycker ändå att det är intressant för oss alla,
              såväl allmänhet som medier och forskare, att kunna se och följa
              sambanden: Vad är det som leder till vad? Vad är det som ligger
              bakom när politiska beslut fattas? Här kan jag känna att denna
              typ av aktiviteter går rätt mycket in i det politiska beslutsfattandet.
            </seg>
            <seg xml:id="i-44f5955b9210d20d-0">
              Jag vill absolut inte förbjuda dessa aktiviteter. Det är inte
              alls det som det handlar om. Men jag skulle önska att det fanns
              större öppenhet. Det hade varit intressant att kunna se den här
              PR-byråns uppdragsgivare, vilka det var som betalade dem. Det
              är ju det som det handlar om: Man byter pengar mot potentiell
              makt. Det är det man vill ha. Då blir det kanske lättare för medierna
              att följa vem som egentligen ligger bakom och är uppdragsgivare.
              Det kan även gälla politiker och andra makthavare som blir uppvaktade
              och uppraggade av PR-byråer för att ändra åsikt eller vara med
              och driva olika frågor.
            </seg>
            <seg xml:id="i-0c924bcc05380717-0">
              Jag tror att det skulle vara sunt för hela mediedebatten, men
              framför allt för det politiska beslutsfattandet, att lite bättre
              kunna se vilka som egentligen ligger bakom. Det är det jag känner
              är problemet inte att påverkan sker, för det måste det självklart
              få göra i en demokrati. Men det måste ske med mycket större öppenhet
              än i dag.
            </seg>
            <seg xml:id="i-dbf2207d194d3310-0">
              Jag vill också ta upp ett fall som handlar om registreringslagar
              när det gäller de här lobbyföretagen eller PR-byråerna och deras
              kunder. Sådana lagar kan faktiskt göra nytta när det går snett.
              Under den arabiska våren har många av dessa brutala regimer anlitat
              PR-byråer i västvärlden, inte minst i USA, för att på de marknaderna
              rentvå sig själva från uppfattningen att de trycker ned folket
              och slår ned aktivister med våld.
            </seg>
            <seg xml:id="i-0b057cbfa3b90d67-0">
              Ett sådant exempel är Bahrain, där en amerikansk PR-byrå jobbade
              på direkt uppdrag av Bahrain och ägnade sig åt smutskastning.
              En aktivist hade gått ut och berättat vad hon hade blivit utsatt
              för av regimen, och då hade man fejkade Twitterkonton där man
              skickade ut signaler om att hon var köpt av Iran och att allt
              hon sade var lögn.
            </seg>
            <seg xml:id="i-82519f9587e06f8c-0">
              Mycket tack vare att det funnits registreringslagar har man kunnat
              se de här sambanden. Jag tror att det är sunt att man kan se samband
              när det går snett.
            </seg>
          </u>
          <note type="speaker" xml:id="i-71a31c364ddfbe53-0">
            Anf. 5 Justitieminister BEATRICE ASK (M):
          </note>
          <u who="unknown" xml:id="i-f2c00227d03af4a8-2">
            <seg xml:id="i-6a15dc974cc9e06b-0">
              Herr talman! Det är en sak att se problem och en annan att diskutera
              förslag. Låt mig börja i den första ändan: Opinionsbildning har
              ju alltid i någon mening till syfte att påverka beslut och beslutsfattare.
              Så är det. Det man kan fundera över när Hillevi Larsson drar sina
              exempel är: Vad är egentligen skillnaden mellan en PR-byrå och
              en informations- eller propagandaavdelning i en stat? Man kan
              ju anställa duktiga informatörer eller reklampersoner i sitt företag
              eller organ. Då är det inget PR-företag, men då kan man också
              bedriva motsvarande verksamhet som den som nu är ifrågasatt.
            </seg>
            <seg xml:id="i-e393b64fc8421ef0-0">
              Det ligger i sakens natur i ett fritt och öppet samhälle där
              yttrandefriheten är öppen att människor på olika sätt försöker
              påverka. Vi kan tycka illa om diktaturer som bedriver propaganda
              och påstår saker som är märkliga, men att förbjuda dem att göra
              det är mer eller mindre omöjligt. Den metod vi har använt i västvärlden
              och i demokratier är att säkerställa att vi har en fri opinionsbildning,
              att andra har en möjlighet att granska, debattera, diskutera och
              komma med alternativa uppfattningar. Det tillsammans ska ge oss
              alla ett bättre beslutsunderlag och en sannare bild av verkligheten.
            </seg>
            <seg xml:id="i-049a1593318130c5-0">
              Den idé som Hillevi Larsson nu rör vid är snarare att försöka
              strypa en viss typ av otrevlig, felaktig och missvisande opinionsbildning.
              Då går man in i väldigt besvärliga gränsdragningsproblem som i
              sin förlängning riskerar att begränsa yttrandefriheten. Det är
              därför jag är så tydlig med att detta inte är en väg jag är beredd
              att gå.
            </seg>
            <seg xml:id="i-0905b7d1643fccbe-0">
              Tvärtom handlar det om att säkerställa öppenhet och transparens
              i debatten liksom frihet för alla att debattera och yttra sig.
              Det handlar också om att utbilda människor och ha en diskussion
              som gör att vi är mer vaccinerade mot falska påståenden, myter,
              fördomar och annat.
            </seg>
            <seg xml:id="i-513d055415a86020-0">
              Det finns en begränsning när det gäller yttrandefriheten som
              jag tycker är viktig: Man har rätt att uttrycka känslor, meddela
              upplysningar och annat, men däremot omfattas inte förtal och hets
              mot folkgrupp av detta grundlagsskydd. Det finns en gräns för
              vad man får göra. Men i princip är yttrandefriheten alldeles öppen,
              just därför att vi har dragit slutsatsen att det är bästa sättet
              att säkerställa den sanna bild som vi vill det tror jag att Hillevi
              Larsson och jag är överens om ska ligga till grund för politiska
              beslut och människors agerande.
            </seg>
          </u>
          <note type="speaker" xml:id="i-1afeb97ea3d93752-0">
            Anf. 6 HILLEVI LARSSON (S):
          </note>
          <u who="hillevi_larsson_81d8b4" xml:id="i-af4be69f1a2331e7-2">
            <seg xml:id="i-b2cfa1ded1b779ba-0">
              Herr talman! Syftet med interpellationen från min sida är faktiskt
              att öka yttrandefriheten och mångfalden i debatten; det handlar
              inte alls om att strypa debatten.
            </seg>
            <seg xml:id="i-fdcc575aab42cb29-0">
              Jag tror att med en större öppenhet kan man bättre följa vilka
              krafter det egentligen är som ligger bakom. Detta skulle på ett
              sätt göra det lättare att även se vilka som ligger bakom när det
              gäller astroturfing, vilket alltså är falsk gräsrotsaktivism på
              nätet. Jag kan ta ett konkret exempel på vad det kan handla om.
              Det är en astroturfer som har trätt fram och berättat att han
              har varit betald av en amerikansk PR-byrå för att driva deras
              intressen. Han hade 70 olika personligheter. Det gav alltså intryck
              av att det var 70 olika personer som tyckte likadant, trots att
              det bara var en enda person som dessutom var betald för att tycka
              så.
            </seg>
            <seg xml:id="i-0a903336b3c372ff-0">
              På det sättet kan man påverka oerhört mycket. Man kan ha flera
              PR-agenter som jobbar på det sättet, kanske genom att man hyr
              in studenter som hjälper till. Nu menar jag inte att studenter
              generellt skulle vilja hjälpa till, men man kan ta in folk utifrån.
              Då kan man påverka oerhört mycket och ge intryck av en stark folklig
              opinion. Om vi offentliggör PR-byråernas kunder skulle vi kunna
              se vilken åsikt det är som betalar sig i dagsläget. Vi ser alltså
              var pengarna kommer ifrån och vilken debatt som förs.
            </seg>
            <seg xml:id="i-cd7864da846b0a12-0">
              Sedan tror jag att astroturfing som sådant är ett problem. Jag
              är faktiskt tveksam till att man ska tillåta det, för det kan
              vara förtal i denna astroturfing som aldrig leder till några påföljder
              på grund av att det uppfattas som att det är allmänheten som tycker
              och tänker. Vi har ändå väldigt stor frihet att tycka och tänka.
              Jag tror alltså att dessa regleringar skulle kunna vara positiva
              för yttrandefriheten. Ett exempel är tobaksbolag, som har påverkat
              mycket genom astroturfing. Det känns osunt. Det handlar alltså
              om yttrandefrihet och en större öppenhet.
            </seg>
          </u>
          <note type="speaker" xml:id="i-b8550c410843fc46-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-f2c00227d03af4a8-3">
            <seg xml:id="i-e1d7f40d3bdef8d2-0">
              Herr talman! Jag ifrågasätter inte alls Hillevi Larssons goda
              vilja, men det leder helt fel. Att förbjuda astroturfing kan ju
              låta intressant med tanke på det hemska exemplet med en person
              som utgav sig för att vara 70 olika personer. Låt mig dock fråga:
              Händer det någon gång att SSU:are skriver insändare under signatur,
              eller har det någon gång hänt? En och samma SSU:are, eller till
              och med en ombudsman, kanske har skrivit flera insändare med olika
              signatur. En ombudsman är åtminstone lönebetald.
            </seg>
            <seg xml:id="i-27cc6bbdafdae962-0">
              Hur ska man alltså dra gränserna? Det blir fullständigt befängt.
              Eller ska man förbjuda insändarsidor och den typen av debattforum
              där människor får uttrycka sina uppfattningar utan att stå med
              namn i tidningen och där de är skyddade av de regler som finns
              i dag? Det är ju fullständigt omöjligt om man vill bevara yttrandefriheten
              och de grundläggande rättigheter vi har. Det är otroligt viktigt
              att detta finns.
            </seg>
            <seg xml:id="i-3e76749cfeb2a662-0">
              Man kan tycka illa om att företag köper någon som sitter och
              skriver insändare eller bildar opinion på olika sätt, men man
              måste fundera över vart det leder om man ska förbjuda metoden.
              Hur ska vi då utreda och följa upp hur vissa reklambyråer och
              möjligen också informationsavdelningar arbetar? Hur drar vi gränserna
              mellan vanliga insändarskribenter och personer som skriver olika
              uppfattningar under signatur? Ska vi helt enkelt förbjuda människor
              att framkomma med synpunkter utan att skriva sitt namn direkt
              i tidningen?
            </seg>
            <seg xml:id="i-c0452715d747c9ca-0">
              Nej, jag tycker att förslagen leder helt fel, och det är också
              det jag säger i mitt svar på denna interpellation.
            </seg>
          </u>
          <note xml:id="i-aefcd460c5d9e3b6-0">
            Överläggningen var härmed avslutad.
          </note>
          <note xml:id="i-203eb40c00b44a94-0">
            7 § Bordläggning
          </note>
          <note xml:id="i-099ae9b68510371c-0">
            Anmäldes och bordlades
          </note>
          <note xml:id="i-a8e7692f165ef157-0">
            8 § Kammaren åtskildes kl. 9.24.
          </note>
          <note xml:id="i-541651c34137c564-0">
            Förhandlingarna leddes av andre vice talmannen.
          </note>
          <note xml:id="i-45cbef047025f7bc-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
