<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--22</head>
          <docDate when="2012-11-09">2012-11-09</docDate>
        </div>
      </front>
      <body>
        <div>
          <note xml:id="i-b0e67345b68563fe-0">
            ﻿
          </note>
          <note xml:id="i-85ad7584f648e4d6-0">
            Riksdagens protokoll
          </note>
          <note xml:id="i-5a814535de95e9f4-0">
            2012/13:22
          </note>
          <note type="date" xml:id="i-9b8235bf057ccda7-0">
            Fredagen den 9 november
          </note>
          <note xml:id="i-7f4c755936b9efc2-0">
            Kl. 09:00 - 11:31
          </note>
          <note xml:id="i-aa3d4afff27a4e25-0">
            1 § Avsägelse
          </note>
          <note xml:id="i-5d5588fff59a2604-0">
            Tredje vice talmannen meddelade att Margareta Larsson (SD) avsagt
            sig uppdraget som suppleant i försvarsutskottet.
          </note>
          <note xml:id="i-836a2d2be9891b39-0">
            Kammaren biföll denna avsägelse.
          </note>
          <note xml:id="i-bf70548cd6d3b6cc-0">
            2 § Anmälan om kompletteringsval till försvarsutskottet
          </note>
          <note xml:id="i-4a21f58feeaca751-0">
            Tredje vice talmannen meddelade att Sverigedemokraternas riksdagsgrupp
            på grund av uppkommen vakans anmält Stellan Bojerud som suppleant
            i försvarsutskottet.
          </note>
          <note xml:id="i-8c29af6e8dcce460-0">
            Tredje vice talmannen förklarade vald till
          </note>
          <note xml:id="i-92a527818ebd674e-0">
            suppleant i försvarsutskottet
          </note>
          <note xml:id="i-a7e8cba0756f4a43-0">
            3 § Hänvisning av ärenden till utskott
          </note>
          <note xml:id="i-7b314ca052e43d8f-0">
            Föredrogs och hänvisades
          </note>
          <note xml:id="i-6cbece86851e5edf-0">
            4 § Svar på interpellationerna 2012/13:23 och 32 om säkerhetsbristerna
            på svenska kärnkraftverk
          </note>
          <note type="speaker" xml:id="i-565d5bc1093e27fa-0">
            Anf. 1 Miljöminister LENA EK (C):
          </note>
          <u xml:id="i-bfe7a8febd0c7920-0" who="unknown">
            <seg xml:id="i-6eb9b5796c2e523b-0">
              Herr talman! Ärade ledamöter! Ärade åhörare! Kent Persson har
              frågat mig vilka åtgärder jag avser att vidta för att öka säkerheten
              i reaktorn Oskarshamn 2 och om jag avser att skärpa reglerna kring
              dispens.
            </seg>
            <seg xml:id="i-230033905340262f-0">
              Jens Holm har frågat mig om det är min uppfattning att säkerheten
              är garanterad på de svenska kärnkraftverken, vad jag avser att
              göra för att öka säkerheten samt om nya åtgärder kommer att vidtas
              och hur jag bedömer kostnaden för skattebetalarna respektive ägarna
              av kärnkraftverken.
            </seg>
            <seg xml:id="i-5ce412e458966e9b-0">
              Låt mig vara mycket tydlig på en punkt. Den kärnkraft vi har
              i Sverige ska vara säker. Det finns ingen tvekan från mig på den
              punkten.
            </seg>
            <seg xml:id="i-601c887504650e85-0">
              Ansvaret för att upprätthålla en hög säkerhet vid de svenska
              kärnkraftverken vilar helt och fullt på tillståndshavarna. Detta
              gäller både reaktorsäkerheten och det så kallade fysiska skyddet
              vid anläggningarna. Strålsäkerhetsmyndigheten är den expertmyndighet
              som tillvaratar samhällets intressen, sätter kravbilden för de
              tillståndshavare som driver kärnkraftverk i Sverige och utövar
              tillsyn för att säkerställa att tillståndshavarna tar sitt ansvar.
            </seg>
            <seg xml:id="i-50135142d3d77d53-0">
              De stresstester som genomförts inom EU sedan olyckan i Fukushima
              har varit och kommer att vara ett viktigt bidrag i arbetet med
              att förbättra säkerheten vid de svenska kärnkraftverken. Strålsäkerhetsmyndigheten
              har identifierat flera områden där det är nödvändigt att genomföra
              ytterligare analyser. Europeiska kommissionen har dessutom nyligen
              presenterat en rapport där de pekar på områden för ytterligare
              analyser avseende kärnkraftverk i medlemsstaterna.
            </seg>
            <seg xml:id="i-2e6590cc5173a663-0">
              Greenpeaces intrång i Forsmark och Ringhals ser jag mycket allvarligt
              på, och därför kallade jag till mig Strålsäkerhetsmyndigheten
              och representanter för kraftbolagen för att få ett klargörande.
              Jag var mycket tydlig med att det som hänt inte är acceptabelt
              och att det är tillståndshavarna som ansvarar för anläggningarnas
              fysiska skydd, precis som de har det fulla ansvaret för att upprätthålla
              reaktorsäkerheten.
            </seg>
            <seg xml:id="i-03376455cbc70485-0">
              Strålsäkerhetsmyndigheten har dock konstaterat att det tekniska
              skyddet fungerat som avsett och att det inte fanns något hot mot
              reaktorsäkerheten eftersom Greenpeace endast befann sig i det
              yttre område där inga vitala system finns för att upprätthålla
              reaktorsäkerheten.
            </seg>
            <seg xml:id="i-8c1c7ad6a2054a6b-0">
              Vid mötet gav jag myndigheten och kraftbolagen en månad på sig
              att analysera det inträffade och vidta de åtgärder som behövs
              för att detta inte ska kunna upprepas. Jag kommer att träffa dem
              inom en snar framtid för att få deras redovisning av detta.
            </seg>
            <seg xml:id="i-ae2283afb57f7228-0">
              Den 1 juli 2010 fick Strålsäkerhetsmyndigheten i uppdrag att
              tillsammans med några andra myndigheter göra en översyn av kärnkraftverkens
              och samhällets förmåga att skydda kärnkraftverken mot så kallade
              antagonistiska hot. I redovisningen från Strålsäkerhetsmyndigheten
              finns flera förslag som riktar sig både till regeringen och till
              olika myndigheter. Jag har nu intensifierat arbetet med att analysera
              dessa förslag. Beredning pågår i Regeringskansliet.
            </seg>
            <seg xml:id="i-c4f749bc13471e34-0">
              Den 8 april 2010 gav regeringen Strålsäkerhetsmyndigheten i uppdrag
              att redovisa en analys av den långsiktiga säkerhetsutvecklingen
              inom den svenska kärnkraften. Myndighetens analys visar att säkerheten
              vid de svenska kärnkraftverken kan upprätthållas även långsiktigt
              förutsatt att kärnkraftverken genomför ytterligare säkerhetsförbättringar
              och att de förstärker sina åtgärder för kontroll och underhåll
              av reaktorerna.
            </seg>
            <seg xml:id="i-8a0fcfc0e4777d98-0">
              Avslutningsvis vill jag tydliggöra att något statligt stöd för
              kärnkraft, i form av direkta eller indirekta subventioner, inte
              kan påräknas.
            </seg>
          </u>
          <note type="speaker" xml:id="i-49701252ac5663fc-0">
            Anf. 2 JENS HOLM (V):
          </note>
          <u who="jens_holm_9bd66a" xml:id="i-ddc5c56b4b1c36b7-0">
            <seg xml:id="i-1a13c2aaae923d05-0">
              Herr talman! Jag tycker att det är en viktig debatt som vi har
              i dag. Vi ska inte glömma att det är regeringen och miljöministern
              som har det yttersta ansvaret för säkerheten i de tio kärnkraftsreaktorer
              som finns i Sverige.
            </seg>
            <seg xml:id="i-9cc5224e1534e26f-0">
              Anledningen till att jag skrev den här interpellationen är bland
              annat att det har läckt ut information från EU:s så kallade stresstester.
              Man har gått igenom alla reaktorer i Europa, och några svenska
              kärnkraftverk pekas ut särskilt, exempelvis Forsmark. Man konstaterar
              att Forsmarks kärnkraftverk inte skulle klara av ett elavbrott
              under en längre tid, eftersom det tar så lång tid innan säkerhetssystemen
              sätter in. Det skulle då i värsta fall kunna leda till en härdsmälta.
            </seg>
            <seg xml:id="i-9061d304c5436ba1-0">
              I samband med att jag skrev den här interpellationen gjorde också
              Greenpeace sitt intrång i Forsmark och Ringhals. Det var ett helt
              fredligt stresstest, som de kallar det. De gjorde ett liknande
              intrång för två år sedan.
            </seg>
            <seg xml:id="i-2156cd2d0f3fb3c6-0">
              Jag tycker att det är smått förbluffande att en stor grupp av
              fredliga aktivister kan klättra in i svenska kärnkraftverk. Nu
              får vi vara glada över att de här aktivisterna hade ett fredligt
              och gott uppsåt. Vad hade hänt ifall det hade varit illasinnade
              terrorister?
            </seg>
            <seg xml:id="i-3f313fcfafcde14a-0">
              Jag tog upp den här frågan med Lena Ek i kammaren den 4 oktober.
              Då tyckte jag att miljöministern gav ett väldigt tydligt svar.
              Hon hade fullt förtroende för Strålsäkerhetsmyndigheten. Hon tyckte
              inte att det fanns några säkerhetsproblem vid de svenska kärnkraftverken.
            </seg>
            <seg xml:id="i-ef9fcc5ca786d50c-0">
              Snart därefter gjorde alltså Greenpeace sitt intrång, och Lena
              Ek kallade till ett krismöte med innehavarna av de svenska kärnkraftverken
              och Strålsäkerhetsmyndigheten.
            </seg>
            <seg xml:id="i-2594e7c42a6dd5c4-0">
              Jag tycker att det känns som att miljöministern har lämnat två
              helt olika signaler, en här i kammaren om att allt är lugnt, och
              sedan var det ett krismöte snart därefter.
            </seg>
            <seg xml:id="i-8a72f5e2ea662882-0">
              Sedan har en rapport kommit från Strålsäkerhetsmyndigheten. Den
              kom för några veckor sedan. Där går man igenom säkerhetsläget
              på de svenska kärnkraftverken. Det är också den som miljöministern
              hänvisar till.
            </seg>
            <seg xml:id="i-a0b4447d3021d715-0">
              Jag tycker att den rapporten pekar på många oroväckande tecken
              bland de svenska kärnkraftverken. Strålsäkerhetsmyndigheten tar
              till exempel upp det faktum att många av de åtgärdsplaner som
              skulle ha startats 2005 för att stärka säkerheten på de svenska
              kärnkraftverken inte har genomförts. Endast 60 procent av åtgärdsplanerna
              har genomförts, och man konstaterar att det var betydligt mer
              komplicerat och tidskrävande att genomföra de här planerna.
            </seg>
            <seg xml:id="i-bc7aa97a9212afb9-0">
              Man tar också upp en mängd andra områden. Man pekar på jordbävningar,
              risken för översvämningar och på problemet med extrema väderförhållanden
              alla områden där de svenska kärnkraftverken pekats ut enligt den
              ansvariga myndigheten och där man säger att det inte har vidtagits
              tillräckligt många åtgärder för att stärka säkerheten.
            </seg>
            <seg xml:id="i-89e5d7c59822c1ad-0">
              Därför tycker jag att det är så otroligt viktigt att den ansvariga
              ministern verkligen säkerställer att vi har den bästa tänkbara
              säkerheten på de svenska kärnkraftverken. Det tycker jag inte
              att vi har i dag.
            </seg>
          </u>
          <note type="speaker" xml:id="i-11164ef4499ea595-0">
            Anf. 3 KENT PERSSON (V):
          </note>
          <u who="kent_persson_8dd737" xml:id="i-c9a2b4e1af230a00-0">
            <seg xml:id="i-eaf6655b0d335d73-0">
              Herr talman! Jag vill också tacka miljöministern för svaret på
              den interpellation som jag har skrivit med anledning av utvecklingen
              i Oskarshamn.
            </seg>
            <seg xml:id="i-6f2332c2c5794a54-0">
              När det gäller Oskarshamn handlar det inte om någon särskild
              eller enskild händelse. De senaste tio tolv åren har en rad incidenter
              inträffat på de svenska kärnkraftverken som har varit av mer eller
              mindre allvarlig karaktär. År 2006 när jag kom in i riksdagen
              första gången var det en rad händelser på Forsmark som var väldigt
              allvarliga och hade kunnat sluta med en härdsmälta. Som tur var
              inträffade inte detta, men det visar på hur pass allvarligt det
              var.
            </seg>
            <seg xml:id="i-318233aac54b6cbf-0">
              Under de sex år jag har suttit i riksdagen har det varit en rad
              händelser, till exempel bränder i Ringhals och flera stopp när
              det gäller Oskarshamn. På Oskarshamn 1 var det 2011 fyra snabbstopp
              under loppet av 17 dagar. Det visar hur pass osäkert det är och
              vilka säkerhetsbrister det finns. När sedan Strålsäkerhetsmyndigheten
              gjorde en kontroll av Oskarshamn 1 konstaterade man att det här
              hade kunnat undvikas om Oskarshamnsgruppen hade vidtagit åtgärder
              mot de brister som var kända sedan tidigare.
            </seg>
            <seg xml:id="i-537d5358d9284961-0">
              Det är lite grann inom det som jag har skrivit interpellationen
              om just Oskarshamn. För inte så länge sedan var det en intervju
              i Dagens eko där man intervjuade Oskarshamnsgruppen och Strålsäkerhetsmyndigheten.
              Det visade sig då att man från Strålsäkerhetsmyndigheten konstaterade
              att Oskarshamn inte har vidtagit de åtgärder som behövs för att
              slutföra de förbättrings- och säkerhetsåtgärder som behövs för
              att klara en säker drift av kärnkraften i Sverige.
            </seg>
            <seg xml:id="i-608740cdcdf44f76-0">
              Detta skulle vara klart 2012 eller i början av 2013. Oskarshamnsgruppen
              har dock inte gjort detta ännu utan begär ytterligare dispens
              för att få driva det här vidare. Detta är givetvis väldigt allvarligt,
              för om man går in och tittar och försöker förstå varför de inte
              åtgärdar det så visar det sig att de har prioriterat andra åtgärder
              före säkerheten. Det handlar framför allt om att höja effekten
              på befintliga kärnreaktorer samt att förlänga livstiden på reaktorer.
              De har alltså satt ekonomiska intressen före säkerheten, och det
              visar med all tydlighet att vi i dag inte kan leva upp till de
              åtaganden som vi har när det gäller säkerheten i kärnkraftverk.
            </seg>
            <seg xml:id="i-7ccf0c157c4865d1-0">
              Det yttersta ansvaret vilar på regeringen. Det går inte att,
              som Lena Ek gör, säga att ansvaret vilar på reaktorinnehavaren
              och tillståndsmyndigheten, alltså Strålsäkerhetsmyndigheten. Det
              håller inte, för när jag tittar på det svar som vi har fått går
              ju regeringen in och kräver analyser och svar av Strålsäkerhetsmyndigheten
              om vad som händer och vilka åtgärder som görs. Det visar med all
              tydlighet att ansvaret ytterst vilar på regeringen.
            </seg>
            <seg xml:id="i-966fc602e219d87b-0">
              Nu har vi en situation när det gäller Oskarshamn där Strålsäkerhetsmyndigheten
              uttrycker sig såsom att de mer eller mindre blivit ett rundningsmärke.
              Det är ett direktcitat från Strålsäkerhetsmyndighetens ansvariga
              när det gäller Oskarshamn.
            </seg>
          </u>
          <note type="speaker" xml:id="i-e595c741ed1de361-0">
            Anf. 4 Miljöminister LENA EK (C):
          </note>
          <u xml:id="i-bfe7a8febd0c7920-1" who="unknown">
            <seg xml:id="i-c64ea48f47a40ecb-0">
              Herr talman! Låt mig först säga att jag välkomnar de här två
              interpellationerna. Jag tycker att det är oerhört bra att vi har
              den här diskussionen. Visst är det regeringens ansvar att se till
              att vi har övergripande säkerhetssystem på plats, att vi har en
              expertmyndighet som fungerar som den ska och att strukturerna
              är som de ska.
            </seg>
            <seg xml:id="i-492bc8f05fb3cfa9-0">
              Däremot ska man inte som politiker titta på de tekniska frågorna.
              Det måste experter göra, och därför är det viktigt att Strålsäkerhetsmyndigheten
              är stark, självständig och fristående när det gäller den tekniska
              utvärderingen och hur man genomför de uppdrag som kommer från
              regeringen. Det är kanske inte alltid vi har en stabil alliansregering.
              Vi vet ju inte vad som händer efter valet, med olika partier i
              riksdagen, och hur det kommer att skötas. Därför är det viktigt
              att ha ett stabilt och robust system på plats.
            </seg>
            <seg xml:id="i-9f5af5f77e458db9-0">
              Själva Strålsäkerhetsmyndighetens arbete har granskats av IAEA.
              Under en tre veckor lång period fanns de på myndigheten och gick
              igenom varje detalj, varje arbetsinstruktion och hur myndighetens
              säkerhetsarbete var upplagt. Den granskningen och revisionen utföll
              med väldigt gott resultat.
            </seg>
            <seg xml:id="i-01808a6ad1a67281-0">
              När det gäller själva ansvaret för anläggningsdrift är det enligt
              lag och enligt avtal driftbolagen och ägarna som har detta ansvar.
              Jag tycker att det är oerhört viktigt att det inte går att krypa
              baklänges ur det ansvaret. Det är de som äger och driver kärnkraftsanläggningar
              som har ansvar för hur man sköter säkerheten enligt de instruktioner
              som de får från Strålsäkerhetsmyndigheten.
            </seg>
            <seg xml:id="i-952d9e0bd5011526-0">
              Att regeringen tar det här på största allvar visas av att vi
              de senaste åren har lämnat fyra särskilda uppdrag till Strålsäkerhetsmyndigheten
              vad avser säkerheten. Vi har även beställt tre internationella
              granskningar. Resultaten kommer nu, och det är bara en vecka sedan
              vi fick långtidsuppdraget tillbaka från Strålsäkerhetsmyndigheten.
              Där finns påpekanden som måste åtgärdas.
            </seg>
            <seg xml:id="i-a70b60d2f892ceec-0">
              Det är också så att den rapport från Strålsäkerhetsmyndigheten
              som har kommit om dagens säkerhet visar att det finns ett antal
              saker som måste åtgärdas. Analyser visar att säkerheten vid de
              svenska kärnkraftverken kan upprätthållas även långsiktigt förutsatt
              att kärnkraftverken genomför ytterligare säkerhetsförbättringar
              och förstärker sina åtgärder för kontroll och underhåll av reaktorerna.
            </seg>
            <seg xml:id="i-daa6ea46b6857cd9-0">
              Jag kan försäkra er om att jag kommer att följa upp detta med
              största noggrannhet, för det är villkoret för att man ska kunna
              ha en långsiktig drift. Det kommer inte att kunna gå att smita
              undan det ansvaret, och dessa kostnader åvilar industrin själv.
              Dem ska inte skattebetalarna ta. Detta kommer jag också att se
              till: att det faktiskt är industrin som ska ta kostnaderna för
              de åtgärder som måste genomföras för att man långsiktigt ska få
              driva kärnkraftverken.
            </seg>
          </u>
          <note type="speaker" xml:id="i-4efd27489dbdd2bc-0">
            Anf. 5 JENS HOLM (V):
          </note>
          <u who="jens_holm_9bd66a" xml:id="i-ddc5c56b4b1c36b7-1">
            <seg xml:id="i-eb0bdff9e346e4ba-0">
              Herr talman! Jag får tacka miljöministern för svaren så här långt.
              Jag har några frågor till som jag skulle vilja ha svar på.
            </seg>
            <seg xml:id="i-02a00a334ffaa6e4-0">
              Det är precis som miljöministern säger så att regeringen har
              beställt ett antal rapporter från den ansvariga myndigheten Strålsäkerhetsmyndigheten.
              En av dessa rapporter kom den 31 oktober. Där tar man upp de brister
              som finns på de svenska kärnkraftverken.
            </seg>
            <seg xml:id="i-9cbe90fcc9ada483-0">
              Jag skulle vilja veta miljöministerns syn på det som den ansvariga
              myndigheten säger på en del platser i denna rapport avseende hur
              tillståndshavarna, alltså de som äger och driver kärnkraftverken,
              bedriver säkerhetsarbetet.
            </seg>
            <seg xml:id="i-0d6990f0fa435c2a-0">
              Först konstaterar Strålsäkerhetsmyndigheten att det var betydligt
              mer komplicerat och tidskrävande att genomföra åtgärdsprogrammet
              för att stärka säkerheten på de svenska kärnkraftverken. Det är
              bara 60 procent av åtgärderna från det arbete som påbörjades 2005
              som hittills har implementerats. Säger inte det någonting om hur
              komplicerat och svårt det är att över huvud taget skärpa säkerheten
              på svenska kärnkraftverk?
            </seg>
            <seg xml:id="i-f56980a9939eafa6-0">
              Det andra jag skulle vilja veta något om är det som står på s.
              3 i den här rapporten. Där säger Strålsäkerhetsmyndigheten att
              tillståndshavarnas säkerhetsredovisningar av hur krav tillämpas
              och verifieras är alltför allmänt hållna. De går alltså inte in
              i detaljerna för att på allvar ta tag i de verkliga problemen.
              Så tolkar i alla fall jag det här mellan raderna.
            </seg>
            <seg xml:id="i-f686121d49c0cc0e-0">
              Några rader längre ned säger man att tillståndshavarna har en
              tolkning av de krav som har ställts på säkerheten på kärnkraftverken
              som inte överensstämmer med SSM:s syn på föreskrifternas innebörd.
              Det står tämligen klart och tydligt att vi har en myndighet som
              ställer vissa krav på de här reaktorerna. Sedan har vi de som
              äger och driver de här reaktorerna som tolkar kraven på ett helt
              annat sätt. Här måste vi ha en minister som sätter ned foten och
              verkligen säger vad det är som gäller.
            </seg>
            <seg xml:id="i-bd37e0e9d1257852-0">
              Sedan skulle jag också vilja veta från miljöministern: Är det
              på så sätt att ni inom regeringen förbereder skarpare lagstiftning
              för att förhindra framtida intrång på svenska kärnkraftverk? Jag
              läser ett uttalande av Gösta Larsen som är kommunikationschef
              på kärnkraftverket Ringhals. Han säger i senaste numret av tidningen
              Miljöaktuellt: Det ligger redan i dag ett förslag hos regeringen
              om strängare straff för sådant här. Med sådant här menar han Greenpeaceaktivisternas
              intrång på de svenska kärnkraftverken, som han har pratat om innan.
            </seg>
            <seg xml:id="i-cc875b2a7fd6684d-0">
              Då vill jag veta klart och tydligt från Lena Ek: Finns det ett
              förslag om en lex Greenpeace, alltså ett förslag om skärpta straffsanktioner
              avsedda att förhindra intrång på svenska kärnkraftverk? Jag tycker
              att det är viktigt att man stärker säkerheten, men att skräddarsy
              lagar för att förhindra att miljöaktivister fredligt ska kunna
              protestera mot svenska kärnkraftverk tycker jag verkligen att
              vi ska hålla oss för goda för. Finns det ett sådant konkret förslag
              hos regeringen eller inte?
            </seg>
          </u>
          <note type="speaker" xml:id="i-c28fdc55429bb0c4-0">
            Anf. 6 KENT PERSSON (V):
          </note>
          <u who="kent_persson_8dd737" xml:id="i-c9a2b4e1af230a00-1">
            <seg xml:id="i-8d1e5ad46e42f3ea-0">
              Herr talman! Jag återkommer till en fundering om Oskarshamn och
              det som hände där. Miljöministern sade att ansvaret åvilar driftägarna,
              alltså tillståndsinnehavarna, och att de inte heller får smita
              undan det ansvaret. Men faktum är ju det är min tolkning och min
              bedömning att reaktorinnehavarna och ägarna har smitit undan sitt
              ansvar. Vad har de prioriterat under den här perioden framför
              säkerheten? När det gäller Oskarshamn 2, som jag har tagit upp
              i min interpellation, är det effekthöjningar och att förlänga
              livstiden på kärnreaktorerna som man har prioriterat framför säkerhetsaspekterna.
            </seg>
            <seg xml:id="i-5d20d8de514c3b65-0">
              Då är min fråga: Är det miljöministerns uppfattning att kärnkraftsinnehavarna
              tar sitt fulla ansvar? När man går in och begär dispens gör man
              ju det utifrån att man anser att man inte kan uppfylla de krav
              som Strålsäkerhetsmyndigheten och tidigare Kärnkraftsinspektionen
              har ställt för att hålla de här reaktorerna i drift. Då åvilar
              det faktiskt regeringen att agera, att sätta ned foten och tala
              om att det här inte är acceptabelt.
            </seg>
            <seg xml:id="i-f453e720644de272-0">
              Någonstans säger också ministern i sitt svar att myndighetens
              analys visar att säkerheten vid de svenska kärnkraftverken kan
              upprätthållas även långsiktigt förutsatt att kärnkraftverken genomför
              ytterligare säkerhetsförbättringar. Det är precis det de inte
              har gjort. Det man har klarat av är ungefär 60 procent av de åtgärdsförslag
              som fastställdes 2004 och som skulle gälla från 2005 och framöver.
              60 procent har man klarat av. Ändå får man dispens på dispens
              för att driva reaktorerna.
            </seg>
            <seg xml:id="i-af956e07e445988a-0">
              Vem har då ansvaret ytterst? Ministern säger att det är Strålsäkerhetsmyndigheten
              som företräder svenska folket som myndighet. Men de måste ju i
              sin tur ha klara och tydliga direktiv för vad som gäller. De kan
              inte, menar jag, år efter år, gång efter gång bevilja dispens.
              Senast i oktober skulle man ha yttrat sig slutgiltigt om ansökan
              från Oskarshamn. Nu har man flyttat fram det yttrandet till november.
              Det är här som jag, och även Jens, menar att regeringen måste
              vara oerhört tydlig och inte bara säga att ansvaret ligger på
              reaktorinnehavarna.
            </seg>
            <seg xml:id="i-91d090a7165b84d9-0">
              Det jag är intresserad av är hur regeringen och miljöministern
              ser på den uppkomna situationen, framför allt när det gäller Oskarshamnsreaktorerna.
            </seg>
          </u>
          <note type="speaker" xml:id="i-e14ec7f4ccae1041-0">
            Anf. 7 Miljöminister LENA EK (C):
          </note>
          <u xml:id="i-bfe7a8febd0c7920-2" who="unknown">
            <seg xml:id="i-92a18c4e2d466b2c-0">
              Herr talman! Det är riktigt att Strålsäkerhetsmyndigheten på
              regeringens uppdrag har begärt skärpningar för de reaktorer vi
              har. Det är också riktigt att vi fick reda på i förra veckan att
              bara 60 procent av detta har genomförts. Det är självklart inte
              acceptabelt.
            </seg>
            <seg xml:id="i-e2782f291602230e-0">
              Själva bedömningen av hur det påverkar säkerheten och de återstående
              åtgärderna och i vilken ordning man ska ta dem och de tekniska
              diskussionerna runt detta är Strålsäkerhetsmyndighetens ansvar.
              De har fått ett uppdrag att se till att reaktorerna är säkra.
              De har fått ett uppdrag att specificera vad som behöver göras
              för att nå den standard som behövs för att man ska få tillstånd
              att fortsätta driften. Det är också Strålsäkerhetsmyndigheten
              som naturligtvis måste se hur deras specifikation och deras lista
              på åtgärder uppfylls.
            </seg>
            <seg xml:id="i-1654e90d6950ae7b-0">
              Hela hanteringen av den svenska kärnkraften bygger naturligtvis
              också på förtroende för de företag som har ansvar för driften,
              de som äger, driver och har tillstånden. Jag tycker att företagen
              ska vara medvetna om att den uppkomna situationen inte stärker
              förtroendet för dem som har drifttillstånden, varken på Strålsäkerhetsmyndigheten,
              som har det operativa ansvaret för kontroller, hos regeringen,
              hos riksdagen eller hos den svenska allmänheten.
            </seg>
            <seg xml:id="i-542710c707aaf18b-0">
              Alldeles frånsett det är det så att de krav som har ställts av
              Strålsäkerhetsmyndigheten ska uppfyllas, men det är Strålsäkerhetsmyndigheten
              som måste ta ansvar för hur, var och när man ska hantera den uppkomna
              frågan. De direktiv de har från regeringen är fullständigt klara.
            </seg>
            <seg xml:id="i-c81f2a13707228c0-0">
              Vad handlar det här om då? Det handlar om kraftbolagens åtgärder
              för att modernisera anläggningar, genomföra förbättringar utifrån
              erfarenheter av kärnkraftsolyckan i Fukushima och stresstester,
              men också från det som Strålsäkerhetsmyndigheten har påpekat innan
              de här händelserna.
            </seg>
            <seg xml:id="i-a5f22c2b36011f88-0">
              Strålsäkerhetsmyndigheten kommer att besluta om ytterligare säkerhetshöjande
              åtgärder som kraftbolagen behöver genomföra med anledning av det
              senaste årets händelser, och myndigheten arbetar nu med att ta
              fram en nationell handlingsplan för de åtgärderna. Många av dem
              är faktiskt samma som finns på Strålsäkerhetsmyndighetens lista
              enligt den förra rapporten. Det är fullständigt klart.
            </seg>
            <seg xml:id="i-b21a506c67a451c6-0">
              Dessutom kommer de att kräva att kraftbolagen ska ta fram och
              genomföra program för att förstärka kontroll och underhåll av
              komponenter och system i de reaktorer som bolagen planerar att
              driva längre.
            </seg>
            <seg xml:id="i-195ede1b925f3aee-0">
              De kommer också att vidareutveckla strategier och angreppssätt
              för hur tillsynen ska bedrivas inom reaktorsäkerhetsområdet.
            </seg>
            <seg xml:id="i-95a4561f9d321e1a-0">
              Sammantaget pågår mycket arbete hos Strålsäkerhetsmyndigheten
              med anledning av de förra rapporterna beställda av regeringen,
              regeringens uppdrag med anledning av de europeiska stresstesterna
              och med anledning av långtidsuppdraget. Det har nu rapporterats
              att de redan beslutade kraven genomförs till 60 procent. Strålsäkerhetsmyndigheten
              ska se till att besluten verkställs. Hur och den tekniska specifikationen
              måste vara expertmyndighetens roll. Regeringens uppdrag och regeringens
              bestämda vilja och ambition är tydlig: Kraven ska uppfyllas.
            </seg>
          </u>
          <note type="speaker" xml:id="i-9a85e21e99f23aa8-0">
            Anf. 8 JENS HOLM (V):
          </note>
          <u who="jens_holm_9bd66a" xml:id="i-ddc5c56b4b1c36b7-2">
            <seg xml:id="i-2535f06110154d6e-0">
              Herr talman! Jag ställde en fråga till miljöministern som jag
              inte fick svar på. Den vill jag verkligen ha svar på. Förbereder
              regeringen skärpta straffsanktioner avseende intrång på svenska
              kärnkraftverk? Finns det en form av lex Greenpeace som ni kommer
              att lägga fram? Jag vill understryka att det är viktigt att vi
              har säkra kärnkraftverk, men man kan ifrågasätta om frågan löses
              genom att kasta fredliga aktivister i fängelse.
            </seg>
            <seg xml:id="i-e1a4f6be985797cd-0">
              Precis som jag, Kent Persson och även Lena Ek har varit inne
              på finns en lång lista med säkerhetsåtgärder som de svenska kärnkraftverken
              ska vidta. Man har bara lyckats implementera drygt hälften av
              dem. Det här säger klart och tydligt hur svårt det är att över
              huvud taget bedriva säkerhetsarbete på kärnkraftverk hur kostsamt,
              hur tidsödande och hur komplicerat det är.
            </seg>
            <seg xml:id="i-6750d1a8f26fea72-0">
              I ljuset av detta måste jag ifrågasätta den borgerliga regeringens
              förslag om att bygga tio nya reaktorer i Sverige. Om vi bygger
              tio nya kärnkraftsreaktorer i Sverige bygger vi in nya fortsatta
              problem med säkerheten och kostsamma åtgärder som måste vidtas
              i framtiden. Vore det inte bättre att avveckla kärnkraften och
              i stället satsa på den förnybara energin?
            </seg>
            <seg xml:id="i-5423030d8235c591-0">
              Jag tycker att vi av dagens debatt kan lära oss hur svårt det
              är att garantera att kärnkraftverk är säkra. Det går helt enkelt
              inte att garantera det. Då ska vi välja andra energikällor. Jag
              önskar att vi hade Centerpartiet med oss i det arbetet. Det hade
              vi förr men tyvärr inte just nu.
            </seg>
          </u>
          <note type="speaker" xml:id="i-e4a7e6d9aaf3313d-0">
            Anf. 9 KENT PERSSON (V):
          </note>
          <u who="kent_persson_8dd737" xml:id="i-c9a2b4e1af230a00-2">
            <seg xml:id="i-25e77a913a58e1dc-0">
              Herr talman! Jag tackar också miljöministern för debatten. Jag
              misstror inte alls miljöministerns engagemang när det gäller säkerheten
              på de svenska kärnkraftverken. Centerpartiet är det parti som
              har varit involverat i svensk energipolitik längst av alla partier,
              faktiskt sedan 1997 när en överenskommelse gjordes mellan Centerpartiet,
              Socialdemokraterna och Vänsterpartiet. Men ansvaret åvilar givetvis
              hela regeringen, och nu är Centerpartiet en del av den.
            </seg>
            <seg xml:id="i-236db33dfc6ec310-0">
              Det är bland annat reservkraften som saknas när det gäller Oskarshamn.
              Det har Strålsäkerhetsmyndigheten konstaterat. Det är oerhört
              allvarligt med tanke på vad som har hänt på Oskarshamn tidigare
              med snabbstopp och andra incidenter.
            </seg>
            <seg xml:id="i-171fcdc62a62c73c-0">
              Enligt regeringen innebär detta att någon ytterligare dispens
              inte borde ges när det gäller Oskarshamn 2 eftersom de inte klarar
              av att uppfylla säkerhetsföreskrifterna. Jag kan inte göra någon
              annan tolkning efter att ha hört miljöministerns anföranden i
              den här debatten. Säkerhetsföreskrifterna ska uppfyllas. Det borde
              innebära att man stänger ned Oskarshamn 2 eftersom de inte ens
              klarar av den mest basala delen i fråga om tillräcklig reservkraft
              om ordinarie kraftförsörjning slås ut.
            </seg>
            <seg xml:id="i-7f173040406eec3f-0">
              Jag hoppas att den signalen går fram tydligt till Strålsäkerhetsmyndigheten
              också i fråga om Oskarshamn.
            </seg>
          </u>
          <note type="speaker" xml:id="i-501171c799369ee2-0">
            Anf. 10 Miljöminister LENA EK (C):
          </note>
          <u xml:id="i-bfe7a8febd0c7920-3" who="unknown">
            <seg xml:id="i-c74d6444319e2009-0">
              Herr talman! Jag skulle vilja tacka interpellanterna för en bra
              och klargörande interpellationsdebatt.
            </seg>
            <seg xml:id="i-0c02fb0bf52e5c7c-0">
              Det pågår en särskild tillsyn av Oskarshamn. Strålsäkerhetsmyndigheten
              granskar särskilt hanteringen och beredningen av vad som görs
              i Oskarshamn. Det finns anledning till det. De tekniska besluten
              och bedömningen måste expertmyndigheten göra. Det är fråga om
              komplicerade tekniska samband.
            </seg>
            <seg xml:id="i-c4da5223452bd7c3-0">
              Alldeles oavsett vad man tycker om kärnkraften som energikälla
              Centerpartiets syn är välkänd i sammanhanget är regeringens samlade
              åsikt att säkerheten ska vara god vid svenska kärnkraftverk. De
              regler och kriterier som myndigheten, SSM, ställer upp ska följas.
              Det finns ingen tvekan från något parti om den saken.
            </seg>
            <seg xml:id="i-4e6a3eda8af36c74-0">
              Jens Holm ställde en fråga. Det finns två regelsystem som hanterar
              intrång i brottsbalken, men där finns också skyddslagen. Greenpeace
              genomförde en aktion som jag måste fördöma. Det var en fredlig
              aktion och det ska noteras. De regler som finns i skyddslagen
              täcker faktiskt inte icke fredliga aktioner. Det är ett hål i
              lagstiftningen som vi behöver göra något åt. Det tittar vi på
              just nu. Precis som Jens Holm påpekar kan vi inte förutsätta att
              eventuella framtida intrång har samma syfte och sker på liknande
              sätt. Det är därför viktigt att ta sig an den kategorin av händelser.
              Det pågår, och jag hoppas att svaret var klargörande.
            </seg>
            <seg xml:id="i-1e9a958a6c891612-0">
              I övrigt kan jag konstatera att regeringen har lämnat fyra uppdrag
              och det har varit tre internationella granskningar just för att
              klargöra situationen vad gäller säkerheten vid våra svenska kärnkraftverk
              och se till att säkerhetssystemen moderniseras och uppdateras.
              Ansvaret och kostnaden för att det faktiskt sker åvilar tillståndshavarna
              och ägarna, och det är de som ska ta kostnaderna.
            </seg>
          </u>
          <note xml:id="i-e7fef61896587390-0">
            Överläggningen var härmed avslutad.
          </note>
          <note xml:id="i-f1948a8c84e9b84b-0">
            5 § Svar på interpellation 2012/13:47 om hastighet på nya järnvägar
          </note>
          <note type="speaker" xml:id="i-3bf07570b42386cf-0">
            Anf. 11 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-4" who="unknown">
            <seg xml:id="i-87dae388a88b5e8e-0">
              Herr talman! Stina Bergström har frågat mig vilka åtgärder jag
              avser att vidta för att Ostlänken byggs på det sätt som är samhällsekonomiskt
              mest lönsamt och hur jag avser att agera för att kommande generationer
              ska kunna välja vilken hastighet de vill åka med på Ostlänken
              i framtiden.
            </seg>
            <seg xml:id="i-c368da9973567ee8-0">
              Sverige ska ha ett starkt och hållbart transportsystem. Det ska
              vara ett transportsystem som ger oss en fungerande vardag, som
              gör det lättare för företagen att leverera sina produkter och
              som binder samman hela landet. Därför har regeringen i den nyligen
              lagda infrastrukturpropositionen föreslagit en höjd ambitionsnivå
              och satsar därför 522 miljarder kronor på transportinfrastrukturen
              under nästa planperiod 20142025. Det motsvarar en ambitionsökning
              med närmare 20 procent jämfört med den förra nationella planen
              för Sveriges transportsystem.
            </seg>
            <seg xml:id="i-96322965a93ec4bc-0">
              Regeringen föreslår att 241 miljarder kronor av ramen avsätts
              för drift och underhåll och reinvesteringar av statliga vägar
              och järnvägar. Resterande delar av ramen, 281 miljarder kronor,
              föreslår regeringen ska användas för att utveckla transportsystemet
              så att det klarar nuvarande och framtida krav på hållbarhet och
              för att göra det varaktigt robust.
            </seg>
            <seg xml:id="i-881fc72662d0f284-0">
              I satsningen ingår bland annat Ostlänken, som möjliggör snabbtåg
              mellan Helsingfors och Linköping. Detta möjliggör för fler, snabbare
              och mer punktliga transporter av både passagerare och gods på
              järnväg samt skapar bättre förutsättningar för jobb och tillväxt.
              Dessutom förbättras kommunikationerna mellan Helsingfors och Skavsta
              avsevärt. För godstransporterna innebär det att kapacitet frigörs
              på de befintliga banorna.
            </seg>
            <seg xml:id="i-1160f9de2f11f3bf-0">
              Efter presentationen av infrastrukturpropositionen vidtar nu
              åtgärdsplaneringen, som är det sista steget i processen som ska
              leda fram till en ny nationell plan för Sveriges transportsystem
              20142025. Det är i åtgärdsplaneringen som detaljerna för Sveriges
              transportsystem ska mejslas fram. Infrastrukturpropositionen sätter
              ramarna och utgör grunden för åtgärdsplaneringen, där Trafikverket
              tar fram ett förslag till ny plan utifrån regeringens direktiv.
              I dessa direktiv till Trafikverket, som nu bereds inom Regeringskansliet,
              kommer att framgå att regeringen ser Ostlänken som en särskilt
              prioriterad åtgärd. Dess utformning, tidsmässiga genomförande
              och fördjupade kostnadsberäkningar ska nu Trafikverket utreda
              och presentera för regeringen under våren 2013. Frågor om hastighetsstandard
              och restider är därmed Trafikverkets sak att utreda nu. Regeringen
              har presenterat att Ostlänken ska byggas för att öka kapaciteten,
              robustheten och punktligheten i järnvägssystemet och samtidigt
              förbättra möjligheterna för pendling.
            </seg>
          </u>
          <note xml:id="i-48d4520f78a2aa8b-0">
            Då Stina Bergström, som framställt interpellationen, anmält att
            hon var förhindrad att närvara vid sammanträdet medgav tredje
            vice talmannen att Annika Lillemets i stället fick delta i överläggningen.
          </note>
          <note type="speaker" xml:id="i-12edd465c41eb007-0">
            Anf. 12 ANNIKA LILLEMETS (MP):
          </note>
          <u who="annika_lillemets_d743a3" xml:id="i-e585ffc1ac470fbd-0">
            <seg xml:id="i-0f02514f36b6dfe8-0">
              Herr talman! Först vill jag tacka infrastrukturministern för
              svaret på frågorna.
            </seg>
            <seg xml:id="i-b2a203cba76123e5-0">
              Äntligen! var vi många som tänkte inte minst vi hårt prövade
              östgötar som trängs på överfulla, försenade tåg som förhoppningsvis
              kommer när regeringen meddelade att man nu efter alla dessa år
              tänker satsa på att bygga Ostlänken. Men vår omedelbara glädje
              grumlades av beskedet att regeringen inte vill satsa på att bygga
              för höghastighetsstandard, det vill säga så att det går att, om
              man vill, köra tåg upp till 320 kilometer i timmen, utan nöjer
              sig med att bygga för snabbtågsstandard, det vill säga upp till
              250 kilometer i timmen.
            </seg>
            <seg xml:id="i-907405a3779fbb12-0">
              Än värre blev det av finansministerns nästa tvärsäkra besked
              att Ostlänken skulle byggas även för att klara godstransporter.
              Detta skulle nämligen vara inte bara en långsammare utan en betydligt
              dyrare och onödig lösning, enligt Trafikverket och forskare, vilket
              också uppmärksammats mycket i medierna.
            </seg>
            <seg xml:id="i-61239831ec298566-0">
              Om man inte har satt sig närmare in i frågan kan det förstås
              intuitivt verka både logiskt och rimligt att hastighetsstandard
              och pris hänger samman, på så vis att det alltid blir dyrare att
              bygga järnväg proportionellt mot hur snabb trafik man bygger den
              för, alltså snabbare och dyrare eller långsammare och billigare.
            </seg>
            <seg xml:id="i-3b5534a117042ea6-0">
              Det kan kanske också vid en första anblick, om man tittar snävt
              på en enskild bana och inte ser på hela järnvägssystemet, verka
              klokt att alltid bygga alla banor så att det går att köra alla
              olika slags transporter. Det kan verka förnuftigt att bygga för
              att köra både snabba persontransporter och tungt gods på samma
              spår när man ändå bygger. Men när man, som Trafikverket gjort
              och också meddelat regeringen, tar reda på hur det verkligen fungerar
              är det inte så enkelt.
            </seg>
            <seg xml:id="i-31d0bf4b26a6e5cd-0">
              Ostlänken har utretts under många år. Det finns en färdig järnvägsutredning
              där man har utrett flera sträckningar, och den korridor Trafikverket
              slutligen valt och dimensionerat för går att bygga för höghastighetsstandard.
            </seg>
            <seg xml:id="i-58492fc9621286f6-0">
              Det blir väl något dyrare att bygga för höghastighetsstandard,
              framför allt om man väljer en bra teknisk lösning med ballastfritt
              spår, det vill säga betong i stället för makadam. Men långsiktigt
              och ur ett livscykelperspektiv tjänar man i stort sett in den
              kostnaden, inte minst då man får lägre underhållskostnad. Det
              handlar i sammanhanget om väldigt små belopp enligt gällande uträkningar
              uppåt 1 miljard eller så för hela Ostlänken.
            </seg>
            <seg xml:id="i-6dfe1154cce40f65-0">
              Dessutom slår Trafikverket fast att den samhällsekonomiska lönsamheten
              blir bättre med en höghastighetsbana eftersom resenärernas restid
              förkortas med snabbare tåg. Att tågen ska gå snabbt är också något
              som regeringen talar sig varm för, inte minst infrastrukturministern
              i svaret, så att människor lättare ska kunna arbetspendla även
              lite längre sträckor.
            </seg>
            <seg xml:id="i-7bc4a7087b8f3338-0">
              Att bygga för tunga godståg på Ostlänken ger enligt Trafikverket
              avsevärt högre kostnader, en uppskattning är 2040 procent, skriver
              man och är ett sämre alternativ ur kapacitetssynpunkt. Det är
              inte bra, bland annat därför att det inte är bra att blanda tåg
              med olika hastigheter.
            </seg>
            <seg xml:id="i-a0a7fe92e2d9b2e7-0">
              Det finns mycket att säga om detta, och jag kan återkomma till
              det i mitt nästa inlägg.
            </seg>
            <seg xml:id="i-5aa0311d567ce302-0">
              I sitt interpellationssvar konstaterar ministern att Trafikverket
              ska fortsätta att utreda Ostlänkens utformning, tidsmässiga genomförande
              och fördjupade kostnadsberäkningar och presentera det för regeringen
              under våren 2013. Jag citerar ur svaret: Frågor om hastighetsstandard
              och restider är därmed Trafikverkets sak att utreda nu.
            </seg>
            <seg xml:id="i-301cff83b845caa3-0">
              Eftersom Trafikverket redan har utrett Ostlänken i flera år och
              rekommenderat att bygga den för höghastighetsstandard, och menar
              att det är en rimlig framtidssäkring med den högre standarden,
              tolkar jag detta som att regeringen nu har ändrat uppfattning
              och vill bygga Ostlänken för höghastighetsstandard och inte för
              gods. Vi är många som vill ha klart besked om att det är rätt
              uppfattat, och jag hoppas att ministern vill ge oss det här i
              dag.
            </seg>
          </u>
          <note type="speaker" xml:id="i-67bcd17180afca50-0">
            Anf. 13 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-5" who="unknown">
            <seg xml:id="i-fce58d711bc96e02-0">
              Herr talman! Jag tror att det är bra att vi reder ut några saker,
              bland annat det som Annika Lillemets frågar om.
            </seg>
            <seg xml:id="i-c89a3e2aedb913f3-0">
              Först kan jag konstatera att det är bra att vi är många som är
              överens om att det är bra att Ostlänken trots allt byggs, inte
              minst för att det är kapacitetsbrist, vilket ställer till problem
              för den regionala trafiken men också för den långväga både person-
              och godstrafiken.
            </seg>
            <seg xml:id="i-5fceb3064c99ea1e-0">
              Det är också en stor poäng i att börja separera trafik, i synnerhet
              när vi har ett transportsystem som på tågsidan innebär många olika
              hastigheter och som de facto ställer till problem.
            </seg>
            <seg xml:id="i-66f7fcd6775d5c9f-0">
              Vad är då snabbt? Och vad är då höghastighet? Min tanke till
              att börja med är framför allt att vi måste komma framåt, att vi
              måste komma fram betydligt snabbare än vi gör i dag. Vi måste
              också kunna veta att vi kommer fram vid den tid som det är tänkt
              att vi ska komma fram.
            </seg>
            <seg xml:id="i-118c1c127a0bef42-0">
              EU har gjort tre olika klassindelningar av höghastighetståg,
              en som är 190, en som går upp till 250 och en som är 320 kilometer
              i timmen.
            </seg>
            <seg xml:id="i-35e8e7c01378b678-0">
              Varför ska då Trafikverket utreda igen i den här åtgärdsplaneringen,
              eftersom tanken på korridoren, den bana där sträckningen ska gå,
              har funnits sedan lång tid tillbaka och mycket arbete har lagts
              ned? Vad man har tittat på är framför allt en djupare utredning
              om just alternativet 320 kilometer i timmen. Däremot har man inte
              utrett alternativet 250 kilometer i timmen. Vad som behöver tas
              fram är vilka effekterna av transportsystemet blir med hänsyn
              tagen till olika hastigheter, fortfarande högre hastigheter, när
              det gäller slitage, energiåtgång, drift och underhåll och sådana
              saker.
            </seg>
            <seg xml:id="i-8c219ba9ad2d3d1f-0">
              Det är oerhört viktigt att vi har det här framför oss innan vi
              slutligen bestämmer vad som är det mest kostnadseffektiva, det
              mest samhällsekonomiskt effektiva och det som vi tror att vi har
              mest nytta av i framtiden. Därför är det ett av de viktiga uppdrag
              som Trafikverket har.
            </seg>
            <seg xml:id="i-1c62ea7f5f9f7753-0">
              Ostlänken har utretts i många år, säger Annika Lillemets, och
              många har längtat i många år efter att den ska komma till. Man
              ska också vara oerhört medveten om att även om regeringen har
              pekat ut även om vi i infrastrukturpropositionen inte pekar ut
              objekt utan det kommer först i nästa steg Ostlänken som särskilt
              prioriterad kommer det att ta ett antal år innan arbetet kommer
              i gång, även med en tidigareläggning. Det jag har förstått är
              att nästa steg i järnvägsplanen kan ta upp till tre år att göra,
              till en kostnad av mellan 1 och 2 miljarder.
            </seg>
            <seg xml:id="i-149dfeb1f8179273-0">
              I det uppdrag som vi lägger nu talar vi från början inte om exakt
              i detalj vad slutresultatet ska bli. Vi tycker att vi behöver
              ha en öppenhet i att utreda, att Trafikverket ska utreda det man
              ännu inte har tittat på, det vill säga alternativet 250 kilometer
              i timmen.
            </seg>
            <seg xml:id="i-7a33743d7eb21cf9-0">
              Det är väl ändå positivt att vi har kommit så långt, herr talman,
              att Ostlänken behövs, att vi tycker att det är bra att separera
              trafik och att tågen ska kunna gå betydligt snabbare än vad de
              gör i dag.
            </seg>
          </u>
          <note type="speaker" xml:id="i-2645efdd67592611-0">
            Anf. 14 ANNIKA LILLEMETS (MP):
          </note>
          <u who="annika_lillemets_d743a3" xml:id="i-e585ffc1ac470fbd-1">
            <seg xml:id="i-d9f327d1b424236a-0">
              Herr talman! Det var intressant att höra detta. Jag tycker inte
              och jag tror att många inte tycker att det är någon detaljutredning
              att avgöra om vi ska bygga för att det ska bli möjligt att köra
              i 320 kilometer i timmen om man så väljer i framtiden, så att
              man inte bygger bort möjligheten att Ostlänken blir en del i ett
              framtida riktigt höghastighetsnät, som på allvar kan konkurrera
              med flyg och bil, som ju är klimatskadliga transportslag. Ska
              vi i Sverige ha en chans att klara klimatmålen och minska utsläppen
              av växthusgaser måste vi ställa om transportsystemet och få över
              fler passagerare och mer gods till klimatsmart järnväg, och då
              är restiden viktig.
            </seg>
            <seg xml:id="i-bb5fefddae9cf665-0">
              I det underlag som regeringen har fått av Trafikverket skriver
              man också om 250-kilometersalternativet. Visst går det att bygga
              det inom den korridor man har valt. Men man ser inte att det skulle
              ge några stora besparingar, enligt det underlag som regeringen
              har. Enligt underlaget finns det inte heller några tunga tekniska
              skäl för att inte bygga så att det är möjligt att köra även i
              320 kilometer i timmen.
            </seg>
            <seg xml:id="i-e0111e8bad5b6353-0">
              Det blir inte svårare eller dyrare med tunnlarna eftersom höghastighetstågen
              rent tekniskt är konstruerade så att det fungerar lika bra. Kurvradierna
              i den korridor som finns är redan anpassade för 320 kilometer
              i timmen. Skulle man göra ett omtag där och välja att utreda en
              helt annan sträckning talar vi om ytterligare förseningar av detta
              angelägna projekt på flera år.
            </seg>
            <seg xml:id="i-23168ca8ad863899-0">
              Vad är det mer som regeringen behöver av Trafikverket för att
              ta beslut och våga satsa på att bygga för 320 kilometer i timmen,
              ifall kommande generationer vill ha det, även om vi inte gör det
              i närtid?
            </seg>
            <seg xml:id="i-4dc269f5e9098ba5-0">
              Beträffande godset tycker jag att det som står i interpellationssvaret
              är bra. Catharina Elmsäter-Svärd skriver att Ostlänken innebär
              att kapacitet frigörs på de befintliga banorna, det vill säga
              framför allt Södra stambanan. Det tolkar jag så att regeringen
              nu har tagit ställning för att inte satsa på att bygga Ostlänken
              så att även tungt gods kan gå där. Det medför ju större kostnader,
              kräver att man inte har så branta backar och kräver också mer
              underhåll.
            </seg>
            <seg xml:id="i-450536d5fd9c3ceb-0">
              På den punkten uppfattar jag att vi har ett bra underlag, och
              det är också vad forskare och Trafikverket har sagt tydligt i
              medierna.
            </seg>
            <seg xml:id="i-f684097d2d9bc9dc-0">
              Då undrar jag: Vad mer behövs? Kan vi få besked här i dag om
              att det inte är aktuellt att bygga Ostlänken för tunga godstransporter?
            </seg>
            <seg xml:id="i-166e57c7309410e7-0">
              Däremot är det ju om man bygger den för höghastighetsstandard
              för persontrafik inget som hindrar att man kör lättare gods, vilket
              förhoppningsvis kommer att bli stort i framtiden, så att lättare
              gods kan flyttas över från väg till järnväg. Där har vi en möjlighet.
            </seg>
            <seg xml:id="i-b4e7fcba33a0c3b4-0">
              Det står ganska utförligt i underlaget till regeringen från Trafikverket
              att det redan finns alternativa vägar att köra godset på utan
              att man bygger Ostlänken och att man klart förespråkar att föra
              över det till befintlig järnväg, inte den nya.
            </seg>
          </u>
          <note type="speaker" xml:id="i-b6a683e377304066-0">
            Anf. 15 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-6" who="unknown">
            <seg xml:id="i-92d4b8ef5ddb6007-0">
              Herr talman! Redan i dag kör vi runt 250 kilometer i timmen och
              kan till och med köra mycket snabbare med dagens tågteknik på
              den spårjärnväg som byggdes för snart hundra år sedan. Vad är
              det som säger att det inte är möjligt att med kommande ny tågteknik
              köra ännu snabbare på de järnvägar som vi bygger i dag utan att
              speca in oss på vilka hastigheter det ska vara?
            </seg>
            <seg xml:id="i-230c4a7ecaf9466a-0">
              Snarare är väl det problem som vi ser i dag att tåg som är möjliga
              att köra i kanske 200250 kilometer i timmen vi har rätt många
              tåg som kan göra det på banor där det skulle vara möjligt att
              göra det redan i dag inte kan göra det därför att bärigheten är
              för dålig, att underhållet har eftersatts så att det är alldeles
              för dåligt. Man har slängt på lite extra makadam för att få upp
              bärigheten, när det egentligen är vattentrummorna som borde ha
              bytts ut sedan 30 år tillbaka i tiden men där vattnet underminerar
              marken, så att man måste sakta in flera kilometer i förväg.
            </seg>
            <seg xml:id="i-b57b5e234e2420d4-0">
              Det finns ganska mycket av det vi har redan i dag som skulle
              kunna göra att vi får en bättre framkomlighet och framkomlighet
              snabbare på dagens järnvägssystem. Det är också det vi avsätter
              pengar för att göra.
            </seg>
            <seg xml:id="i-26f4ddd88b016837-0">
              Samtidigt vill vi se till att bygga för framtidens järnväg. Vi
              tycker att det är bra att människor som vill och kan resa med
              tåg gör det. Vi tycker att det är bra att gods som kan och bör
              transporteras på järnväg kan göra det. Det kan de göra bara om
              järnvägen blir konkurrenskraftig utifrån förutsättningar som tid,
              kostnad och funktion.
            </seg>
            <seg xml:id="i-7004d23339654609-0">
              Varför behöver vi utreda mer? Finns det inte tillräckligt? Som
              jag sade tidigare, herr talman: Jag tycker att man bör ha helheten
              komplett framför sig. Det finns vissa sträckningar, dragningar
              och hastigheter som är mer utredda än andra. Vi har ganska mycket
              kunskap, och det är inte lång tid som Trafikverket ska ha på sig.
              Men vi behöver få en samlad bild med detaljer i den åtgärdsplanering
              som ska lämnas till regeringen i vår.
            </seg>
            <seg xml:id="i-6276f11e4ff70f4d-0">
              Därför avstår jag i dag från att tala om exakt hur det ska bli.
              Det är inte min uppgift. Jag har givit förutsättningar för regeringens
              satsning i ram, inriktning och medel.
            </seg>
            <seg xml:id="i-a3e180ecf6e45ab7-0">
              Däremot finns det något som jag tycker är lite intressant i diskussionen.
              När vi bygger är det klart att det inte ska vara förgävesinvesteringar.
              Det uttalas också i Kapacitetsutredningen. När vi börjar i de
              här delarna är det väl inte otänkbart att det kan vara en koppling
              till det som sedan finns ned mot Jönköping och vidare söderut,
              det som nämns vid olika namn: Götalandsbanan, Europabanan eller
              korridorer. Tanken skulle naturligtvis kunna vara: Hur tar vi
              oss sedan vidare till övriga Europa? Men det förutsätter också
              att regeringen fortsätter med det arbete som vi har i dag. Hur
              går planerna i Danmark? Hur går planerna i Tyskland?
            </seg>
            <seg xml:id="i-eaecbb8f33daeef2-0">
              Mina erfarenheter av kontakter i frågan om hur till exempel höghastighetstågen
              har slagit för Frankrike mellan Paris och Lyon har visat att det
              är ett fantastiskt resande. Det är 13-miljonersstäder. Men regionerna
              har börjat bli lite tveksamma, för nu dras spåren utanför städerna.
              Den regionala trafikpendlingen på tåg har minskat, och bilåkandet
              har i stället ökat.
            </seg>
            <seg xml:id="i-b52faac56c2dec09-0">
              Vad blir konsekvenserna om vi vill komma fram snabbt långa sträckor?
              Då måste vi konstatera att vi inte kan stanna vid så många olika
              stationer. Vi vet i dag att 98 procent av alla resor som vi gör
              är kortare än 10 mil. Frågan är: För vem är det vi investerar?
              Är det mot flyget eller för människors vardag, att kunna arbetspendla?
            </seg>
          </u>
          <note type="speaker" xml:id="i-13b276f56a2bef3b-0">
            Anf. 16 ANNIKA LILLEMETS (MP):
          </note>
          <u who="annika_lillemets_d743a3" xml:id="i-e585ffc1ac470fbd-2">
            <seg xml:id="i-bbf32016415af3fa-0">
              Herr talman! Det sista är ju intressant. Det är klart att vi
              investerar för att frigöra kapacitet på Södra stambanan, så att
              pendeltåg och godståg kan gå regionalt mycket mer än de kan nu,
              till exempel. Det skulle naturligtvis vara en vinna-vinna-lösning
              att ha en snabb-bana för dem som behöver resa långt och snabbt.
              Då kan de slippa krångla med exempelvis flyg, och det blir mer
              kapacitet för de korta resorna.
            </seg>
            <seg xml:id="i-e582d9b5e59977cd-0">
              Jag konstaterar att jag inte får något svar här i dag på den
              fråga som jag och många andra vill ha svar på: Varför i hela fridens
              namn vill regeringen inte ta beslut nu om att framtidssäkra och
              bygga för 320 kilometer i timmen, när vi har en utredning för
              Ostlänken, där vi vet att det inte blir nämnvärt dyrare, och det
              blir samhällsekonomiskt mer lönsamt enligt Trafikverket och forskarna?
              Varför då inte göra den så konkurrenskraftig som möjligt för framtiden?
            </seg>
            <seg xml:id="i-7fa9ebf7cb3eea87-0">
              Varför skulle vi bygga in en flaskhals redan nu i det större
              järnvägsnätet ned till kontinenten, som faktiskt kan ses som en
              stor möjlighet för framtiden? Det gäller som sagt att inte bygga
              in begränsningar från början, för om man har byggt för 250 kilometer
              i timmen är det inte realistiskt att bygga om för högre hastighet.
            </seg>
            <seg xml:id="i-b77e67e34b6fe2bc-0">
              Självklart måste dagens banor underhållas och tas till vara bättre.
              Men det är ju en helt annan fråga. Här handlar det om hur vi bygger
              Ostlänken. Ska den byggas för att även kunna ta tunga godstransporter
              till en avsevärt högre kostnad och helt i onödan, eftersom godstrafiken
              bör gå på Södra stambanan i stället och separeras, eftersom den
              liksom pendeltågen har en mycket lägre hastighet än höghastighetstågen?
              Det fick jag inget svar på än. Vi får väl vänta tills i vår.
            </seg>
            <seg xml:id="i-85e78c5e8f608ebc-0">
              Jag undrar fortfarande vad regeringen behöver veta mer för att
              ta principbesluten att inte bygga in den här flaskhalsen helt
              i onödan.
            </seg>
          </u>
          <note type="speaker" xml:id="i-fdbe9530ad9c9974-0">
            Anf. 17 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-7" who="unknown">
            <seg xml:id="i-e0a12f50e245d8c4-0">
              Herr talman! En av de stora finesserna med att påbörja en ny
              stambana, förutom att vi ökar kapaciteten och får bort flaskhalsar,
              är att man kan separera trafik. Vi har långa tåg och korta tåg,
              tåg som åker med hög hastighet och tåg med långsam hastighet.
              Då är en av fördelarna med att kunna separera trafik att vi kan
              ha en bansträckning för långsamgående tyngre transporter och en
              för de snabbare tågen. Ett snabbt tåg är naturligtvis inte ett
              kilometerlångt, tungt godståg. Det tror jag att Annika Lillemets
              och jag kan vara överens om.
            </seg>
            <seg xml:id="i-e3b0153cf65dc4f8-0">
              Jag är imponerad över att man i Miljöpartiet är så tvärsäker
              på att just 320 kilometer i timmen är det mest optimala. Alternativet
              med 320 kilometer i timmen är det som har utretts. Det gjordes
              en särskild utredning på uppdrag av regeringen, men man har inte
              tittat på 250-kilometersalternativet. Bägge alternativen är att
              betrakta som höghastighetsnät om man utgår från EU:s standard
              och klassificering. Det är väldigt få länder som har högre hastigheter
              än så om det inte är mellan riktigt stora miljonstäder.
            </seg>
            <seg xml:id="i-7f917baa67500e24-0">
              Jag hoppas att Miljöpartiet ändå funderar över vilka effekterna
              blir i transportsystemet som helhet. Det gäller slitage, energiåtgång,
              drift och underhåll och så vidare. Jag tycker att det kan vara
              rätt rimligt att vi får det förelagt oss av Trafikverket innan
              vi sedan under nästa år fattar beslutet. Den viktigaste poängen
              och det bästa beskedet är att vi nu har bestämt och uppenbarligen
              kommer att få en god majoritet för det att Ostlänken äntligen
              ska börja byggas, och den ska byggas betydligt tidigare än man
              förut beräknat.
            </seg>
          </u>
          <note xml:id="i-e7fef61896587390-1">
            Överläggningen var härmed avslutad.
          </note>
          <note xml:id="i-97f71b5876f65c47-0">
            6 § Svar på interpellationerna 2012/13:48 och 87 om konkurrens
            på lika villkor inom åkerinäringen
          </note>
          <note type="speaker" xml:id="i-563731dd2cf74cae-0">
            Anf. 18 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-8" who="unknown">
            <seg xml:id="i-d97d4217e0e615cd-0">
              Herr talman! Hans Hoff har frågat mig om jag avser att införliva
              den holländska lagstiftningen om dem som arbetar inom åkerinäringen
              i svensk lag.
            </seg>
            <seg xml:id="i-b2468e49eedead20-0">
              Vidare har Monica Green frågat näringsministern vad hon avser
              att göra så att inte F-skattesedlar missbrukas på den svenska
              arbetsmarknaden. Monica Green frågar också vad näringsministern
              avser att göra för att seriösa företagare ska kunna fortsätta
              verka i Sverige.
            </seg>
            <seg xml:id="i-034aefac1acc9961-0">
              Interpellationen har överlämnats till mig för besvarande.
            </seg>
            <seg xml:id="i-cba5e438a5e0d36f-0">
              Ett starkt företagsklimat är avgörande för Sveriges framtida
              tillväxt och välstånd. Regeringen arbetar därför aktivt med att
              främja ett dynamiskt och innovativt näringsliv och har genomfört
              en rad insatser inom flera olika politikområden. För att klara
              vår uppgift att skapa bra ramvillkor för företag i Sverige med
              Europas bästa företagsklimat är det avgörande att vi har en bra
              kontakt med näringslivet.
            </seg>
            <seg xml:id="i-df662ac2bae2a8ef-0">
              Regeringen arbetar systematiskt med att utforma spelregler och
              ramvillkor så att start och utveckling av företag och entreprenörskap
              i allmänhet främjas. Vi arbetar med insatser inom flera områden,
              bland annat med att förenkla för företag, trygghetssystemen, kapitalförsörjning,
              skatter, entreprenörskapsfrämjande, konkurrens och innovationsfrämjande.
            </seg>
            <seg xml:id="i-848729c402b84c62-0">
              Även om frågor om arbets- och anställningsvillkor är arbetsmarknadsministerns
              ansvar och beskattningsfrågor är finansministerns ansvar kan jag
              ändå konstatera att det inte är aktuellt med någon särreglering
              för en specifik bransch.
            </seg>
            <seg xml:id="i-7caa0a250df3e929-0">
              I Sverige gäller att en arbetsgivare och en arbetstagare inte
              självständigt kan disponera över vem som är att anse som arbetstagare.
              Arbetstagarbegreppet är nämligen tvingande, just för att det inte
              ska vara möjligt att kringgå den skyddslagstiftning som gäller
              för arbetstagare. Det innebär att en person kan vara att anse
              som arbetstagare och komma i åtnjutande av de förmåner som avses
              i till exempel anställningsskyddslagen och föräldraledighetslagen
              även om det har upprättats ett avtal om att personen är egenföretagare.
            </seg>
            <seg xml:id="i-c001c06663517d3a-0">
              Riksdagen har i ett tillkännagivande uppdragit åt regeringen
              att genomföra en förutsättningslös utvärdering av de förändringar
              av näringsverksamhetsbegreppet som genomfördes den 1 januari 2009
              i syfte att göra det möjligt för fler att få F-skatt. Regeringen
              avser att genomföra en sådan utvärdering. Den ska gälla reformens
              effekter på skatteuppbörden, arbetsmarknaden, arbetstagarens ställning
              och företagandets villkor. Innan den utvärderingen är genomförd
              kan inte ställning tas till om reglerna för F-skatt behöver förändras.
            </seg>
            <seg xml:id="i-45ff0dbcdfe73946-0">
              Jag svarar som tidigare på liknande frågor att det förstås är
              oacceptabelt om seriösa förare och åkare får lida för att andra
              inte följer gällande regelverk. Detta gäller oavsett nationalitet
              eller ursprungsland. Regeringen har bland annat därför fattat
              beslut om att ge Rikspolisstyrelsen och Transportstyrelsen i uppdrag
              att se över regelefterlevnaden inom yrkestrafiken på väg och senast
              i mars nästa år återkomma med förslag på åtgärder för att underlätta
              och effektivisera myndigheternas tillsyn och kontroll av yrkestrafiken
              på väg. I uppdraget ingår även att lämna förslag till eventuella
              författningsändringar. Jag avser att skyndsamt bereda de förslag
              som myndigheterna kommer att presentera i redovisningen av regeringsuppdraget.
            </seg>
            <seg xml:id="i-711068af7a5d1a4a-0">
              Att arbetstagare utnyttjar sin rätt till fri rörlighet inom EU
              är i grunden något positivt. Jag avser inte att vidta några särskilda
              åtgärder för att som i Nederländerna reglera vilka anställningsförhållanden
              som ska gälla mellan just åkare och förare.
            </seg>
          </u>
          <note xml:id="i-80af7432139b3d63-0">
            Då Monica Green, som framställt en av interpellationerna, anmält
            att hon var förhindrad att närvara vid sammanträdet medgav tredje
            vice talmannen att Eva-Lena Jansson i stället fick delta i överläggningen.
          </note>
          <note type="speaker" xml:id="i-97bc39fb74a04e5c-0">
            Anf. 19 HANS HOFF (S):
          </note>
          <u who="hans_hoff_4391e3" xml:id="i-9ee2ffda6812020c-0">
            <seg xml:id="i-38b494f63b53a4d0-0">
              Herr talman! Jag vill tacka statsrådet för svaret.
            </seg>
            <seg xml:id="i-2a1736289704766a-0">
              Jag har begärt den här debatten utifrån den mycket negativa och
              allvarliga utveckling vi i dag ser i den svenska åkerinäringen.
              I stället för att ha egna anställda använder åkerier utländska
              förare. De är inte formellt anställda trots att förhållandena
              är anställningslika. I stället är de utländska chaufförerna egenföretagare
              med F-skattsedel.
            </seg>
            <seg xml:id="i-485ab7cb6d88a527-0">
              Vi kan få en bild av situationen av Rickard Gegö, som är regionchef
              för Sveriges Åkeriföretag i Halland. Han skrev i Hallands Nyheter
              för några veckor sedan att utländska chaufförer utnyttjas på ett
              utstuderat sätt. De har en lön från 6 500 kronor i månaden, vilket
              knappast kan anses vara skäligt.
            </seg>
            <seg xml:id="i-ee165664db0e8077-0">
              Chaufförerna lever i sina lastbilar i månader, utan tillgång
              till dusch eller toalett. De har inte heller möjlighet att hålla
              sig varma i hytten på vintern när de ska sova, eftersom det också
              kostar pengar. Det är ovärdigt ett land som Sverige att transporter
              sker på detta sätt, sammanfattar Rickard Gegö situationen.
            </seg>
            <seg xml:id="i-4ff9993d8ff0bd48-0">
              Det är helt lagligt att åkerier anlitar utländska chaufförer
              med F-skattsedel. Den omänskliga hanteringen av människor har
              omfattande sociala och ekonomiska konsekvenser. De betalar inte
              skatt eller sociala avgifter i Sverige eller i hemlandet, eftersom
              den låga lönen helt enkelt inte räcker till. Utländska förare
              tvingas att arbeta för svältlöner för att de svenska åkerierna
              vill öka sin vinst.
            </seg>
            <seg xml:id="i-1d2e0678ceff374f-0">
              Hur stor är då omfattningen av denna verksamhet? Jag har fått
              hjälp av Svenska Transportarbetareförbundet i Halmstad med att
              räkna fram hur det ser ut i södra Sverige. I Hallands län körs
              i dag 262 lastbilar med utländska chaufförer med F-skattsedel.
              I Västra Götaland är det 185 lastbilar. I Skåne är det 115 och
              i Småland 69.
            </seg>
            <seg xml:id="i-4e43d93a58dcd1b0-0">
              Några av företagen har ökat sin omsättning och antalet bilar
              kraftigt under de senaste åren. Ett företag har gått från att
              ha ett fåtal bilar, där de anställda hade löner och övriga villkor
              enligt kollektivavtal, till att i dag ha drygt 100 lastbilar med
              utländska chaufförer med F-skattsedel.
            </seg>
            <seg xml:id="i-fce7e4d354995f0f-0">
              Är detta konstigt, herr talman? Nej, självklart inte. Förarnas
              villkor är så dåliga att de företag som använder sig av falska
              utländska egenföretagare konkurrerar ut seriösa företag som erbjuder
              avtalsenliga löner och villkor för sina anställda.
            </seg>
            <seg xml:id="i-6576d225f5dfc20d-0">
              Ministern och regeringen är väl medvetna om situationen i svensk
              åkerinäring men verkar inte vill göra någonting alls åt situationen.
              I tidningen Transportarbetaren , juninumret, bagatelliserar Catharina
              Elmsäter-Svärd problemet till en fråga om regelefterlevnad, så
              även i det svar jag har fått i dag av ministern.
            </seg>
            <seg xml:id="i-7b5c73c58648feaa-0">
              Jag pekar på den lagstiftning som man har infört i Holland för
              att komma åt problemet. Det handlar inte om F-skattsedeln, som
              ministern säger utreds. I Holland är det lag att chaufförerna
              ska vara anställda i det företag som de jobbar i. Det handlar
              om trafiktillstånd och egna fordon.
            </seg>
            <seg xml:id="i-dea71310a72d0db2-0">
              Människor behandlas illa. Seriösa företagare i Sverige konkurreras
              ut om de betalar lön efter avtal. Den holländska regeringen har
              agerat. När ska den svenska regeringen göra något åt denna situation?
            </seg>
          </u>
          <note type="speaker" xml:id="i-e78961c024deb84d-0">
            Anf. 20 EVA-LENA JANSSON (S):
          </note>
          <u who="eva-lena_jansson_13df82" xml:id="i-6e5f06f84e2983ea-0">
            <seg xml:id="i-b0399ac007830b96-0">
              Herr talman! Jag ska börja med att å Monica Greens vägnar tacka
              för svaret, men precis som Monica Green skulle ha sagt här i dag
              är det ett ganska tråkigt svar. Regeringen vill egentligen inte
              ta frågan på allvar, upplever några av oss.
            </seg>
            <seg xml:id="i-819c7e0acc76d542-0">
              Jag ska beskriva vad Monica Green har tagit upp i sin interpellation.
              Hon vänder sig faktiskt inte till infrastrukturministern utan
              till näringsminister Annie Lööf och pekar på att det råder en
              oseriös konkurrens som får negativa effekter för svensk åkerinäring.
              Monica Green har träffat åkeriägare i Skaraborg precis som jag
              har träffat åkeriföretagare i Örebro län, och deras bild är ganska
              dyster. De ser hur de nu utkonkurreras av utländska förare som
              anlitas av utländska åkerier som överutnyttjar dem men också av
              andra företag.
            </seg>
            <seg xml:id="i-16d6751078a11904-0">
              Egentligen konkurrerar man inte på lika villkor. Det som vi har
              talat om många gånger i den här kammaren handlar om den svenska
              modellen med kollektivavtal. Regeringen, som här företräds av
              Catharina Elmsäter-Svärd, har sagt att man står bakom den svenska
              modellen men undergräver den samtidigt hela tiden genom att inte
              agera eller agera genom att tillåta ett system där personer uppenbart,
              som det står i svaret, har ett anställningsförhållande men låtsas
              vara företagare och har en F-skattsedel. På det sättet kan de
              leva under, som Hans Hoff beskriver, ganska vedervärdiga förhållanden
              här i Sverige, och det tillåter regeringen. Man bara ser på.
            </seg>
            <seg xml:id="i-e2a6cc3fd99064bc-0">
              I ministerns svar står det att man därför aktivt arbetar med
              att främja ett dynamiskt och innovativt näringsliv. Och man kan
              väl säga att det är innovativt att tillåta lönedumpning och slå
              ut svensk åkerinäring, men jag vet inte om det är speciellt produktivt.
              Min fråga är: Har inte regeringen någon som helst kontakt med
              svensk åkerinäring? Svensk åkerinäring påpekar dagligen det här
              problemet, och frågan är ju inte ny.
            </seg>
            <seg xml:id="i-ab6fccccbeda95c0-0">
              Jag ställde en liknande interpellation till Annie Lööf i mars,
              som också den besvarades av infrastrukturministern, och det har
              inte hänt speciellt mycket sedan dess. Man pekade på den utvärdering
              som skulle göras.
            </seg>
            <seg xml:id="i-6df07fca80819bd3-0">
              I interpellationssvaret har det kommit till ett svar om just
              F-skattsedlar: Riksdagen har i ett tillkännagivande uppdragit
              åt regeringen att genomföra en förutsättningslös utvärdering av
              de förändringar av näringsverksamhetsbegreppet som genomfördes
              den 1 januari 2009 i syfte att göra det möjligt för fler att få
              F-skatt. Regeringen avser att genomföra en sådan utvärdering.
              Ja, vi tackar för att regeringen faktiskt följer vad riksdagen
              har gett till känna. Men när kommer utvärderingen att ske? Är
              den tillsatt? Hur är tidsplanen? Vad har regeringen för agenda?
              Kommer det att hända någonting före 2014?
            </seg>
            <seg xml:id="i-6cbab8304b5e7492-0">
              Vidare svarar infrastrukturministern att hon avser att skyndsamt
              bereda de förslag som myndigheten kommer att presentera i redovisningen
              av regeringsuppdraget. Ja, det tackar vi också för, och vi vore
              tacksamma om det skulle kunna komma några som helst förslag. Men
              skyndsamt har jag hört tidigare i helt andra sammanhang. Det sade
              till exempel Maud Olofsson i en helt annan fråga som gällde företagare
              och graviditetspenning. Där har det fortfarande inte kommit fram
              något förslag. Det var två år sedan Maud Olofsson svarade på den
              frågan, så om två år är skyndsamt är jag lite bekymrad, herr talman.
              Och jag önskar lite mer precisa svar från infrastrukturministern.
            </seg>
          </u>
          <note type="speaker" xml:id="i-b1b3ef05c92518b7-0">
            Anf. 21 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-9" who="unknown">
            <seg xml:id="i-c668f78a167f169e-0">
              Herr talman! Självklart har regeringen kontakter via departement,
              men också jag som statsråd har kontakter med inte minst åkeriföretagen.
              Nästa vecka ska jag följa med en åkare en hel natt för att följa
              hans vardag eller snarare nattliga färd.
            </seg>
            <seg xml:id="i-ca07296e4bc811c1-0">
              Vi ska vara rätt förstående för åkarnas situation över lag. De
              har haft en tuff situation, inte minst kopplat till lönsamheten,
              företagandet och transporterna, som har en förmåga att öka eller
              minska beroende på hur den ekonomiska situationen ser ut i landet
              men också i våra grannländer. Där gör åkerinäringen själv ett
              oerhört viktigt arbete för att lära känna sin bransch. Där har
              man olika nischer som i dag går bättre, till exempel inom distributionen
              medan det på andra områden går betydligt sämre. Det är en viktig
              faktor. Och det är klart att man som åkare jagar sina kostnader.
            </seg>
            <seg xml:id="i-5b58b37a4865403c-0">
              Å andra sidan har vi bestämt oss för att vara med i den gemenskap
              som EU innebär och där det ska vara fri rörlighet och ges möjlighet
              för människor att jobba och verka i de olika länderna. Det tycker
              vi i grunden är bra.
            </seg>
            <seg xml:id="i-d5019ffa2cea8cdd-0">
              Vad som nu har kommit till, och som den här riksdagen också har
              beslutat om, är nya lagar när det gäller just yrkestrafiken. Det
              innebär att det ska vara lättare att utbyta information mellan
              EU-länder. Det började gälla i somras.
            </seg>
            <seg xml:id="i-c18098d8bbfd788c-0">
              Vi har också skärpt kraven på svensk sida så att också den som
              beställer transporter har ett ansvar. Det kan till och med vara
              förenat med straff om man beställer från företag som inte följer
              de regler som vi har när det gäller skatter och avgifter.
            </seg>
            <seg xml:id="i-17d8624f425dfa5f-0">
              Jag blir lite fundersam när Hans Hoff säger så tydligt att de
              som i dag kommer från andra länder och är här och jobbar med F-skatt
              inte betalar skatter och avgifter i sitt eget land. Det är egentligen
              en förutsättning att de ska göra det. Det är åtminstone den regel
              som gäller. Det är också så att den som söker F-skatt, vilket
              man har möjlighet att göra i Sverige även om man inte bor här,
              inte får ha några skatteskulder. Att detta ska kunna hålla förutsätter
              naturligtvis att vi kan ha ett bra utbyte mellan länderna, och
              det tror jag att den skärpning av lagen som började gälla i somras
              ska vara ett led i.
            </seg>
            <seg xml:id="i-d3eaec0363006158-0">
              Nej, Hans Hoff, jag bagatelliserar inte när jag säger att det
              är viktigt att vi har en regelefterlevnad. Det säger nämligen
              också åkeriföretagen. Egentligen har de inte pekat på att det
              är fel på lagstiftningen. Däremot är tillämpningen och hur vi
              följer den det stora problemet, till exempel vad polisen gör,
              vad de gör i sina kontroller och hur de fullföljer det hela.
            </seg>
            <seg xml:id="i-067e78da0f485446-0">
              Därför är det en poäng med det utredningsuppdrag som vi har givit
              till Transportstyrelsen och Rikspolisstyrelsen som har att titta
              på tillsyn och tillstånd för att tillsammans se vad man kan göra.
              De kom med en första rapport förra veckan som jag tycker är intressant.
              De utländska åkarna sticker nämligen inte på något sätt ut när
              det gäller regelefterlevnaden. Att samtliga aktörer håller sig
              till de regler som gäller är många gånger en förutsättning för
              en konkurrens på lika villkor.
            </seg>
            <seg xml:id="i-3994bec1d8e55417-0">
              När det gäller den holländska situationen är det till och med
              så att den holländska regeringen själv har valt att utvärdera
              den. Det skulle ha gjorts en utvärdering före sommaren. Den har
              dragit ut på tiden, och de har också haft val. Men det som jag
              hör från kolleger och via tjänstemän är att det inte är troligt
              att de kommer att ha kvar den här lagen, därför att den innebär
              egentligen en avart av krav på anställning av någon som de facto
              ska vara egenföretagare.
            </seg>
          </u>
          <note type="speaker" xml:id="i-79b642abd7879bb6-0">
            Anf. 22 HANS HOFF (S):
          </note>
          <u who="hans_hoff_4391e3" xml:id="i-9ee2ffda6812020c-1">
            <seg xml:id="i-ebf5d597eea6cdab-0">
              Herr talman! Först och främst skulle jag vilja kommentera det
              som ministern säger här om att åkeribranschen har en ekonomiskt
              tuff situation, att de jagar sina kostnader och att vi nu är med
              i EU. Jag utgår bara från att ministern inte tar detta som intäkt
              för att man ska bedriva den verksamhet som man gör i dag, där
              man lönedumpar och låter utländska chaufförer med F-skattsedel
              leva under vidriga förhållanden.
            </seg>
            <seg xml:id="i-902be3690866f3cc-0">
              Herr talman! Som jag sade tidigare har dagens situation omfattande
              sociala och ekonomiska konsekvenser för förarna, för seriösa åkeriägare
              och för samhället i sin helhet.
            </seg>
            <seg xml:id="i-e0216766e7c8a707-0">
              Vissa förare som arbetar för svältlöner försöker skaffa sig andra
              inkomster för att klara sin överlevnad. Det kan till exempel handla
              om stölder av diesel. Ett annat sätt att tjäna pengar är försäljning
              av smuggelsprit. Uppställningsplatser för lastbilar har blivit
              langningscentraler för minderåriga.
            </seg>
            <seg xml:id="i-ab775ef7124554ba-0">
              Falska utländska egenföretagare leder till marknadsstörningar
              och illojal konkurrens inom branschen. Cabotage, som ska vara
              ett undantag från verksamheten, missbrukas å det grövsta och underbygger
              förutsättningarna för seriösa företagare i åkerinäringen. Problemet
              med cabotagereglerna har varit känt i många år, men ännu har man
              inte lyckats komma åt det. Frågan är om det finns något verkligt
              intresse att göra något åt detta över huvud taget.
            </seg>
            <seg xml:id="i-67b77a7b5cad9407-0">
              Samhället går miste om omfattande skatteintäkter, och landet
              går miste om hundratals arbetstillfällen. I mitt förra inlägg
              nämnde jag hur många utländska förare med F-skattsedel det finns
              i Halland, Skåne, Småland och Västra Götaland. Sammantaget är
              det i dessa regioner 731 stycken, vilket innebär att 731 yrkesförare
              är utan arbete. Det innebär också att samhället går miste om över
              34 miljoner kronor i månaden i arbetsgivaravgifter och löneskatt.
            </seg>
            <seg xml:id="i-edb1aa2c09e51e75-0">
              Jag förstod att det var lite oklart för ministern att det var
              så, men om ministern kollar det med Skatteverket kommer hon att
              få klara besked.
            </seg>
            <seg xml:id="i-4c4e38d4b0930f9b-0">
              I Holland har regeringen agerat och infört en lag som kräver
              att förarna ska vara anställda i de företag de arbetar för. I
              Holland krävs också att bemanningsföretag som kontrakteras i transportnäringen
              har kollektivavtal och att underentreprenörerna har egna trafiktillstånd
              och egna fordon.
            </seg>
            <seg xml:id="i-bae64fdc9795e5a7-0">
              Enligt min och många andras mening vore det ett bra sätt att
              komma åt problemen också här i Sverige.
            </seg>
            <seg xml:id="i-31599274665cdc35-0">
              Ministern har hört att man är missnöjd med detta i Holland. Inför
              denna interpellationsdebatt har jag lyssnat noga på branschen,
              och jag har inte fått någon signal om att det skulle vara på det
              viset. Ministern har kanske hört detta, men lagstiftningen finns
              där. Det problem vi har i Sverige existerar inte i Holland eftersom
              man införde denna lag.
            </seg>
            <seg xml:id="i-9ed4430577aca637-0">
              Vad har då regeringen för konkreta förslag för att komma till
              rätta med den oseriösa konkurrensen och lönedumpningen som sker
              på de svenska vägarna just precis nu när vi står här och diskuterar
              denna fråga? Vi har inte hört ett enda förslag från regeringen
              här i dag. Kanske kommer det i nästa inlägg från ministern. Jag
              hoppas det.
            </seg>
          </u>
          <note type="speaker" xml:id="i-d002d75dc2532d68-0">
            Anf. 23 EVA-LENA JANSSON (S):
          </note>
          <u who="eva-lena_jansson_13df82" xml:id="i-6e5f06f84e2983ea-1">
            <seg xml:id="i-9b8234eaabdf2940-0">
              Herr talman! Jag ska upprepa de frågor Monica Green ställde i
              sin interpellation. Vad avser näringsministern att göra för att
              F-skattsedlar inte ska missbrukas på den svenska arbetsmarknaden?
              Vad avser näringsministern att göra för att seriösa företagare
              ska kunna fortsätta verka i Sverige?
            </seg>
            <seg xml:id="i-a9f15839cdbc60d9-0">
              I svaret till Monica Green pekar statsrådet Catharina Elmsäter-Svärd
              på att man ska följa det beslut som riksdagen tog. Jag ställde
              frågan när? men fick inget svar, så jag hoppas att Catharina Elmsäter-Svärd
              kan konkretisera.
            </seg>
            <seg xml:id="i-fb214d02ee8d5030-0">
              Regeringen avser att genomföra en sådan utvärdering, står det.
              När? Hur omfattande blir den? När tror man att det komma ett förslag?
            </seg>
            <seg xml:id="i-e3ac25918571cfe0-0">
              I mars hade jag en debatt med Catharina Elmsäter-Svärd i just
              denna fråga. Då svarade statsrådet: Vi bör naturligtvis upprätthålla
              den svenska modellen med ansvarstagande parter som i kollektivavtal
              kommer överens om rimliga villkor, och som vakar över efterlevnaden
              av dem, när det gäller chaufförer där svenska villkor ska gälla.
            </seg>
            <seg xml:id="i-de4c67e57241ca28-0">
              Ja, det är självklart. Men det är svårt att övervaka villkor
              när man inte har kontroll över huvud taget.
            </seg>
            <seg xml:id="i-874f6d136acc5628-0">
              När ni skriver att arbetstagarbegreppet är tvingande och ändå
              ser att det kringgås borde ni som regering säga att ni vill göra
              något åt det om ni tror på den svenska modellen och på att svenska
              företagare ska ha anställd personal och inte använda sig av F-skattsedlar
              för att dumpa den svenska modellen och kringgå kollektivavtalen.
              Annars slås de seriösa företagen i Sverige som har anställda ut
              och tvingas in på helt fel väg. Vi får personer som bor i sina
              lastbilar och väntar på jobb för kanske 6 000 kronor i månaden.
            </seg>
            <seg xml:id="i-7c3be9288847d87f-0">
              Polisen säger att det pågår en modern slaveriverksamhet som är
              reglerad och uppstyrd via F-skattsedelsystemet.
            </seg>
            <seg xml:id="i-3ad9c7c5cd818ae0-0">
              Det är konstigt att regeringen inte tar frågan på allvar.
            </seg>
            <seg xml:id="i-16bc8a352666cbe1-0">
              Det är lika konstigt att regeringen som säger sig vara för företagarna
              inte ser de problem som svensk åkerinäring pekar på och att man
              kräver att få en lagstiftning på plats för att komma till rätta
              med detta.
            </seg>
            <seg xml:id="i-bff5382e9071d27e-0">
              Jag har inget emot konkurrens, men det måste vara på lika villkor.
              Så är det inte. Fri rörlighet är jättebra, men kommer man till
              Sverige ska man jobba med svenska villkor och inte dumpa lönerna.
            </seg>
            <seg xml:id="i-fb9592bdd234d890-0">
              Jag kommer ihåg när Maud Olofsson stod i Almedalen 2006 och sade:
              Nu ska vi konkurrensutsätta svenska löntagare.
            </seg>
            <seg xml:id="i-24f9a20c0c5e7dae-0">
              Med det menade hon att vi skulle ned på europeiska löner.
            </seg>
            <seg xml:id="i-fd76cf09df476108-0">
              Det systemet vill jag inte ha i Sverige, men med nuvarande politik
              konkurreras svenska företag ut samtidigt som lönerna dumpas. Det
              råder vilda västern där vi ser att trafiklagar och arbetstidslagen
              inte följs och att människor lever under orimliga villkor.
            </seg>
            <seg xml:id="i-fd5d767b1b0e9b43-0">
              Ingen av oss är nöjd med denna situation, men trots det gör regeringen
              inget.
            </seg>
            <seg xml:id="i-2d44aa838b153ac9-0">
              I mars frågade jag statsrådet om den holländska lagstiftningen,
              och då var svaret att hon avvaktade vad den holländska regeringen
              skulle utreda. Då var hon kanske lite tveksam. Nu avfärdar statsrådet
              den holländska lagstiftningen som innebär att man ska vara anställd
              av det åkeri man kör för.
            </seg>
            <seg xml:id="i-dbaf80f3c147d95b-0">
              Vad är det som har hänt, statsrådet? Varför är du så tveksam?
              Jag hör att du säger att den holländska regeringen inte är riktigt
              klar med sin utredning, men varför kan vi inte pröva systemet
              här i Sverige tills vidare när vi nu ser att det råder vilda västern
              inom åkerinäringen?
            </seg>
          </u>
          <note type="speaker" xml:id="i-7b9c694dd0fe37c7-0">
            Anf. 24 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-10" who="unknown">
            <seg xml:id="i-0960341447ab4941-0">
              Herr talman! Inledningsvis i mitt svar nämnde jag den utredning
              om F-skatten som regeringen för närvarande bereder inom Regeringskansliet
              på uppdrag av riksdagen. Eva-Lena Jansson frågar vad den ska handla
              om. Det gäller reformens effekter på skatteuppbörden, arbetsmarknaden,
              arbetstagarens ställning och företagandets villkor. Innan den
              är redovisad kan jag inte tala om vad vi ska göra, för det är
              ju därför vi tittar på det.
            </seg>
            <seg xml:id="i-de1f91f7620f6d47-0">
              Det är spännande att både Eva-Lena Jansson och Hans Hoff tar
              upp just Holland. I de diskussioner som pågår om EU-kommissionens
              förslag att utvidga cabotagemöjligheterna är nämligen Holland,
              enligt min kännedom, ett av de mest pådrivande länderna.
            </seg>
            <seg xml:id="i-a3bcda7f435904bb-0">
              När Eva-Lena Jansson frågade mig i mars hade den holländska regeringen
              ännu inte fått sin utvärdering. De har fått den nu men inte kommit
              fram till vad de ska göra, utan det har förskjutits i tid. Vi
              följer givetvis frågan eftersom vi har nära kontakter med dem,
              men vi har förstått att de troligtvis inte kommer att ha kvar
              denna lagstiftning.
            </seg>
            <seg xml:id="i-abcc4652aa699890-0">
              I Hans Hoffs interpellation fick jag frågan om jag har för avsikt
              att införa den lagstiftning som Holland har. När jag nu hör mina
              holländska kolleger säga att detta inte var det bästa blir frågan
              om jag ska se till att vi inför den lag som Holland möjligtvis
              själva kommer att avstå från. Jag måste först se vad de har för
              synpunkter och skäl att inte vilja fullfölja eller att vilja fullfölja.
            </seg>
            <seg xml:id="i-b3f461cbeffd6b20-0">
              Det har också varit diskussion om huruvida denna typ av lagstiftning
              följer EU-rätt, vilket kan vara viktigt att ha med sig.
            </seg>
            <seg xml:id="i-82291bdaf5479723-0">
              Hans Hoff nämner också att cabotage har missbrukats och att det
              har varit känt i många år. För ett antal år sedan bestämde man
              att sätta en gräns för hur många dagar och körningar man får göra
              för att det ska vara liknande regler i hela EU. Sedan november
              förra året har man skärpt det så kallade beställaransvaret ytterligare.
              I svensk lagstiftning har vi vidareberett möjligheten för länder
              att utbyta information. Det sker alltså en successiv skärpning.
            </seg>
            <seg xml:id="i-4b0a2096bdcbbec7-0">
              Både Eva-Lena Jansson och Hans Hoff nämnde konkurrenskraften
              kopplat till åkerinäringen. Nu talar jag inte om avarter och det
              som jag också ser när det gäller människors situation. Om vi håller
              oss till åkerinäringen, transporterna och konkurrensvillkoren
              är det en förutsättning att vi har ett regelverk som alla följer.
              Min poäng är att vi måste se till att det finns en regelefterlevnad,
              annars har vi sådana som följer regelverket och får stå tillbaka
              för dem som inte följer regelverket. Det är något som man säger
              också från svensk åkerinäring. Man tycker inte att det i grunden
              är fel på lagarna, men man vill se en bättre efterlevnad och att
              det vidtas åtgärder mot den som inte följer regelverket. Det arbetet
              håller vi på med tillsammans med branschen.
            </seg>
            <seg xml:id="i-b085d75e17e21997-0">
              Vi ska få slutrapporten i mars, och jag kommer att skyndsamt
              se till att vi gör något åt detta.
            </seg>
          </u>
          <note type="speaker" xml:id="i-8a03f028f3afe4a6-0">
            Anf. 25 HANS HOFF (S):
          </note>
          <u who="hans_hoff_4391e3" xml:id="i-9ee2ffda6812020c-2">
            <seg xml:id="i-d40136b4af4b75d9-0">
              Herr talman! Det går att göra något åt problemen om man vill.
              I Holland såg regeringen problemen. Man agerade och man införde
              en lagstiftning för att komma åt en sådan situation som vi i dag
              ser i Sverige. Det har regeringen i Holland gjort. Nu har Catharina
              Elmsäter-Svärd och den svenska regeringen hört att detta kanske
              ska omprövas. Men man kommer ju att hålla fast vid att se till
              att situationen inte blir som den är i Sverige. I Holland har
              man sagt att det inte är acceptabelt att det fungerar som inom
              åkerinäringen i Sverige.
            </seg>
            <seg xml:id="i-b1dd69d1bf8f5001-0">
              Agerar inte den svenska regeringen skyndsamt kommer varenda lastbil
              i Sverige att ha utländska underbetalda chaufförer. Den enkla
              anledningen till det är att ingen seriös företagare som betalar
              avtalsenliga löner som är gängse på den svenska arbetsmarknaden
              kommer att överleva. De priser som han eller hon offererar för
              transporterna ligger så mycket högre. Är det så regeringen vill
              att det ska bli?
            </seg>
            <seg xml:id="i-d56a0527be375979-0">
              Min fråga kvarstår: Vad ska regeringen göra för att komma åt
              den sociala dumpningen och den oseriösa konkurrensen i svensk
              åkerinäring? Jag har inte hört ett enda konkret förslag från regeringen.
              Lämna gärna ett besked, Catharina Elmsäter-Svärd, om vad ni tänker
              göra för att komma till rätta med detta inom den svenska åkerinäringen.
            </seg>
          </u>
          <note type="speaker" xml:id="i-bb0a008af7f0ea69-0">
            Anf. 26 EVA-LENA JANSSON (S):
          </note>
          <u who="eva-lena_jansson_13df82" xml:id="i-6e5f06f84e2983ea-2">
            <seg xml:id="i-02b4f5fde3802737-0">
              Herr talman! Det är lite tråkigt att behöva upprepa saker gång
              på gång och återkomma med kritik, men jag finner ingen anledning
              att inte göra det.
            </seg>
            <seg xml:id="i-a60ea88f7958ac06-0">
              I mars hade jag en liknande debatt med Catharina Elmsäter-Svärd
              där hon hänvisade till en utredning som skulle vara klar senast
              i mars nästa år den skulle alltså ta ett år. Jag vet att utredningar
              kan ske mycket snabbare. Om regeringen tycker att det här är viktigt
              kan man lägga ned resurser på utredningen och säkerställa att
              rapporten kommer snabbt. Man kan utreda läget; läget är ju känt
              sedan tidigare.
            </seg>
            <seg xml:id="i-78af3899458404e1-0">
              Nu får vi en situation där människor lever i Sverige och inte
              följer gällande cabotageregler och inte följer kollektivavtalsliknande
              villkor utan lever mer eller mindre som daglönare eller statare.
              Det är alltså människor som kommer till Sverige eftersom man inte
              kan hitta någon inkomst någon annanstans och lever under vedervärdiga
              förhållanden. De tvingas jobba på mycket sämre villkor än om de
              hade varit anställda och levt på svenskt kollektivavtal. Då hade
              de haft en ordentlig lön. Nu tjänar de kanske 6 0007 000. De kan
              inte göra sina toalettbesök någon annanstans än i skogen. De tvingas
              bo i bilarna. De konkurrerar ut svenska chaufförer.
            </seg>
            <seg xml:id="i-1b71e2e8af1dc035-0">
              Som vi har sagt tidigare har vi ingenting emot att människor
              kommer till Sverige och jobbar; det är bra med fri rörlighet.
              Vad som inte är bra med social dumpning är att människor tvingas
              leva under sådana här villkor.
            </seg>
            <seg xml:id="i-48255da9ccd7ff4b-0">
              Vi vill ha en svensk åkeribransch som kan konkurrera i Europa.
              Man kan inte överleva i Sverige för att andra åkerier kommer hit
              och betalar underpriser på svensk arbetsmarknad. Om regeringen
              inte gör något åt detta är det vad man vill åstadkomma man vill
              åstadkomma lönedumpning på svensk arbetsmarknad. Det är så man
              pressar priserna på arbete. Det är så man säkerställer att vi
              inte får den svenska modellen i Sverige. Jag är faktiskt bekymrad
              över regeringens agerande.
            </seg>
          </u>
          <note type="speaker" xml:id="i-99196e69a9d557ed-0">
            Anf. 27 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-11" who="unknown">
            <seg xml:id="i-c59e0d9c2d32fb84-0">
              Herr talman! En viktig förutsättning för att företag ska kunna
              verka är att det finns bra regelverk som alla håller sig till
              oavsett om man är svensk eller utländsk. Det är något som vi gemensamt
              borde vara överens om.
            </seg>
            <seg xml:id="i-61471f04844b6be6-0">
              Det handlar också om hur världsbilden och den ekonomiska situationen
              ser ut i övrigt, i synnerhet inom transportsektorn. Där har konkurrensen
              varit tuff eftersom företag inte längre köper tjänster på samma
              sätt som förut. Det påverkar också.
            </seg>
            <seg xml:id="i-4a5ab9b951f4a53e-0">
              Jag vet inte hur jag ska tolka sammanfattningen av debatten.
              Socialdemokraterna som säger sig vara för företagande är nu inne
              på att man vill särlagstifta för vissa branscher. Det är inte
              en tradition som vi har i Sverige. I grunden hindrar man egenföretagandet
              för att man vill ställa särkrav på vilka som ska få inneha F-skattsedel.
              Det tror jag vore dumt. Det vore ännu tråkigare om man vill särlagstifta
              för vissa branscher om att införa minimilöner och det i en sektor
              där man från socialdemokratisk sida tänker höja kostnaderna, inte
              minst för åkerinäringen genom att införa lastbilsskatter.
            </seg>
            <seg xml:id="i-4b022697dbb24a7b-0">
              Eva-Lena Jansson säger: Utred snabbt. Vi vet redan. Varför ska
              vi utreda? Det är en kort sammanfattning av Eva-Lena Janssons
              fråga.
            </seg>
            <seg xml:id="i-42f854a9ede1b4b2-0">
              Vi vet inte hur regelefterlevnaden är, men det sägs mycket om
              det. Det finns en poäng i att Transportstyrelsen och rikspolisen
              gör en uppföljning av den undersökning om regelefterlevnad som
              man gjorde 2007. Då ser vi tendensen. Vi har redan fått en delrapport.
              Slutrapporten kommer i mars. Då kommer vi att ha en bild av hur
              det ser ut som vi i bästa fall kan vara överens om. Min mycket
              tydliga uppfattning är att regler som vi har ska tillämpas likvärdigt
              oavsett om det är en svensk eller utländsk åkare. Det är en förutsättning
              för att få konkurrens på lika villkor. Vi måste se hur bilden
              ser ut statistiskt, inte bara känslomässigt.
            </seg>
          </u>
          <note xml:id="i-e7fef61896587390-2">
            Överläggningen var härmed avslutad.
          </note>
          <note xml:id="i-f967464e0b75387c-0">
            7 § Svar på interpellation 2012/13:76 om färjetrafik UmeåVasa
          </note>
          <note type="speaker" xml:id="i-4ddbdccc3d8e7e5f-0">
            Anf. 28 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-12" who="unknown">
            <seg xml:id="i-a5a9c3a9100eee61-0">
              Herr talman! Siv Holma har ställt tre frågor till mig som rör
              färjetrafiken mellan Umeå och Vasa, nämligen om jag avser att
              medverka till att en gemensam finansieringslösning tillsammans
              med Finland och EU utformas för att långsiktigt garantera färjetrafiken
              UmeåVasa, om jag avser att i närtid och tillsammans med Finlands
              trafikminister ta upp frågan med EU-kommissionen om att säkra
              trafiken över Kvarken samt om jag delar den finska arbetsgruppens
              ställningstagande om vikten av att utveckla transportsystemen
              och särskilt uppmärksamma de intermodala transportlösningar där
              färjan över Kvarken är en sådan komponent.
            </seg>
            <seg xml:id="i-3ddf2b2056095853-0">
              Jag vet att ett arbete pågår mellan EU, Finland och andra berörda
              parter för att se över förutsättningarna till en gemensam och
              långsiktig finansieringslösning för färjetrafik över Kvarken genom
              att söka delfinansiering från EU till ett köp av ett nytt fartyg.
              En sådan finansieringslösning måste drivas som ett sjömotorvägsprojekt,
              vilket innebär att minst två länder måste stödja ett sådant upplägg.
              Sjömotorvägar är den maritima delen av TEN-T, det vill säga det
              transeuropeiska nätverket för transporter.
            </seg>
            <seg xml:id="i-18ac9303198f32c5-0">
              En utgångspunkt i den svenska transportpolitiken har sedan lång
              tid tillbaka varit att interregionala och internationella transporter
              i första hand ska bedrivas på kommersiella grunder utan statliga
              subventioner. Jag kan därför konstatera att det i nuläget inte
              föreligger några förutsättningar att tillskjuta statliga medel
              från statsbudgeten för att stödja ett sjömotorvägsprojekt mellan
              Umeå och Vasa. I detta sammanhang har även den finska arbetsgruppens
              ställningstagande beaktats.
            </seg>
            <seg xml:id="i-d00a3c3194feafce-0">
              När det gäller frågan om jag tillsammans med min finska ministerkollega
              avser att ta upp frågan med EU-kommissionen kan jag meddela Siv
              Holma att jag har fört samtal med den finska ministern i denna
              fråga och att dialogen kommer att fortsätta.
            </seg>
          </u>
          <note type="speaker" xml:id="i-8fe67b9de740b0ec-0">
            Anf. 29 SIV HOLMA (V):
          </note>
          <u who="siv_holma_218997" xml:id="i-554b943b9ee340a9-0">
            <seg xml:id="i-c1e46dd8e19b15eb-0">
              Herr talman! Jag tackar för svaret. Men infrastrukturministerns
              svar på min interpellation om färjetrafiken mellan Umeå och Vasa
              lämnar mycket övrigt att önska.
            </seg>
            <seg xml:id="i-6ac58b4e7ba4c54a-0">
              Det enda positiva i svaret är att ministern har fört samtal med
              den finska trafikministern i denna fråga och att dialogen kommer
              att fortsätta. Jag väljer att ta fasta på denna öppning.
            </seg>
            <seg xml:id="i-d0f02dc88140cd4f-0">
              Ministern säger i sitt svar att en utgångspunkt i den svenska
              transportpolitiken är att de transporter som sker med färja i
              första hand ska bedrivas på kommersiella grunder utan statliga
              subventioner. Hon konstaterar att det saknas möjligheter att tillskjuta
              statliga medel för att stödja sjömotorvägsprojektet. Hon säger
              att den finska arbetsgruppens förslag har beaktats. Men det verkar
              inte i sak ha förändrat infrastrukturministerns ställningstagande
              att avvisa förslaget om en framtida svensk medfinansiering för
              att ha kvar färjetrafiken mellan Umeå och Vasa, detta i motsats
              till vad den finska regeringen anser att den kan göra.
            </seg>
            <seg xml:id="i-2d3af850e2cb2383-0">
              Herr talman! När ministern säger att trafiken ska drivas på kommersiella
              grunder borde utgångspunkten vara att alla färjelinjer i Sverige
              ska ha någorlunda likvärdiga förutsättningar för att driva sin
              verksamhet.
            </seg>
            <seg xml:id="i-e761d915dd5c6a5b-0">
              Trafik med bilfärja har bedrivits i Kvarken i snart 50 år. I
              och med Sveriges och Finlands EU-medlemskap upphörde den statliga
              skattefria försäljningen i Kvarkentrafiken 1999. Detta ledde i
              sin tur till att det årliga passagerarantalet rasade. Före borttagandet
              av taxfreeförsäljningen hade färjan som mest drygt en miljon passagerare.
              I dag är antalet passagerare strax under 100 000. Inget av de
              kommersiella rederierna ville därefter bedriva trafik i Kvarken
              utan valde i stället att koncentrera sin verksamhet till Åland
              och HelsingforsHelsingfors. Här finns taxfreeförsäljning kvar
              som en kommersiell grund.
            </seg>
            <seg xml:id="i-d999ed0f608be25e-0">
              Herr talman! Kvarkentrafiken har sedan 1999 inte haft konkurrensneutrala
              villkor som övrig färjetrafik mellan Sverige och Finland.
            </seg>
            <seg xml:id="i-7fd29f1352298345-0">
              Min fråga till infrastrukturministern blir: Om den finska staten
              kan värna färjetrafiken mellan Umeå och Vasa, varför kan då inte
              den svenska staten göra det?
            </seg>
            <seg xml:id="i-d83433b2d4b89150-0">
              I den fortsatta dialogen med den finska trafikministern borde
              infrastrukturministern kunna ta med sig de berörda parternas synpunkter
              som jag har nämnt och vara öppen för en lösning med statlig medfinansiering
              för att man ska kunna ha kvar färjetrafiken mellan Umeå och Vasa.
              Delar infrastrukturministern min och Vänsterpartiets uppfattning
              att färjetrafiken ska vara kvar nu och i framtiden? Vi vill ha
              ett systemskifte i transportpolitiken som går ut på att satsa
              på transportslag som reducerar miljö- och klimatpåverkan. Sjöfarten
              är ett transportslag som kvalificerar sig i den strategin. Detta
              borde väl få infrastrukturministern att satsa på färjetrafiken
              utifrån miljö- och klimatperspektiv och inte bara utgå från de
              kommersiella grunderna.
            </seg>
            <seg xml:id="i-1b93319265ac364d-0">
              Herr talman! Sverige och Finland har efter att man blev medlemmar
              i EU avskaffat taxfreeförsäljningen. Det enda rimliga borde därför
              vara att staten medverkar till kompensation i och med detta och
              är med och medfinansierar en ny färja som är anpassad till miljö-
              och trafikförutsättningarna i Kvarken.
            </seg>
          </u>
          <note type="speaker" xml:id="i-bdd6ec181f7444c4-0">
            Anf. 30 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-5fdb89076067bb7e-0">
            <seg xml:id="i-0af1ad9409aed2f0-0">
              Herr talman! Jag tackar statsrådet för svaret på denna angelägna
              fråga. Vi har i Sverige traditionellt sett haft en ordning där
              staten tar ett ansvar för vår gemensamma infrastruktur. Sådant
              som har ett intresse för nationen har vi traditionellt sett både
              finansierat och byggt nationellt och statligt. Poängen med det
              är naturligtvis att alla inser att det skulle bli både ineffektivt
              och osammanhängande om varje kommun och varje person tog ansvar
              för den egna infrastrukturen.
            </seg>
            <seg xml:id="i-bef29c8ee681943f-0">
              Mot denna bakgrund är naturligtvis infrastrukturministerns svar
              på Siv Holmas interpellation om Kvarkentrafiken oroväckande. Precis
              som Siv Holma säger var detta en kommersiell trafik som egentligen
              grundade sig först och främst på taxfreeförsäljning. Det innebar
              att över en miljon passagerare som mest åkte över med färjan.
              Därmed kunde denna trafik också bära sig ekonomiskt.
            </seg>
            <seg xml:id="i-b70de22cc307ee7f-0">
              Men i och med EU-medlemskapet förändrades dessa förutsättningar.
              Medan trafiken mellan Helsingfors och Helsingfors kunde fortsätta
              med taxfreeförsäljningen som grund tog man bort denna möjlighet
              för färjetrafiken mellan Umeå och Vasa.
            </seg>
            <seg xml:id="i-76527921ea960066-0">
              Detta har medfört att vi ända sedan dess haft problem att upprätthålla
              denna trafik. Trots att det är oerhört mycket bättre att lastbilar
              tar färjan över från Vasa till Umeå i stället för att åka norrut
              hela den långa vägen över Haparanda och Torneå och ned till Umeå
              och Västerbotten och Västernorrland. Det är också mycket bättre
              än att man åker ned till Helsingfors och tar färjan över till
              Helsingfors och sedan tar sig med lastbil längs med vägarna. Det
              är inte ekonomiskt hållbart. Det tror jag förhindrar en ekonomisk
              utveckling som skulle kunna leda till mer tillväxt och mer jobb
              i denna region. Det är definitivt inte heller klimatmässigt bra.
              Det är till och med ganska dumt att detta sker.
            </seg>
            <seg xml:id="i-831f71f6fe9ea6ef-0">
              Det är mot denna bakgrund glädjande att Europeiska unionen tycks
              vara beredd att stödja denna trafik för miljöns, jobbens och tillväxtens
              skull. Det är också mycket glädjande att den finska regeringen
              är beredd att göra det. Det är glädjande att regionerna Västerbotten
              och Österbotten är beredda att göra det. Nu saknas bara en aktör
              för att detta ska kunna bli verklighet så att man kan hitta en
              långsiktig lösning, och det är den svenska regeringen.
            </seg>
            <seg xml:id="i-8032c0dab2b0615e-0">
              När jag läser infrastrukturministerns svar blir jag inte riktigt
              klok. Å ena sidan är det glädjande att regeringen är inbegripen
              i en dialog både med den finska regeringen och med Europeiska
              unionen. I svaret står följande: Jag kan därför konstatera att
              det i nuläget inte föreligger några förutsättningar att tillskjuta
              statliga medel från statsbudgeten för att stödja ett sjömotorvägsprojekt
              mellan Umeå och Vasa.
            </seg>
            <seg xml:id="i-5345193068da5358-0">
              Om detta är hållningen, vad är det då som ni diskuterar, infrastrukturministern?
              Infrastrukturministern har själv konstaterat att det för att EU
              ska kunna göra en insats här krävs att man är överens mellan två
              länder, i detta fall Sverige och Finland. Jag har nämligen svårt
              att tro att Norge, som inte ens är EU-medlem, eller Danmark skulle
              vara intresserade. Precis som infrastrukturministern säger krävs
              det två länder, Sverige och Finland, i detta fall. Varför har
              infrastrukturministern denna hårda hållning? Är det verkligen
              så att regeringen tycker att det är bättre att man kör med tunga
              lastbilar många mil i stället för att åka över denna sjömotorväg
              som skulle ha varit det bästa för miljö, klimat och arbete?
            </seg>
          </u>
          <note type="speaker" xml:id="i-fa8e1b1ae218a26a-0">
            Anf. 31 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-13" who="unknown">
            <seg xml:id="i-db0e37a9342e22cd-0">
              Herr talman! Det är naturligtvis bra om de olika transportslagen
              fungerar bra var och en, men det är ännu bättre om de kan fungera
              ihop. Det har jag sagt många gånger. De ska gärna också vara gränsöverskridande,
              inte bara över kommun- och länsgränser utan även över landsgränser.
            </seg>
            <seg xml:id="i-0767c83fec918ce8-0">
              Däremot, herr talman, blir jag lite förbryllad över Ibrahim Baylans
              ganska hårda ord och ifrågasättande av regeringens resonemang
              eftersom vi har fullföljt den grundprincip som den socialdemokratiska
              regeringen tog ställning till redan 2002. Den handlar om att det
              är i första hand denna typ av interregionala eller internationella
              dragningar som ska bäras på kommersiella grunder. Om det nu vore
              så mycket bättre för godset att transporteras den väg Ibrahim
              Baylan säger, varför bär sig inte detta i dag?
            </seg>
            <seg xml:id="i-d09160975ce70dd2-0">
              Oavsett detta tycker dock jag att Siv Holmas frågeställning blir
              relevant. Det finns ett otroligt engagemang, inte minst från Umeå
              och Västerbotten, att hitta en lösning i detta.
            </seg>
            <seg xml:id="i-33e1b4689831999d-0">
              Grundprincipen kom efter att taxfree försvann och konstaterandet
              att det inte bär sig. Man har ändå upphandlat under prövotiden
              de senaste åren har Västerbotten självt varit med och delbetalat
              den färja som sedan tyvärr gick i konkurs för bolaget i ett avtal
              tillsammans med Finland. Sverige som nation har inte haft någonting
              emot att Västerbotten har fått göra detta och hitta den ordningen
              utifrån grundprincipen, som ligger kvar.
            </seg>
            <seg xml:id="i-4898a67ac56e85ee-0">
              Jag tycker att det är bra med sjömotorvägar, för vattnet är också
              en viktig farled. Sjötransporter är ett viktigt transportslag.
              I dag finns både Umeås och Vasas hamnar med som så kallade TEN-T-hamnar.
              I det reviderade förslaget, som troligtvis börjar gälla från 2014,
              är det bara Umeå hamn. Det är dock inte i ett core network, alltså
              ett stomnät, utan det ligger i ett kringliggande, ett comprehensive
              network. På den finska sidan finns inte hamnen med alls, och inte
              heller järnvägen på anslutningen. Vägen på den finska sidan tillhör
              comprehensive network.
            </seg>
            <seg xml:id="i-e210b4030c80909f-0">
              Ska man göra någonting är det alltså nu, innan det nya börjar
              gälla. Det har också regeringen förstått. Därför har vi varit
              behjälpliga med att följa med. Vi hade folk från departementet
              som tillsammans med Finland åkte ned till EU-kommissionen, till
              dem som har hand om frågeställningarna för sjömotorvägar under
              innevarande period, för att se vad som finns att göra. Vad blir
              kraven på svensk sida? Hur mycket pengar handlar det om? Det var
              för att se om vi kan vara med och vara behjälpliga trots vår grundläggande
              inställning.
            </seg>
            <seg xml:id="i-289ba2306be786fa-0">
              Detta skulle för svensk del handla om att vi kanske skulle betala
              ungefär 250 miljoner kronor. Då måste vi också hålla den principiella
              ställningen vilka andra färjelinjer som kan komma i fråga som
              skulle vilja ha någonting liknande, om vi skulle göra ett undantag.
              Därför håller vi oss till principen till att börja med.
            </seg>
            <seg xml:id="i-b75f2877f3571090-0">
              Det är alldeles riktigt som Ibrahim Baylan säger att det om man
              ska få EU-medel förutsätter att det är två stater som är med och
              betalar och att kommunerna är med. Nu har man bildat bolag tillsammans.
              Det handlar egentligen om den kommande färjan man vill införa;
              nu har man löst det med en tillfällig färja, men den ska bytas
              ut över tid.
            </seg>
            <seg xml:id="i-86ea2c2dd6207b13-0">
              Vi har tittat på och undersökt förutsättningar för om vi till
              exempel kan söka ur strukturfonderna, Inlandsinnovation AB eller
              Norrlandsfonden, för att se om vi kan hitta någonting. Vi kan
              konstatera att vi från statlig del inte är med. Det som däremot
              har börjat öppnas upp och det är därför vi fortfarande för dialog
              är om vi kan hitta en innebörd som gör att det inte skulle behöva
              få svenska statsfinansiella konsekvenser, alltså kostnader, men
              där vi kan hitta en lösning ändå. Därför har vi inte stängt igen
              locket, utan diskussioner pågår.
            </seg>
          </u>
          <note type="speaker" xml:id="i-69901ea6b2523482-0">
            Anf. 32 SIV HOLMA (V):
          </note>
          <u who="siv_holma_218997" xml:id="i-554b943b9ee340a9-1">
            <seg xml:id="i-b4438ec9838d58ba-0">
              Herr talman! Jag skulle vilja beröra detta att godstrafiken till
              skillnad från passagerartrafiken har varit stabil från 1999 fram
              till i dag. Det är alltså tusen långtradare per månad. Färjetrafiken
              är, som har sagts tidigare, en del av trafikleden E12 och erbjuder
              bilister en rutt som är 800 kilometer kortare än den landsväg
              som löper runt Bottenviken.
            </seg>
            <seg xml:id="i-2ceab420f5031362-0">
              Rutten har som sagt fått samhälleligt stöd av finska staten och
              av regionförvaltningsmyndigheter i såväl Österbotten i Finland
              som Västerbotten i Sverige. Visserligen var det ursprungliga stödet
              temporärt. Det har under tiden minskat; 20102012 låg stödet på
              500 000 euro per år. I slutet av förra året försattes RG Line,
              som driver färjelinjen, i konkurs. Konkursboet fortsätter att
              bedriva trafiken ända till hösten 2012, har jag fått uppgifter
              om. Vasa och Umeå städer har grundat ett bolag för att kunna ta
              över trafiken när konkursboets verksamhet upphör.
            </seg>
            <seg xml:id="i-493f6519d33b8136-0">
              Persontrafiken har, som jag har nämnt, fått stöd av den finska
              staten. Från 2008 var stödet 250 000 euro, och det gavs i form
              av ett kollektivtrafikstöd från finska kommunikationsministeriet.
              Umeå kommun har betalat lika mycket i stöd till passagerartrafiken
              som den finska staten. Finska kommunikationsministeriet har dessutom
              fått EU:s godkännande i beslutet att göra på detta vis.
            </seg>
            <seg xml:id="i-513377b604c26838-0">
              Frågan som infinner sig är varför inte den svenska staten kan
              göra det den finska staten kan göra. Jag tycker att det låter
              som att man har en princip som man in absurdum, vill jag påstå,
              använder sig av.
            </seg>
            <seg xml:id="i-a612a4aa7c7b8ae1-0">
              När det gäller att detta skulle bli prejudicerande för de andra
              färjorna har vi ju inte likvärdiga konkurrensförhållanden i färjetrafiken.
              Det kanske är så att vi inte heller ska ha det, eftersom det finns
              olika förutsättningar i olika delar av vårt land. Jag tycker att
              det är viktigt att man även norr om Helsingfors kan få väldigt
              goda förutsättningar att bedriva sjöfartstrafik. Det är nämligen
              viktigt utifrån ett klimat- och miljöperspektiv.
            </seg>
            <seg xml:id="i-bdb7102b7ef4f71b-0">
              Fartygstrafiken är en strategiskt viktig länk på Europaväg 12
              för rutten från Helsingfors till Mo i Rana. Den är regelbunden,
              och det vill vi att den ska fortsätta vara. Fartygstrafiken är
              inte bara bra för närregionen, utan den har en mycket stark utvecklingspotential
              gentemot Norge, Ryssland och de baltiska länderna. Godstransporterna
              över Kvarken har ökat kraftigt, till och med kraftigare än övrig
              handel mellan Sverige och Finland, och det beror på den starka
              tillväxten i Österbotten och Västerbotten tillsammans med det
              ökade näringslivssamarbetet mellan länderna. Det finns ett starkt
              behov av ett nytt fartyg.
            </seg>
            <seg xml:id="i-ede78b22253ae05c-0">
              Jag tycker att det fanns ett oerhört intressant resonemang att
              vi ska ha ett mer miljöanpassat fartyg. Här finns då en vilja
              och en ambition att göra detta. Eftersom man inte har likvärdiga
              möjligheter jämfört med övriga färjor borde staten kunna ha ett
              intresse av att ställa om transportslagen så att man går över
              till mer miljövänligt snarare än att så mycket av godstransporten
              bedrivs på väg. Vi vet ju vad det innebär för att Sverige ska
              klara sina miljömål.
            </seg>
            <seg xml:id="i-3803eb4e23b26493-0">
              Här behöver infrastrukturministern lyssna på den finska trafikministern.
              Då tror jag att detta kommer att lösa sig.
            </seg>
          </u>
          <note type="speaker" xml:id="i-394115377befe28c-0">
            Anf. 33 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-5fdb89076067bb7e-1">
            <seg xml:id="i-ae1b8dd00b8d60af-0">
              Herr talman! Ja, principer är viktiga, fru statsråd. Det är de.
              Principer in absurdum blir dock fullständigt verklighetsfrånvända.
              Det är klart att jag hade hållit med statsrådet om konkurrensvillkoren
              hade varit likvärdiga, det vill säga om det hade varit möjligt
              med taxfree också mellan Umeå och Vasa. Då hade jag sagt: Okej,
              då får man klara det bäst man vill.
            </seg>
            <seg xml:id="i-cc1178bcbf588068-0">
              Nu är det dock inte riktigt så. Ända sedan EU-inträdet har konkurrensvillkoren
              skiftat. Dessutom frågar statsrådet lite retoriskt: Om det nu
              är så många som vill åka över, varför bär det sig då inte kommersiellt?
            </seg>
            <seg xml:id="i-20d55085781414aa-0">
              Svaret är att klimat- och miljöinvesteringar, fru statsråd, ofta
              inte bär sig i det korta perspektivet. I förlängningen är det
              dock en ödesfråga för oss alla. Är det verkligen så klokt att
              skicka lastbilar 80 mil, som Siv Holma nämnde, över Bottenviken?
              Eller vore det klokt att skicka dem 8 mil över vatten, på ett
              sätt som gynnar inte bara klimatet utan också arbete och tillväxt
              i regionen? Det är något vi inte minst i dessa varseltider verkligen
              behöver.
            </seg>
            <seg xml:id="i-1d3b775def8a06ea-0">
              Summan 250 miljoner låter som mycket pengar, och det är mycket
              pengar. Det ska också sättas i relation till annan infrastruktur
              vi bygger. Ta till exempel Förbifart Helsingfors där varje kilometer
              kostar närmare miljarden att bygga. Det är mycket pengar förstås
              och en nödvändig investering. Det är mot den bakgrunden man ska
              se på detta, och jag tror att det här skulle kunna vara till gagn
              för miljö, klimat och tillväxt.
            </seg>
            <seg xml:id="i-1beb85d12c7cf53a-0">
              Jag tycker att det är bra statsrådet vill fortsätta dialogen,
              men jag tycker att hon borde ha en något mindre hård hållning
              när det handlar om finansiering. Annars är risken ganska stor
              att den dialogen inte leder till något annat än någonting kortsiktigt
              som inte håller, och så är vi snart tillbaka här. Medverka i stället
              till en långsiktig lösning där Sverige, Finland, EU och de berörda
              kommunerna är engagerade och kan lösa frågan.
            </seg>
          </u>
          <note type="speaker" xml:id="i-29a16ee7faf5d78a-0">
            Anf. 34 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-14" who="unknown">
            <seg xml:id="i-d6df5f60d8368107-0">
              Fru talman! Som Ibrahim Baylan säger är principer bra, men in
              absurdum något dumt. Ja, jag delar naturligtvis den uppfattningen.
              Men man måste fundera på vad konsekvenserna skulle bli om man
              skulle undanta någon till förmån för något. Vad skulle konsekvenserna
              bli för alla andra i möjligtvis liknande situation?
            </seg>
            <seg xml:id="i-e0178eff48eb8924-0">
              Både Siv Holma och Ibrahim Baylan gör det mycket riktiga påpekandet
              att fartyg behöver ha en bättre miljöanpassning. Det vill vi av
              flera skäl. Det är tydligt kopplat till de fartyg som går i Östersjön,
              särskilt efter 2015 när de nya svaveldirektiven börjar gälla.
              Varför skulle vi då enbart gynna en båt, ett fartyg, när vi har
              2 ½ tusen båtar som går i samma vatten med samma önskan? Vad blir
              konsekvensen? Ja, troligtvis inte bara 250 miljoner, som i sammanhanget
              kan låta lite. Därför kan det vara bra att hålla fast vid principer.
            </seg>
            <seg xml:id="i-fbf8f0f8f9e21c1e-0">
              Som jag nämnde jobbar vi inte så att säga in absurdum. Det finns
              kreativa och bra lösningar, och man får se om man kan hitta finansiering
              från flera håll som ibland förutsätter flera parter, i det här
              fallet stater och kommuner tillsammans med EU. Vi har de facto
              tittat på frågan. I både strukturfonderna, som jag nämnde, och
              Norrlandsfonden kan vi söka och kanske finna lösningar.
            </seg>
            <seg xml:id="i-80db82eb6b66cf24-0">
              Dessutom fick jag från Siv Holma en fråga som jag nog får lämna
              obesvarad: Varför kan den finska staten och inte den svenska?
              Jag vet att Finland i framför allt EU-sammanhang har många olika
              undantag. Vad som gäller exakt i den här frågan får jag återkomma
              till, för jag vet inte vad det beror på.
            </seg>
            <seg xml:id="i-c61cb0dd40e03ea3-0">
              Att det även norr om Helsingfors behöver finnas möjligheter att
              bedriva sjöfart är självklart, jag delar den uppfattningen. Vi
              har en lång kust och över ett femtiotal hamnar, och det är en
              av anledningarna till att vi så hårt håller vid att kunna ha en
              bra och effektiv isbrytning som inte minst gynnar hamnarna längre
              upp i norr. Det finns diskussioner även om det. Det muddras och
              kapaciteten ökas på många norrländska hamnar. Ställ inte det ena
              mot det andra, för det blir lite dumt, utan låt oss hålla oss
              till vad vi kan lösa i stort. Jag tycker att det naturligtvis
              är bra om man kan korta avstånd, hitta bättre sätt att komma mellan
              punkt A och punkt B och använda de olika trafikslagen på det mest
              effektiva sättet.
            </seg>
            <seg xml:id="i-312161c1c322e8d6-0">
              Låt mig avsluta med det som jag lite som hastigast kom in på
              i mitt förra inlägg. Vi har fortlöpande en diskussion. Det är
              många som försöker vara väldigt kreativa. Jag har kontakt med
              den finska ministern, och vi har på näringsdepartementsnivå kontakter
              med Umeå stad och regionen utifrån det arbete som nu pågår. Bara
              så sent som för någon dag sedan skulle de inkomma med ett nytt
              förslag till hur man skulle kunna lösa det här sjömotorvägsprojektet
              utan att det egentligen skulle få några statsfinansiella konsekvenser.
              Låt oss först se vad det är för någonting innan vi slutligt säger
              nej i frågan. Kreativiteten flödar just nu. Det måste innebära
              att man tror på själva Kvarkentrafiken.
            </seg>
          </u>
          <note type="speaker" xml:id="i-3aa3324016e5d1d3-0">
            Anf. 35 SIV HOLMA (V):
          </note>
          <u who="siv_holma_218997" xml:id="i-554b943b9ee340a9-2">
            <seg xml:id="i-a4b042d5e9b78354-0">
              Fru talman! Jag är väldigt orolig utifrån att jag har erfarenhet
              av hur staten ser på saker och ting ute i landet. Man drar saker
              och ting i långbänk, och risken är, som jag uttrycker det, att
              snålheten bedrar visheten. Det vore tacknämligt om statsrådet,
              infrastrukturministern, vågade vara mer offensiv och inte bara
              var avvaktande.
            </seg>
            <seg xml:id="i-796fab339f4e474e-0">
              Man frågar sig varför inte fler använder sig av den här möjligheten
              till godstransporter. Det är så att det befintliga fartyget inte
              uppfyller de moderna kraven i dag och inför framtiden. Det finns
              ett antal så kallade taxfreefärjor med stora passagerarutrymmen
              som inte uppfyller miljö- och isklassningskrav.
            </seg>
            <seg xml:id="i-41bec539d4b9ac44-0">
              Den finska regeringens arbetsgrupp föreslår i sin slutrapport
              Beredningen av en strategi för att trygga fartygstrafiken i Kvarken
              , som kom ut någon gång i mitten av oktober, en långsiktig lösning
              som går ut på att bygga ett nytt fartyg som kan ta vara på intermodaliteten
              i förbindelse mellan länderna, främst i järnvägssystemen men också
              beträffande andra transportslag. Man behöver bland annat en fartygskonstruktion
              som medför en avlastning av den isbrytarkapacitet som finns i
              Bottenviken. Det är väldigt positivt. Det här borde vara någonting
              som löser även andra problem inom det här området.
            </seg>
            <seg xml:id="i-769832e8512c59e9-0">
              Därför vädjar jag än en gång: Var mer offensiv och inte så skraj
              för de statsfinansiella konsekvenserna. Medan gräset gror kan
              kon dö.
            </seg>
          </u>
          <note type="speaker" xml:id="i-b1e66f6554a487d7-0">
            Anf. 36 Statsrådet CATHARINA ELMSÄTER-SVÄRD (M):
          </note>
          <u xml:id="i-bfe7a8febd0c7920-15" who="unknown">
            <seg xml:id="i-fa09da6d523cfda8-0">
              Fru talman! Jag ska nog inte ta Siv Holma så hårt på det sista
              som hon sade, nämligen: Var inte så skraj för de statsfinansiella
              konsekvenserna. Det är väl snarare så att god ordning och möjligtvis
              principfasthet gör att Sverige befinner sig där Sverige befinner
              sig i dag makroekonomiskt sett. Men utifrån vad jag tror att hon
              menade, kopplat till Kvarkentrafiken, ska jag säga att det blir
              lite svårt att bara isolera en särskild händelse, i synnerhet
              för mig som statsråd som ju har ansvar för hela landet och alla
              som vill transportera på sjön. Vi har andra färjor som i dagarna
              är aktuella och vars ägare funderar över prissättningen på sin
              färja som kanske inte kan stanna på en ö där det bor väldigt många
              människor. Dessa ska också hitta fartyg som kan gå i en viss hastighet,
              klara isklassningen för Östersjötrafik och klara kommande miljökrav.
              Det är därför som jag menar att gör vi en sak på ett ställe kan
              det få konsekvenser på flera andra ställen.
            </seg>
            <seg xml:id="i-61d05ed6dc436bdd-0">
              Jag är inte skraj, och jag är inte ooffensiv heller. I så fall
              hade vi inte ens en gång tittat på andra lösningar för att hitta
              finansiering för att kunna vara behjälpliga lite åt sidan av den
              så kallade grundprincipen, som jag annars har vädjat om.
            </seg>
            <seg xml:id="i-77bfab93c062671e-0">
              Vi är inte i mål ännu, vi är inte klara än och vi har inte streck
              i debatten om Kvarkentrafiken, även om jag i dag håller fast vid
              principen att det är det kommersiella som ska bära den här typen
              av trafik. Det är ett ställningstagande som regeringar har haft
              över tid.
            </seg>
            <seg xml:id="i-0f35514b82e7e80d-0">
              Med detta vill jag tacka för en bra diskussion.
            </seg>
          </u>
          <note xml:id="i-e7fef61896587390-3">
            Överläggningen var härmed avslutad.
          </note>
          <note xml:id="i-eaa84051e4fbbc46-0">
            8 § Svar på interpellation 2012/13:65 om Veckholms skjutfält
          </note>
          <note type="speaker" xml:id="i-2fad6117a9d92a3c-0">
            Anf. 37 Försvarsminister KARIN ENSTRÖM (M):
          </note>
          <u xml:id="i-946747d7c3fd381c-0" next="cont" who="unknown">
            <seg xml:id="i-9863a5424cda08b9-0">
              Fru talman! Pyry Niemi har frågat mig om jag gjort det ställningstagandet
              att det är dags att förlägga skjutfältsverksamheten vid Veckholm
              till annat skjutfält, alternativt genomföra en kraftfull minskning
              av antalet skjutningar och skjutdagar vid Veckholms skjutfält.
            </seg>
            <seg xml:id="i-83ac0ce9417a3b9c-0">
              Försvarsmaktens övnings- och skjutfält är prövningspliktiga enligt
              miljöbalken. Miljöbalkens krav innebär att en samlad prövning
              ska göras av alla olika miljöeffekter som en verksamhet riskerar
              att medföra. En sådan prövning är nödvändig för att skyddet för
              människors hälsa och för miljön ska kunna upprätthållas. I miljöprövningen
              får alla berörda möjlighet att lämna sina synpunkter. Prövningsmyndigheten
              gör sedan en sammanvägning av omständigheterna i ärendet och fattar
              sitt beslut.
            </seg>
            <seg xml:id="i-333eeef738d95102-0">
              Länsstyrelsens miljöprövningsdelegation är första prövningsinstans.
              Ett beslut kan överklagas till mark- och miljödomstolen, som med
              ett eget yttrande ska överlämna ärendet till regeringen för prövning.
            </seg>
          </u>
          <note xml:id="i-3573a4c12b5c1384-0">
            År 2008 lämnade Försvarsmakten in en ansökan till länsstyrelsen
            i Uppsala län om miljötillstånd för Veckholms skjutfält. I maj
            i år meddelade Miljöprövningsdelegationen vid länsstyrelsen Försvarsmakten
            tillstånd till skjut- och sprängningsverksamhet på skjutfältet.
            Vidare beslutade Miljöprövningsdelegationen om olika villkor för
            verksamheten. Miljöprövningsdelegationens beslut har överklagats,
            och ärendet bereds nu i mark- och miljödomstolen.
          </note>
          <u prev="cont" who="unknown" xml:id="i-0b8a2336d613d568-0">
            <seg xml:id="i-eb056dffa08060ce-0">
              Som statsråd varken kan eller får jag kommentera ett pågående
              miljöprövningsärende.
            </seg>
          </u>
          <note type="speaker" xml:id="i-436be1c0060849fa-0">
            Anf. 38 PYRY NIEMI (S):
          </note>
          <u who="pyry_niemi_40761d" xml:id="i-5b162ec3884b73f7-0">
            <seg xml:id="i-1bba981fc98f16d2-0">
              Fru talman! Jag tackar försvarsministern för svaret. Jag har
              stor respekt för ministerns tydliga ställningstagande eftersom
              det naturligtvis är att gå lite grann över ministerns befogenheter
              att ge ett sådant konkret svar, och det respekterar jag. Jag hade
              dock kanske hoppats på ett lite mer resonerande svar, vilket jag
              också tror att ministern förstår. Jag hoppas att vi kan föra ett
              mer principiellt resonemang om detta med militära övningsområden
              i samvaro med samhällsplanering, miljöstörningar, friluftsliv
              och rekreation i stället.
            </seg>
            <seg xml:id="i-533872eb49eac442-0">
              Men först ska jag ge en beskrivning av varför jag skrev den här
              interpellationen. Veckholms skjutfält, som det här handlar om,
              ligger alltså i Mälardalen som är en av Sveriges mest expansiva
              regioner. Befolkningen där bedöms öka med drygt ½ miljon människor
              fram till år 2030. Det innebär att befintliga bosättningar, orter
              och städer i Mälardalen kommer att förtätas och växa i högre grad
              än i någon annan region i Sverige. Antalet människor som bor,
              lever, vistas och besöker Mälarregionen ökar i hög takt. Mälaren
              är en dricksvattentäkt för över 2 miljoner invånare.
            </seg>
            <seg xml:id="i-0caab83f8b75f870-0">
              I Enköpings kommun, som jag vet att också försvarsministern känner
              väl till, ligger Veckholms skjutfält. Det utgörs av ett strandområde
              på 250 hektar samt 1 250 hektar vattenområde i norra Björkfjärden
              i Mälaren. Skjutfältets landområde är som skjutfält betraktat
              litet. Naturen är förhållandevis flack, vilket utgör en komplikation
              i sammanhanget eftersom få naturliga kulfång finns att tillgå.
              På grund av detta har ett stort vattenområde i Mälaren reserverats.
              Den huvudsakliga skjutriktningen är österut mot Håbo och Bålsta
              tätort samt Upplands-Bro. Tryck- och ljudvågor blir på grund av
              detta starkast i östlig riktning, det vill säga mot de tätt befolkade
              strandområdena samt givetvis ut mot Björkfjärden som är ett uppskattat
              rekreationsområde året runt.
            </seg>
            <seg xml:id="i-cde687314fcb4ede-0">
              Veckholms skjutfält ligger således mitt i den expansiva Mälardalen
              som växer snabbt på grund av sitt strategiska läge med närhet
              till Helsingfors, ungefär 30 minuter, och mycket god infrastruktur.
            </seg>
            <seg xml:id="i-78cf45fc8b47357d-0">
              Vad leder då detta till? Nu har länsstyrelsen gett tillstånd
              till utökad skjutning, och det har överklagats. De negativa konsekvenserna
              är alltså buller och tryckvågsstörningar, begränsningar av friluftsliv,
              rekreation och boende för många människor. Ingen vill bo och spendera
              sin fritid i närheten av ett skjutfält även om man befinner sig
              långt från skjutfältets gräns. Bullret i kombination med svårigheten
              att veta var gränsen går i vattenområdet gör att man flyr ett
              långt större område än själva skjutfältet. Det blir miljöförstöring
              i form av utökade blyutsläpp i vattnet. Det blir också stora säkerhetsproblem.
              Och det påverkar inte minst förmågan för kommuner som Enköping,
              Håbo och Upplands-Bro att göra bra befolkningsprognoser, bygga
              ut och så vidare.
            </seg>
            <seg xml:id="i-ac7a293011cacdf8-0">
              Även om jag vill ta ett lite mer generellt grepp är min principiella
              fråga till försvarsministern: Ser försvarsministern principiella
              utmaningar när det finns militära övningsområden som ligger i
              tätt befolkade områden? Det finns liknande diskussioner i Göteborg
              och Jönköping. Vilka utmaningar finns i det här sammanhanget?
              Hur skulle vi kunna utveckla dialogen mellan Försvarsmakten å
              ena sidan och samhället i stort, kommuner och landsting, å andra
              sidan för att kunna få en harmoni i sammanhanget? Försvarsmaktens
              uppdrag har ju också förändrats sedan de här skjutfälten bildades.
            </seg>
          </u>
          <note type="speaker" xml:id="i-d50053491331cf7b-0">
            Anf. 39 Försvarsminister KARIN ENSTRÖM (M):
          </note>
          <u xml:id="i-bfe7a8febd0c7920-16" who="unknown">
            <seg xml:id="i-f77bb96a17b7b954-0">
              Fru talman! Jag tänker börja med att beskriva vad Försvarsmakten
              nu har för uppdrag och hur Försvarsmakten har förändrats.
            </seg>
            <seg xml:id="i-8393c4780bc4d3d1-0">
              Våren 2009 beslutade riksdagen om den försvarspolitiska inriktningen.
              I propositionen som riksdagen ställde sig bakom anförde regeringen
              bland annat att Försvarsmakten bör bidra till målen för vår säkerhet
              och till målet för det militära försvaret. Försvarsmakten ska
              enskilt och tillsammans med andra försvara Sverige och främja
              vår säkerhet i Sverige, i närområdet och utanför närområdet.
            </seg>
            <seg xml:id="i-51af35c43025c5cc-0">
              För att Försvarsmakten ska kunna utbilda och öva sina förband
              är det nödvändigt att myndigheten har tillgång till övnings- och
              skjutfält och till ändamålsenliga områden och anläggningar.
            </seg>
            <seg xml:id="i-f89ac3b012f7d7c1-0">
              Det är riksdagen som beslutar om insatsorganisationens utformning.
              Med detta som grund bestämmer Försvarsmakten den närmare utformning
              av insatsorganisationen som är nödvändig för att kunna uppfylla
              de krav på operativ militär förmåga som regering och riksdag har
              beställt. Det är också Försvarsmakten som bestämmer var och hur
              insatsorganisationens förband ska utbildas och övas och vilka
              övningsanordningar i form av fält och annat som man anser sig
              behöva.
            </seg>
            <seg xml:id="i-9908ce9dd638133b-0">
              I budgetpropositionen 2012 lämnade regeringen en utförlig redovisning
              av Försvarsmaktens övnings- och skjutfält eftersom de är av central
              betydelse för att Försvarsmakten ska kunna utbilda och öva den
              befintliga och framtida insatsorganisationen. För att kunna försvara
              hela Sverige måste Försvarsmakten ha tillgång till fält med skilda
              naturtyper och terrängförhållanden. Fälten måste finnas i olika
              delar av landet så att man kan öva i olika klimatförhållanden
              och terrängförhållanden.
            </seg>
            <seg xml:id="i-ee19d1f00e113d67-0">
              I linje med att det är Försvarsmakten som bestämmer var och hur
              insatsorganisationens förband ska utbildas och övas anser regeringen
              i propositionen att det är Försvarsmakten som ska bedöma vilka
              fält som ska behållas och vilka som ska avvecklas. Det kommenterade
              inte riksdagen i det beslutet.
            </seg>
            <seg xml:id="i-ea615dd4798c6e50-0">
              Men det är inte så att Försvarsmakten själva kan säga: Nu har
              vi ett övningsfält här. Vi har den ordningen att alla övnings-
              och skjutfält ska miljöprövas enligt miljöbalken. Det finns en
              fastlagd ordning för det. Det är länsstyrelsens miljöprövningsdelegation
              som är första instans. Sedan kan det, som i det här fallet, överklagas.
            </seg>
            <seg xml:id="i-87924022bd36b5d1-0">
              I miljöprövningen får alla berörda lämna sina synpunkter. Sedan
              gör man en sammanvägning utifrån miljöbalkens bestämmelser. En
              viktig del av detta är att ta hänsyn till de olika riksintressen
              som kan föreligga. Riksintressena regleras i miljöbalken. De avser
              bland annat områden för yrkesfisket, områden med natur- eller
              kulturvärden, områden som är viktiga för friluftslivet och områden
              av betydelse för totalförsvaret. Det står också mycket tydligt
              att om flera riksintressen kolliderar inom samma område ska försvarsintresset
              ges företräde enligt miljöbalken.
            </seg>
            <seg xml:id="i-9c927cefdf60d5fa-0">
              Det finns en god ordning för detta. Jag vill också understryka
              att det är Försvarsmakten som ansvarar för utformningen av ansökan
              om miljötillstånd och inte regeringen, och sedan är första instans
              Miljöprövningsdelegationen. Som när många intressen är samlade
              kan vi se en konflikt mellan olika intressen. Det är därför som
              vi har den ordningen att intressena är fastlagda i miljöbalken,
              och den är beslutad av riksdagen.
            </seg>
          </u>
          <note type="speaker" xml:id="i-de8401c9daaef0cc-0">
            Anf. 40 PYRY NIEMI (S):
          </note>
          <u who="pyry_niemi_40761d" xml:id="i-5b162ec3884b73f7-1">
            <seg xml:id="i-7bd19b1230fc8a68-0">
              Fru talman! Tack för resonemanget, försvarsministern! Men det
              blev lite kort om just utmaningar. Det kommenterade försvarsministern
              precis i slutet.
            </seg>
            <seg xml:id="i-d6af7d832896a407-0">
              Den här utmaningen där Försvarsmakten och försvarsintresset ska
              ligga högst upp när det gäller riksintressen kan få en annan märklig
              konsekvens. Det tror jag att försvarsministern också känner till.
              Vissa områden kommer i princip att ha en våt filt över sig eftersom
              det inte går att planera exempelvis byggnation. Man kan inte planera
              för rekreation eller friluftsliv. Man har inga möjligheter att
              göra rimliga befolkningsprognoser i de områdena heller eftersom
              Försvarsmakten kommer att kunna hävda ett riksintresse och säga:
              Vi ligger där vi ligger och har legat där i flera år. Vi fortsätter
              att bedriva vår skjutning. Och vi kommer kanske att hamna i ett
              läge där kommer att behöva lite mer skjuttillstånd.
            </seg>
            <seg xml:id="i-2c6a96e91a17a466-0">
              Jag raljerar möjligen, men i alla fall. Det här är en jättekomplicerad
              process. Å ena sidan måste Försvarsmakten vara en del av Sverige
              så är det ju för att försvara Sverige vid ett eventuellt hot.
              Samtidigt måste också Försvarsmakten vara en del av Sverige under
              perioder när det inte finns potentiella hot. Den samvaron och
              den utmaningen är oftast mer förekommande, eftersom Sverige faktiskt
              inte har befunnit sig i krig sedan för lite drygt 200 år sedan.
            </seg>
            <seg xml:id="i-9495ec4341a208d1-0">
              Vi är i ett läge där civilsamhället kommunerna, landstingen och
              människorna i dem kräver mer av de exploateringsytor som finns,
              för de blir färre och färre. Vi ser problematiken i Helsingfors,
              men vi ser den också i Mälardalen. Det gör att till exempel bullerstörningar,
              riskavstånd och säkerhetsavstånd kan hävdas, vilket i sin tur
              gör att bostadsområden och samhällsplanering i stort hämmas för
              kommunerna. Helsingforssregionen, i det här specifika fallet,
              får svårt att växa i den riktningen, eftersom en del av det område
              där den skulle kunna växa de facto inte kan göra det av skälet
              att Försvarsmakten kan hävda riksintresse och säga: Nej, det här
              skjutfältet behövs för övningsverksamhet. Jag har respekt för
              det, för jag vet hur viktig Enköpings garnison är. Jag vet hur
              viktig den är när det gäller arbetstillfällen. Jag vet också vilken
              central betydelse den har för logistiken. Men samtidigt är det
              så att en region växer och ett skjutfält finns kvar.
            </seg>
            <seg xml:id="i-76c13bb799a1d55f-0">
              Den här problematiken har Försvarsmakten egentligen, tycker jag,
              lite egenrätt att bedöma i, och det ställer också kommunerna,
              Enköpings kommun, Håbo kommun och Upplands-Bro kommun, i ett lite
              prekärt läge. Det här förekommer inte bara i Mälardalen, utan
              diskussionen finns också på många andra ställen i landet.
            </seg>
            <seg xml:id="i-07041ba33556f652-0">
              Jag är lite bekymrad över den här bristen på transparens, för
              det är enkelt att hävda riksintresse. Det är lite för enkelt för
              Försvarsmakten att säga: Vi behöver det här militära övningsområdet.
            </seg>
            <seg xml:id="i-b65ec3c9e0a0006f-0">
              Jag säger inte att det ska omlokaliseras. Jag bara konstaterar
              att det är väldigt mycket störningar, och det är svårt för kommunerna
              att ha en bra och konstruktiv dialog i de här sammanhangen. Jag
              tycker att det skulle vara mer önskvärt att Försvarsmakten faktiskt
              tog den här dialogen och gav kommunerna en chans att i något slags
              synergi hitta lösningar som fungerar. Nu är det bara en ansökan,
              och sedan kör man. Det skulle vara mycket enklare om man satte
              sig ned vid förhandlingsbordet och försökte hitta konstruktiva
              lösningar tillsammans.
            </seg>
            <seg xml:id="i-bac26b3bba294621-0">
              Jag vill fråga försvarsministern en gång till: Ser inte försvarsministern
              några utmaningar i det här? Finns det någon lite mer framkomlig
              väg för att hitta mer konstruktiva diskussioner och få en bättre
              och kanske smartare debatt än vad som är fallet i dag?
            </seg>
          </u>
          <note type="speaker" xml:id="i-a4d97a4d81b188a4-0">
            Anf. 41 Försvarsminister KARIN ENSTRÖM (M):
          </note>
          <u xml:id="i-bfe7a8febd0c7920-17" who="unknown">
            <seg xml:id="i-ca07d9598ffb6c80-0">
              Fru talman! Försvarsmakten och dess organisation har genomgått
              en stor förändring och har genom försvarsbesluten 1996, 2000 och
              2004 avvecklat över 60 övnings- och skjutfält. Det innebär att
              en hel del mark har frigjorts tack vare detta, men det innebär
              också att de återstående skjut- och övningsfältens betydelse ökar,
              liksom den möjliga användningen av dem.
            </seg>
            <seg xml:id="i-0c564913e534a1ae-0">
              Det finns en önskan, och det är också så den politik som vi driver
              ser ut, att vi ska ha en försvarsmakt som är i användning på ett
              sådant sätt att den ska vara tillgänglig och ha hög beredskap.
              Då måste den ha möjlighet att utbilda, och den måste också ha
              möjlighet att öka utbildningstiden. Det är nog det som man kan
              se som en spegling i de här ansökningarna, nämligen att man vill
              ha en möjlighet att, om så skulle behövas, öka sin övningsverksamhet.
            </seg>
            <seg xml:id="i-afb0ab27122d4bf6-0">
              Utan att gå in på själva ärendet vill jag säga att det här skjutfältet
              inrättades redan 1945. Som jag har förstått det har det byggts
              ut med fasta skjutfältsanordningar som gör att man kan gruppera
              staber och ledningsförband på fältet. Det är precis som Pyry Niemi
              säger att det i första hand är ledningsregementet som använder
              det, men andra förband kommer också och deltar i gemensamma, större
              övningar.
            </seg>
            <seg xml:id="i-663b7fba335da9c9-0">
              Man använder skjutfältet för skjutövningar med både lös och skarp
              ammunition och med olika vapentyper. Det har använts i mer än
              60 år, så det är inte en ny företeelse i sig. På den tiden fanns
              det ingen lagstiftning om miljöprövning. Som tur är har riksdag
              och regering varit kloka och antagit en miljöbalk och också tydligt
              bestämt sig för hur detta ska gå till och vilka intressen som
              ska vägas mot varandra. Jag håller med Pyry Niemi om att det är
              att eftersträva att ha en god samverkan och en god kunskap om
              varandras behov och att kunna ha en dialog. Jag tror att alla
              parter har nytta, både inför en prövning i allmänhet och för att
              kunna samexistera i olika kommuner, av att man försöker få förståelse
              för varandras behov. Jag håller verkligen med om att det är bra
              och någonting att eftersträva.
            </seg>
            <seg xml:id="i-1d3ef560414931b4-0">
              Vi har som sagt ordningen för miljöprövningen, och inte minst
              det som Pyry Niemi tar upp om att det kan innebära bullerstörningar
              och begränsningar av friluftslivet. Syftet med prövningen är att
              väga in störningar av olika slag som verksamheten kan orsaka och
              sedan väga av intresset, i det här fallet Försvarsmaktens, av
              att få bedriva verksamheten.
            </seg>
            <seg xml:id="i-483c49a1b4d2aea8-0">
              I en sådan här prövning får alla parter komma fram med sin syn
              på störningarna och sin syn på hur mycket man skulle vilja använda
              fältet. Som jag sade är riksintressena listade i miljöbalken,
              och där sägs också att om de kommer i konflikt med varandra går
              försvarsintresset före. Det innebär inte att Försvarsmakten därmed
              kan göra precis som de vill.
            </seg>
            <seg xml:id="i-d9ace043aca3ddc9-0">
              Nu har både Försvarsmakten, berörda kommuner i det här fallet
              och ett antal enskilda överklagat Miljöprövningsdelegationens
              beslut. Det här kommer alltså att återkomma, men jag kan inte
              kommentera själva ärendet i sak.
            </seg>
          </u>
          <note type="speaker" xml:id="i-4f707b102f61d0b2-0">
            Anf. 42 PYRY NIEMI (S):
          </note>
          <u who="pyry_niemi_40761d" xml:id="i-5b162ec3884b73f7-2">
            <seg xml:id="i-ad01ff1b82ae6f58-0">
              Fru talman! Jag uppskattar resonerandet från försvarsministern.
              Jag konstaterar att det inte bara kan bli utan att det redan är
              miljöstörningar och buller i det här specifika fallet. Det är
              också problematiskt för kommunerna att när Försvarsmakten vill
              utöka antalet skjutövningar är det en signal tillbaka till kommunerna
              att det blir ännu mer begränsningar. I det här fallet blir det
              definitivt så om prövningen går igenom.
            </seg>
            <seg xml:id="i-488f0add2c4fcdd2-0">
              Om Försvarsmakten vill ha en bra dialog jag tror att det går
              att få gäller det att bestämma sig i ett tidigt skede för att
              se över hur man kan skapa bra rekryteringsbaser. I det här fallet
              är det viktigt att få in många bra människor, speciellt i Enköping.
              Jag tror att försvarsministern och jag är helt överens om det.
              Men det hämmar å andra sidan tillväxten av bostadsbyggnation för
              att det finns buller-, säkerhets- och riskavstånd. Nu hårdrar
              jag det lite grann, men det här är en problematisk bild som jag
              inte tror att Försvarsmakten i alla lägen tar hänsyn till när
              man gör sina olika ansökningar om miljöprövning för till exempel
              utökat skjuttillstånd.
            </seg>
            <seg xml:id="i-f7f81cc61b3db4e9-0">
              Sedan handlar det om logistik och samverkan vid övningstillfällen.
              Det är inte alltid så att vissa skjutfält hela tiden måste användas
              för vissa typer av aktiviteter, utan man kanske förlägga större
              skjutövningar till andra skjutfält som är mindre miljöstörande.
            </seg>
            <seg xml:id="i-ea416f5c654695fb-0">
              Det där bekymret känner försvarsministern mycket väl till. Jag
              avser att återkomma i ärendet framöver, oavsett hur miljöprövningen
              landar. Den här frågan kommer att växa och väckas vidare. Det
              är jag helt övertygad om. Jag tackar försvarsministern för den
              här dialogen.
            </seg>
          </u>
          <note type="speaker" xml:id="i-4e14fa61dbb02779-0">
            Anf. 43 Försvarsminister KARIN ENSTRÖM (M):
          </note>
          <u xml:id="i-bfe7a8febd0c7920-18" who="unknown">
            <seg xml:id="i-ab13c36d6f58230f-0">
              Fru talman! Jag vill gå tillbaka till grunden, till varför det
              finns militära skjutövningsfält. Det är för att Försvarsmakten
              på bästa sätt ska kunna utbilda och öva sina förband och på så
              sätt uppfylla de operativa krav som vi, inte minst från denna
              kammare, har ställt och ställer på Försvarsmakten. Då är utbildningen,
              möjligheten att kunna skjuta, att kunna röra sig med fordon och
              förband, mycket viktig just för att säkra vår försvarsförmåga.
            </seg>
            <seg xml:id="i-868765879d2b4a7e-0">
              Vi ska också ha i åtanke att Försvarsmakten lämnat fler än 60
              skjut- och övningsfält. De har lämnat dem och sagt att de inte
              har behov av dem. Även det har varit en viktig diskussion, alltså
              att få det beskedet. Man säger således att man inte för säkerhets
              skull vill spara alltför många, och därför har man varit tydlig
              med att säga att man avvecklat fler än 60 övnings- och skjutfält.
            </seg>
            <seg xml:id="i-62fc359b7bd4433e-0">
              När det gäller den nu pågående miljöprövningen hoppas jag verkligen
              att alla berörda parter har fått föra fram sina synpunkter och
              intressen. Sedan har vi en ordning för hur det hela ska avvägas.
              Till det kan läggas att man självfallet alltid är betjänt av att
              vara tydlig och kunna föra en dialog. Det gäller all verksamhet.
              Varken Försvarsmakten eller någon annan myndighet ska vara en
              ensam ö, utan verksamheten bygger i allra högsta grad på dialog
              och samverkan med andra myndigheter, kommuner, markägare och enskilda.
            </seg>
            <seg xml:id="i-db5d18b4309110b4-0">
              Vi har en ordning, och precis som Pyry Niemi säger finns denna
              problematik. Man måste å ena sidan ha förståelse för den oro som
              kan finnas, samtidigt som vi, å andra sidan, har en ordning för
              hur det hela prövas. Det brukar slutligen utfalla ganska väl.
            </seg>
          </u>
          <note xml:id="i-e7fef61896587390-4">
            Överläggningen var härmed avslutad.
          </note>
          <note xml:id="i-c677a471be21b023-0">
            9 § Bordläggning
          </note>
          <note xml:id="i-5441a05160baaef5-0">
            Anmäldes och bordlades
          </note>
          <note xml:id="i-086eca8bf1f652f6-0">
            10 § Anmälan om interpellation
          </note>
          <note xml:id="i-7ac99fab572ccad5-0">
            Anmäldes att följande interpellation framställts
          </note>
          <note xml:id="i-2736089054f9dada-0">
            den 9 november
          </note>
          <note xml:id="i-dba59fc16dd9f154-0">
            Hans Linde
          </note>
          <note xml:id="i-5b014eef227c65a4-0">
            Interpellationen redovisas i bilaga som fogats till riksdagens
            snabbprotokoll tisdagen den 13 november.
          </note>
          <note xml:id="i-6042ea2663d30f10-0">
            11 § Anmälan om frågor för skriftliga svar
          </note>
          <note xml:id="i-6920462a9944b184-0">
            Anmäldes att följande frågor för skriftliga svar framställts
          </note>
          <note xml:id="i-f79c76c0530050dc-0">
            den 8 november
          </note>
          <note xml:id="i-8dcc93c83449e61a-0">
            Josefin Brink
          </note>
          <note xml:id="i-7353c068b3daf618-0">
            Allan Widman
          </note>
          <note xml:id="i-774d571975a24792-0">
            Peter Johnsson
          </note>
          <note xml:id="i-2736089054f9dada-1">
            den 9 november
          </note>
          <note xml:id="i-4d901d444588ae66-0">
            Carina Hägg
          </note>
          <note xml:id="i-20953efd81daea08-0">
            Frågorna redovisas i bilaga som fogats till riksdagens snabbprotokoll
            tisdagen den 13 november.
          </note>
          <note xml:id="i-a44f4b2111cf3af8-0">
            12 § Anmälan om skriftliga svar på frågor
          </note>
          <note xml:id="i-98c8400aa0006967-0">
            Anmäldes att skriftliga svar på följande frågor inkommit
          </note>
          <note xml:id="i-f79c76c0530050dc-1">
            den 8 november
          </note>
          <note xml:id="i-4d901d444588ae66-1">
            Carina Hägg
          </note>
          <note xml:id="i-a199283ff6410f1e-0">
            Andreas Carlson
          </note>
          <note xml:id="i-9d8794d02a12b816-0">
            Svaren redovisas i bilaga som fogats till riksdagens snabbprotokoll
            tisdagen den 13 november.
          </note>
          <note xml:id="i-9d120946b4e38ace-0">
            13 § Kammaren åtskildes kl. 11.31.
          </note>
          <note xml:id="i-042b05316eebd9c2-0">
            Förhandlingarna leddes
          </note>
          <note xml:id="i-22f5828821e96552-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
